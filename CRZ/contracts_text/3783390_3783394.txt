Licenčná zmluva
na predmety priemyselného vlastníctva č. 99/2018
uzatvorená v zmysle § 508 a nasledujúcich Obchodného zákonníka (zákon č. 513/1991Zb.)
a § 87 a nasled. Autorského zákona (zákon č. 185/2015 Z. z.)

Zmluvné strany
Objednávateľ:
Názov:

Úrad pre reguláciu sieťových odvetví

Sídlo:

Bajkalská 27, P.O. Box 12, 820 07 Bratislava

IČO:

36069841

Zastúpený:

prof. Ing. Ľubomír Jahnátek, CSc., predseda úradu

Vybavuje:

Ing. Peter Lipták

Bankové spojenie:

Štátna pokladnica, BIC: SPSRSKBAXXX

Číslo účtu:

SK15 8180 0000 0070 0044 2863
(ďalej iba ako "objednávateľ „)
a

Zhotoviteľ:
Obchodné meno:

eDevelopment, s.r.o

Sídlo:

Dlhá 2, 900 31 Stupava

IČO:

35 849 428

DIČ:

2020208718

IČ DPH:

SK2020208718

Zastúpený:

Ing. Miroslav Uhlár - konateľ

Bankové spojenie:

Fio Banka, a.s., BIC: FIOZSKBAXXX

Číslo účtu:

SK65 8330 0000 0029 0063 7356

Registrácia:

obchodný register Okresného súdu Bratislava I.
odd.:Sro, vl.č. 27939/B
(ďalej iba ako "zhotoviteľ „)

Preambula
Zmluvné strany týmto vyhlasujú, že zhotoviteľ udelil objednávateľovi licenčný certifikát č. C01181219URSO
zo dňa 12.11.2018, ktorý ho oprávňuje používať počítačové dielo ARIS podľa § 508 zákona č. 513/1991 Zb.
Obchodný zákonník. Certifikát č. C01181219URSO tvorí Prílohu č. 1 tejto Zmluvy.
Zmluva bola uzatvorená so zhotoviteľom jednotlivých modulov aplikačného riešenia ako vlastníkom
licenčných práv, postupom podľa §117 č. 343/2015 Z. z. o verejnom obstarávaní a o zmene a doplnení
niektorých zákonov.

1.
1.1.

Účel a premet zmluvy
Zmluvné strany sa dohodli na dodaní
1.1.1.

Licencie údržby (maintenance) k aplikačnému systému „Administratívny a riadiaci informačný
systém“ (ARIS)“ na obdobie 1 roka
a

1.1.2.
1.2.

„Licencie podpory k prevádzke systému IBM Domino/Notes“ na obdobie 1 roka.

Pod „Licenciou údržby (maintenance) aplikačného systému ARIS“ sa rozumie prístup k novým
verziám (upgrade a update) softvéru a prístup k technickej podpore výrobcu na aktuálne verzie
softvéru. Jednotlivé softvérové aplikácie úrad nadobudol na základe zmlúv uvedených v zátvorke:
•
•
•
•
•
•
•
•
•
•
•
•

Modul Organizačná štruktúra (Zmluva č. 01/URSO/2002)
Modul Komplexný registratúrny systém (Zmluva č. 01/URSO/2002, dodatok č. 8)
Modul Adresár (Zmluva č. 01/URSO/2002)
Modul Interné dokumenty (Zmluva č. 01/URSO/2002)
Modul Dohľad nad štandardami kvality (Zmluva č. 16/2009)
Modul Evidencia kontrolnej činnosti (Zmluva č. 11/2009)
Modul Objednávky (Zmluva č. 01/URSO/2002, dodatok č. 8)
Modul Centrálny IS regulovaných subjektov (CISReS) (Zmluva č. 15/2010)
Modul Záruky (Zmluva č. 13/2017)
Modul Správa podaní (objednávka č. 126-2018-OBJ)
Modul MediaBox (Zmluva č. 01/URSO/2002, dodatok č. 8)
Modul Elektronický kurz a Help Desk (Zmluva č. 01/URSO/2002, dodatok č. 8)

1.2.1.

V rámci licencie údržby (maintenance) ARIS je poskytované riešenie problému funkcionality
aplikačného modulu, zistený počas reálnej prevádzky. V tomto prípade je objednávateľovi
poskytnutá konzultácia a fix riešenia (ak je to potrebné na vyriešenie problému).

1.2.2.

V rámci licencie (maintenance) ARIS je ďalej poskytnuté hot-line telefonické poradenstvo a
poskytnutie nových štandardných verzií (update resp. upgrade) aplikácií, ktoré boli priebežne
uvoľnené zhotoviteľom.

1.2.3.

V rámci licencie (maintenance) ARIS je ďalej poskytnuté prispôsobenie aplikácií podľa
požiadaviek zákazníka v rozsahu, ktorý nemení zásadným spôsobom funkčný model
dodaného riešenia. Pod prispôsobením aplikácií sa vo všeobecnosti rozumie :
•
•
•
•
•
•

Vizuálna úprava užívateľského rozhrania
Úprava názvoslovia položiek
Vytvorenie resp. úprava používateľom požadovaných pohľadov
Úprava dátového modelu (položiek) formulárov
Úprava automatizovaných sekvencií (agentov)
Úprava parametrov kontroly hodnôt a úprava dokumentácie

Prispôsobenie aplikácií sa uskutočňuje na základe písomného predloženia zmenových
požiadaviek objednávateľa k dodanému riešeniu počas obdobia platnosti licencie.

Zmluva č. 99/2018

Strana: 2

1.2.4.

V rámci licencie (maintenance) ARIS je ďalej poskytnuté:
1.2.4.1. Zapracovanie zmien v organizačnej štruktúre úradu do štruktúry a nastavení IS.
1.2.4.2. Podpora autentifikácie poverených osôb regulovaných subjektov a zápisom údajov
do IBM Domino/Notes databáz, spracovanie informácií a publikovanie výstupov.
1.2.4.3. Zapracovávanie legislatívnych zmien do všetkých aplikačných modulov IS.
1.2.4.4. Úprava formulárov IS štandardy kvality.
1.2.4.5. Generovanie exportovacích skriptov a vzájomná aktualizácia údajov medzi
jednotlivými IS úradu.
1.2.4.6. Zmena v Registratúrnom systéme úradu, zapracovávanie požiadaviek
vyplývajúcich so zavádzaním integračného modulu a rozdeľovaniu pošty.
1.2.4.7. Zmeny v IS úradu, z ktorých budú priamo generované rozhodnutia a dokumenty
zasielané prostredníctvom portálu UPVS.
1.2.4.8. Príprava exportovacích skriptov pre automatické vkladanie údajov z IS úradu do
šablón formulárových rozhodnutí.
1.2.4.9. Automatické upozorňovanie na zmeny vybraných parametrov v rozhodnutiach
úradu.
1.2.4.10. Aktualizácia IS Cenová kalkulačka.

1.3.

Pod „Licenciou podpory k prevádzke systému IBM Domino/Notes“ sa rozumie:
1.3.1. Prístup k novým verziám (upgrade a update) podporného software ARIS.Tools Zhotoviteľa
pre plnenie profylaktických a riešiteľských činností.
1.3.2. Preventívna profylaktická podpora pri priebežnej kontrole systému Domino/Notes,
pozostávajúca z realizácie preventívneho monitorovania s dôrazom na:
•

podpora existujúceho systému vzájomnej replikácie databáz ako nástroja na zabránenie
straty údajov.

•
1.3.3.
1.3.4.
1.3.5.
1.3.6.
1.3.7.
1.3.8.
1.3.9.

2.
2.1.

realizácia priebežných bezpečnostných auditov v moduloch ARIS a systéme
Domino/Notes
Riešenie vzniknutých problémov (incidentov) v systéme Domino/Notes vo forme popisu
riešenia, zmeny konfigurácie alebo naprogramovania podporného nástroja.
Podpora pri inštalácii nových verzií platformy Domino/Notes a tvorba dopadových analýz
zavedenia nových verzií.
Testovanie a udržiavanie pilotného systému k produkčnému prostrediu Domino/Notes (za
účelom rýchleho reprodukovania problémov).
Aplikovanie a udržiavanie Help Desk systému k podpore pre Domino/Notes.
Spravovanie a podpora vzdialeného prístupu, podpora pri nasadzovaní web funkcií, dohľad
nad nastavením prístupových práv a bezpečnostných politík, priebežná kontrola.
Dohľad nad funkčnosťou a realizácia ďalších nastavení a funkcie Mail Journaling (priebežné
zálohovanie elektronickej pošty úradu pre potreby auditu).
Dohľad nad funkčnosťou a realizácia ďalších nastavení technológie DAOS (Document
Attachment & Object Services), zabezpečujúcej úsporu diskového priestoru servera
v schránkach elektronickej pošty.

Cena plnenia
Činnosti a služby, ktoré budú kontinuálne vykonávané a zabezpečované v priebehu trvania zmluvy:
Položka
Dodávka „Licencie údržby k modulom ARIS“ (článok 1.2)
Dodávka „Licencie údržby k systému IBM Domino/Notes“ (článok 1.3)
Spolu

Zmluva č. 99/2018

Cena bez DPH

Spolu s DPH

12 485,00 €

14 982,00 €

2 500,00 €

3 000,00 €

14 985,00 €

17 982,00 €

Strana: 3

3.
3.1.

4.
4.1.
4.2.
4.3.
4.4.
4.5.

5.
5.1.

Termín plnenia
Doba platnosti licencií na produkty podľa bodu 2. 1. zmluvy je od 01. 01. 2019 do 31. 12. 2019.

Odmena a platobné podmienky
Objednávateľ sa zaväzuje zaplatiť zhotoviteľovi za udelenie licencií podľa článku 2.1 odmenu vo
výške 14 985,00 bez DPH.
DPH bude fakturovaná v zmysle platných právnych predpisov.
Zhotoviteľ vystaví k predmetu plnenia podľa článku 2.1 faktúru do 30 dní od do dňa účinnosti tejto
Zmluvy a priloží k nej licenčné certifikáty k udeleným licenciám.
Splatnosť faktúr je do 21 dní odo dňa jej doručenia. Objednávateľ uhradí v tejto lehote zhotoviteľovi
fakturovanú sumu prevodom na bankový účet.
Objednávateľ je oprávnený vrátiť zhotoviteľovi bez zaplatenia faktúru, ktorá nespĺňa náležitosti
účtovného dokladu. Vrátením faktúry prestáva plynúť lehota splatnosti. Nová lehota splatnosti začína
plynúť odo dňa doručenia opravenej alebo správne vyhotovenej faktúry.

Sankcie za porušenie zmluvy
Ak je zhotoviteľ v omeškaní s odovzdaním predmetu zmluvy zaplatí objednávateľovi zmluvnú pokutu
vo výške 0,05 % z odmeny za každý deň omeškania.

5.2.

Ak je objednávateľ v omeškaní s úhradou faktúry zaplatí zhotoviteľovi úroky z omeškania
z nezaplatenej sumy podľa § 517 ods. 2 zákona č.40/1964 Zb. Občiansky zákonník v znení
neskorších predpisov.

6.
6.1.

6.2.

6.3.

7.
7.1.

7.2.

7.3.

Vyššia moc
Pre účely tejto zmluvy sa za vyššiu moc považujú prípady, ktoré nie sú závislé ani ich nemôžu nijako
ovplyvniť zmluvné strany, napr. vojna, mobilizácia, povstanie, živelné pohromy (požiar, záplavy) a
pod.
Ak sa z dôvodu vyššej moci stane plnenie tejto zmluvy nemožným, zmluvná strana, ktorá sa bude
chcieť odvolať na túto vyššiu moc, môže tak urobiť z tohto dôvodu do 7 dní a žiadať druhú stranu o
úpravu tohto zmluvného vzťahu ohľadne jeho predmetu, ceny a času plnenia.
Pokiaľ nepríde k dohode, má zmluvná strana, ktorá sa na prípad vyššej moci odvolala, právo
odstúpiť od zmluvy.

Mlčanlivosť
Zhotoviteľ je povinný počas trvania zmluvy, ako aj po jej ukončení, uchovávať v tajnosti a dôvernosti
dôverné informácie a nebude takéto dôverné informácie bez predchádzajúceho písomného súhlasu
objednávateľa poskytovať tretím osobám alebo ich iným spôsobom využívať.
Ak zhotoviteľ poskytne dôverné informácie v zmysle tejto zmluvy tretej osobe je povinný:
7.2.1. oznámiť tejto tretej osobe, že poskytnuté dôverné informácie sú predmetom jeho zmluvnej
povinnosti mlčanlivosti a zároveň
7.2.2. zaviazať takúto tretiu osobu povinnosťou mlčanlivosti o poskytnutých dôverných informáciách
v rozsahu minimálne podľa zmluvy, okrem prípadov ak takáto tretia osoba už je (zo zákona
alebo zmluvne) zaviazaná voči autorovi povinnosťou mlčanlivosti o poskytnutých dôverných
informáciách v rozsahu minimálne podľa zmluvy.
Zhotoviteľ je povinný vyvinúť všetko úsilie, ktoré možno od neho spravodlivo požadovať, aby
zhotoviteľ alebo osoby, ktorým boli v súlade so zmluvou poskytnuté dôverné informácie nijakým
spôsobom, či úmyselne alebo z nedbanlivosti tieto informácie nezneužili neprezradili, alebo
nesprístupnili tretím osobám.

Zmluva č. 99/2018

Strana: 4

8.
8.1.

Ochrana osobných údajov
Zhotoviteľ sa zaväzuje pri realizovaní predmetu zmluvy dbať o to, aby nedochádzalo k ohrozovaniu a
porušovaniu práv a oprávnených záujmov odberateľa podľa zákona č. 18/2018 Z. z. o ochrane
osobných údajov a o zmene a doplnení niektorých zákonov a Nariadenia Európskeho parlamentu a
Rady (EÚ) 2016/679 o ochrane fyzických osôb pri spracúvaní osobných údajov a o voľnom pohybe
takýchto údajov, ktorých sa zrušuje smernica 95/46/ES (všeobecné nariadenie o ochrane osobných
údajov).

8.2.

Zhotoviteľ je povinný:
8.2.1.

zabezpečiť bezpečnosť osobných údajov,

8.2.2.

chrániť osobné údaje pred poškodením, zničením, stratou, zmenou, neoprávneným
prístupom a sprístupnením, poskytnutím alebo zverejnením, ako aj pred akýmikoľvek inými
neprípustnými spôsobmi spracúvania,

8.2.3.

zachovávať mlčanlivosť o osobných údajoch získaných od objednávateľa, s ktorými príde do
styku, a to aj po skončení účinnosti Zmluvy,

8.2.4.

zabezpečiť, aby sa osoby oprávnené spracúvať osobné údaje zaviazali, že zachovajú
mlčanlivosť o informáciách, o ktorých sa dozvedeli, ak nie sú viazané povinnosťou
mlčanlivosti podľa osobitného zákona,

8.2.5.

pred spracúvaním osobných údajov zaviesť a počas spracúvania osobných údajov mať
zavedenú špecificky navrhnutú ochranu osobných údajov, ktorá spočíva v prijatí primeraných
technických a organizačných opatrení, na účinné zavedenie primeraných záruk ochrany
osobných údajov a dodržiavanie základných zásad podľa § 6 až 12 zákona o ochrane
osobných údajov,

8.2.6.

zaviesť štandardnú ochranu osobných údajov, ktorá spočíva v prijatí primeraných
technických a organizačných opatrení na zabezpečenie spracúvania osobných údajov len na
konkrétny účel, minimalizácie množstva získaných osobných údajov a rozsahu ich
spracúvania, doby uchovávania a dostupnosti osobných údajov,

8.2.7.

spracúvať osobné údaje len na určený účel podľa čl. 1. Zmluvy,

8.2.8.

zabezpečiť, aby osobné údaje neboli bez zásahu FO prístupné neoprávneným osobám,
entitám alebo procesom,

8.2.9.

neposkytovať a nesprístupňovať osobné údaje bez predchádzajúceho písomného súhlasu
objednávateľa, okrem prípadov, ak poskytnutie alebo sprístupnenie je nevyhnutné na
dosiahnutie účelu pri zabezpečení spracúvania osobných údajov podľa Zmluvy,

8.2.10. poskytnúť objednávateľovi súčinnosť v rámci auditu ochrany osobných údajov a kontroly zo
strany objednávateľa alebo audítora, ktorého poveril objednávateľ,
8.2.11. poskytnúť objednávateľovi súčinnosť pri zabezpečovaní plnenia povinností podľa § 39 až 43
zákona o ochrane osobných údajov s prihliadnutím na povahu spracúvania osobných údajov
a informácie dostupné zhotoviteľovi,
8.2.12. vymazať osobné údaje po ukončení poskytovania služieb týkajúcich sa spracúvania
osobných údajov na základe rozhodnutia objednávateľa a vymazať existujúce kópie, ktoré
obsahujú osobné údaje, ak osobitný predpis alebo medzinárodná zmluva, ktorou je
Slovenská republika viazaná, nepožaduje uchovávanie týchto osobných údajov,
8.2.13. poskytnúť dotknutej osobe súčinnosť pri uplatňovaní jej práv podľa § 21 až 28 zákona,
8.2.14. po ukončení poskytovania služieb týkajúcich sa spracúvania osobných údajov na základe
rozhodnutia objednávateľa osobné údaje vymazať alebo vrátiť objednávateľovi a vymazať
existujúce kópie, ktoré obsahujú osobné údaje, ak osobitný predpis alebo medzinárodná
zmluva, ktorou je Slovenská republika viazaná, nepožaduje uchovávanie týchto osobných
údajov,

Zmluva č. 99/2018

Strana: 5

8.2.15. oznámiť objednávateľovi porušenie ochrany osobných údajov bez zbytočného odkladu po
tom, ako sa o ňom dozvedel, pričom oznámenie musí obsahovať opis porušenia ochrany
osobných údajov, približný počet a rozsah osobných údajov, definíciu pravdepodobných
následkov, definíciu nápravných opatrení a kontaktné údaje pre bližšie informácie.
8.2.16. Objednávateľ je oprávnený požadovať od zhotoviteľa preukázanie splnenia povinností
vrátane vykonania predpísaných bezpečnostných opatrení na ochranu osobných údajov.
8.2.17. Objednávateľ je oprávnený vykonať u zhotoviteľa audit ochrany osobných údajov. Zhotoviteľ
je povinný poskytnúť odberateľovi informácie potrebné na preukázanie splnenia povinností a
poskytnúť súčinnosť v rámci auditu ochrany osobných údajov a kontroly zo strany
objednávateľa alebo audítora, ktorého poveril objednávateľ.

9.
9.1.
9.2.

9.3.
9.4.
9.5.

9.6.

Záverečné ustanovenia
Zmluvu možno meniť alebo dopĺňať iba písomnými dodatkami k tejto zmluve podpísanými
oprávnenými zástupcami obidvoch zmluvných strán.
Ak by niektoré ustanovenia zmluvy mali byť neplatnými už v čase jej uzavretia, alebo ak sa stanú
neplatnými neskôr po uzavretí zmluvy, nie je tým dotknutá platnosť ostatných ustanovení zmluvy.
Namiesto neplatných ustanovení zmluvy sa použijú ustanovenia platných právnych predpisov
Slovenskej republiky, ktoré sú obsahom a účelom najbližšie obsahu a účelu zmluvy.
Zmluva je vyhotovená v 3 rovnopisoch, pričom 2 dostane objednávateľ a 1 dostane zhotoviteľ.
Zhotoviteľ súhlasí so zverejnením zmluvy v centrálnom registri zmlúv v súlade s ustanoveniami
príslušných právnych predpisov.
Táto zmluva nadobúda platnosť dňom podpisu obomi zmluvnými stranami a účinnosť dňom
nasledujúcim po dni jej zverejnenia podľa § 47a ods. 1 zákona č. 40/1964 Zb. Občiansky zákonník v
znení neskorších predpisov a ktorým sa menia a dopĺňajú niektoré zákony.
Zmluvné strany si zmluvu prečítali, všetky jej ustanovenia sú im jasné a zrozumiteľné, pričom
vyjadrujú ich slobodnú a vážnu vôľu zbavenú akýchkoľvek omylov, na dôkaz čoho pripájajú svoje
podpisy.

za Objednávateľa

za Zhotoviteľa

v Bratislave, dňa:

v Bratislave, dňa:

...................................

...................................

prof. Ing. Ľubomír Jahnátek, CSc.,

Ing. Miroslav Uhlár

predseda úradu

konateľ

Zmluva č. 99/2018

Strana: 6

