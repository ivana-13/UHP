Príloha č. 7

DOHODA O OCHRANE DÔVERNÝCH INFORMÁCIÍ
uzatvorená podľa § 269 ods. 2 a § 271 zákona č. 513/1991 Zb. Obchodný zákonník
Obchodné meno:

Slovenská pošta, a.s.

Sídlo:

Partizánska cesta 9, 975 99 Banská Bystrica

V zastúpení:

Ing. Róbert Gálik, MBA, generálny riaditeľ
Ing. Ivana Piňosová, riaditeľka úseku generálneho riaditeľa a financií
Obidvaja na základe poverenia predstavenstva Slovenskej pošty, a. s.
podľa platného podpisového poriadku OS – 03

IČO:

36 631 124

DIČ:

2021879959

IČ DPH:

SK 2021879959

Bankové spojenie:

Poštová banka, a. s. pobočka Bratislava

Číslo účtu:

3001130011/6500

IBAN:

SK97 6500 0000 0030 0113 0011

SWIFT:

POBNSKBA

Zápis v OR:

Okresného súdu Banská Bystrica, oddiel Sa, vl. č. 803/S

ďalej len „Poskytujúca strana“
Obchodné meno:

eDocu a.s.

Sídlo:

Sliačska 1/D, 831 02 Bratislava

V zastúpení:

Ing. Marek Hladík, člen predstavenstva

IČO:

47 127 643

DIČ:

2023784917

IČ DPH:

SK2023784917

Bankové spojenie:

FIO banka

Číslo účtu:

2200421984/8330

IBAN:

SK39 8330 0000 0022 0042 1984

SWIFT:

FIOZSKBAXXX

Zápis v OR:

Okresného súdu Bratislava I, odd. Sa, vl.č. : 6069/B

a ďalej len „Prijímajúca strana“
ďalej spoločne len „Strany“ a samostatne „Strana“.
Parafy:
Zmluva o poskytovaní podporných služieb–UC pre IS
Správa vyhradených technických zariadení
Strana 1/7

Garant:
Ú GRaF-S IT
Ev. číslo:
1139/2017
*VEREJNÉ*

Príloha č. 7

PREAMBULA
1. Z dôvodu zabezpečenia maximálnej dôvernosti informácií získaných v súvislosti so vzájomnými
rokovaniami a ďalšou spoluprácou v rámci plnenia predmetu Zmluvy o poskytovaní podporných
služieb – Underpinning contract /UC/ pre zabezpečenie prevádzky Informačného systému
Správa vyhradených technických zariadení na základe dohodnutých cieľových úrovní podporných
služieb, pri ktorej Poskytujúca strana môže odovzdať a/alebo sprístupniť informácie/dáta
dôverného charakteru a v záujme ochrany týchto informácií/dát, uzatvárajú Strany túto Dohodu o
mlčanlivosti (ďalej len „Dohoda“), na základe ktorej Poskytujúca strana poskytne Prijímajúcej
strane dôverné informácie v zmysle ustanovenia § 17 a § 271 Obchodného zákonníka.

Čl. I
DEFINÍCIA DÔVERNEJ INFORMÁCIE
1. V zmysle tejto Dohody sa za dôvernú informáciu považuje akákoľvek informácia/dáta,
o ktorej/ktorých možno vzhľadom na jej/ich povahu a obsah predpokladať, že na ich utajení má
Poskytujúca strana záujem, a ktoré nie sú bežne dostupné v obchodných kruhoch, najmä obchodné
tajomstvo, know-how, analýzy, kompilácie, štúdie, správy, databázy, dokumenty, finančné,
štatistické a osobné údaje, podnikateľské plány alebo iné materiály, poskytnuté ústne, písomne,
vizuálne, poskytnutím prístupu k informáciám (napr. databáze) alebo akýmkoľvek iným spôsobom,
týkajúce sa Poskytujúcej strany. Za dôverné informácie sa považujú aj informácie, ktoré sú vo
všeobecnosti dostupné alebo prístupné verejnosti, ak takéto informácie budú Poskytujúcou
stranou získané, zhromaždené, zostavené alebo vedené spôsobom, ktorý nie je prístupný
verejnosti alebo pre účel prospešný Poskytujúcej strane. Za dôvernú informáciu sa považuje vždy
informácia, ktorú Poskytujúca strana v zmysle kategórií informácií podľa Prílohy č. 5 tejto zmluvy
označí ako „interné“ alebo „chránené“.
2. Dôvernou informáciou nie je:
a. informácia/dáta, ktoré sú všeobecne známe alebo sa stali všeobecne známymi inak ako
porušením Dohody Prijímajúcou stranou alebo v dôsledku protiprávneho konania tretej
strany,
b. informácia/dáta, ktoré boli nezávisle vyvinuté, bez použitia akýchkoľvek Dôverných
informácií Poskytujúcej strany podľa tejto Dohody,
c. informácia/dáta, ktoré boli Prijímajúcej strane poskytnuté treťou stranou, ktorá takéto
informácie/dáta nezískala porušením povinnosti ich ochrany,
d. informácia/dáta, ktoré je Prijímajúca strana donútená poskytnúť na základe zákona alebo
právoplatného rozhodnutia orgánu verejnej moci za predpokladu, že:

Parafy:

- bez zbytočného meškania písomne, telefonicky alebo faxom informuje druhú Stranu o
možnosti, že bude nútená poskytnúť informáciu podľa ods. 1. tohto článku,
- poskytne druhej Strane potrebnú súčinnosť pri obrane proti nútenému poskytnutiu
informácie/dát podľa ods. 1. tohto článku,
- poskytne informáciu/dáta podľa ods. 1. tohto článku len v minimálnom nevyhnutnom
a požadovanom rozsahu,
e. informáciu/dáta, ktoré je povinná Poskytujúca strana zverejniť alebo sprístupniť podľa
zákona č. 211/2000 Z. z. o slobodnom prístupe k informáciám a o zmene a doplnení
niektorých zákonov v znení neskorších predpisov.
Garant:
Zmluva o poskytovaní podporných služieb–UC pre IS
Ú GRaF-S IT
Správa vyhradených technických zariadení
Ev. číslo:
1139/2017
Strana 2/7
*VEREJNÉ*

Príloha č. 7
3. Informácie, údaje, dokumenty a listinné podklady poskytnuté, resp. sprístupnené si navzájom
Stranami tejto dohody, musia byť pri poskytnutí, resp. sprístupnení zreteľne označené nápisom
„verejné“, alebo „interné“, alebo „chránené“ (v zmysle príslušnej dokumentácie Poskytujúcej
strany). Ak takéto označenie na informácii nie je, považuje sa takto poskytnutá informácia za
verejnú.
4. V prípade, že si Prijímajúca strana nie je istá, či majú byť akékoľvek skutočnosti alebo informácie
podľa vôle Poskytujúcej strany utajené, je povinná si pred ich oznámením alebo sprístupnením
tretej osobe na to vyžiadať písomný súhlas Poskytujúcej strany. Prijímajúca strana sa zaväzuje
konať v dobrej viere tak, aby zachovala dôvernú povahu dôverných informácií.
Čl. II
ÚČEL DOHODY
1. Účelom tejto Dohody je predovšetkým, no nie len, stanovenie podmienok ochrany dôverných
informácií, ktoré môže Poskytujúca strana odovzdať alebo sprístupniť Prijímajúcej strane, a to bez
ohľadu na formu takto poskytnutých a/alebo sprístupnených informácií.
2. Účelom tejto Dohody je zachovanie mlčanlivosti a ochrana dôverných informácií, o ktorých sa
Prijímajúca strana dozvedela pri vzájomnej spolupráci v rámci riešenia úlohy uvedenej
v preambule tejto Dohody.
Čl. III
OCHRANA DÔVERNÝCH INFORMÁCIÍ
1. Prijímajúca strana sa zaväzuje, že poskytnuté dôverné informácie použije výhradne na účely
a ciele, na ktoré budú Poskytujúcou stranou určené a v súlade s touto Dohodou.
2. Poskytnuté dôverné informácie podliehajú vždy mlčanlivosti bez ohľadu na to, či ako také boli
explicitne označené alebo nie.
3. Prijímajúca strana sa zaväzuje chrániť poskytnuté dôverné informácie pred odcudzením, stratou,
zneužitím a neoprávneným kopírovaním.
4. Prijímajúca strana sa zaväzuje, pokiaľ nie je v tejto Dohode stanovené inak, že dôverné informácie
bez predchádzajúceho písomného súhlasu Poskytujúcej strany neposkytne ani nesprístupní tretej
strane.
5. Za porušenie povinnosti ochrany dôverných informácií sa nepovažuje:
a. poskytnutie dôverných informácií oprávnenému subjektu Stranou tejto Dohody na základe
povinnosti vyplývajúcej z platných právnych predpisov pre stranu tejto Dohody, ktorá
informácie poskytuje,
b. poskytnutie dôverných informácií Poskytujúcou stranou schválenému subdodávateľovi
Prijímajúcej strany v rozsahu potrebnom pre plnenie jeho úloh, ktorý je viazaný
povinnosťou mlčanlivosti minimálne v rozsahu stanovenom touto Dohodou, pričom za
porušenie povinnosti touto osobou zodpovedá Prijímajúca strana v plnom rozsahu.
c. poskytnutie dôverných informácií odborným poradcom strán (advokáti, daňoví
poradcovia, audítori), ktorí sú viazaní zákonnou povinnosťou mlčanlivosti a to v súvislosti
s poskytovaním ich služieb dotknutej Strane, pričom za porušenie povinnosti týchto osôb
zodpovedá Prijímajúca strana v plnom rozsahu.

Parafy:

Zmluva o poskytovaní podporných služieb–UC pre IS
Správa vyhradených technických zariadení
Strana 3/7

Garant:
Ú GRaF-S IT
Ev. číslo:
1139/2017
*VEREJNÉ*

Príloha č. 7
Prijímajúca strana je vždy povinná požiadať o písomný súhlas Poskytujúcej strany pre poskytovanie
informácií tretej strane, ak je touto alternatívny operátor na trhu poštových služieb.
6. Prijímajúca strana sa zaväzuje, že bude dôverné informácie chrániť aspoň v takom rozsahu ako
vlastné dôverné informácie, v žiadnom prípade však nie v menšom rozsahu ako je primeraný a
obvyklý stupeň ochrany takýchto informácii. Prijímajúca strana obmedzí poskytnutie dôverných
informácií iba tým osobám, ktoré sú nevyhnutne potrebné na splnenie úlohy uvedenej
v preambule tejto Dohody. Prijímajúca strana sa zaväzuje v rovnakom rozsahu zaviazať
mlčanlivosťou svoje organizačné zložky, zamestnancov alebo riadiacich pracovníkov,
prostredníctvom ktorých sa splnenie úlohy uvedenej v preambule tejto Dohody uskutočňuje,
pričom za porušenie povinnosti týchto osôb zodpovedá Prijímajúca strana v plnom rozsahu.
7. Prijímajúca strana sa ďalej zaväzuje počas doby platnosti tejto Dohody, ako aj po jej zániku, pokiaľ
ju tejto povinnosti Poskytujúca strana písomným vyhlásením nezbaví, chrániť dôverné informácie
najmä pred:
-

ich neoprávneným použitím, čím sa rozumie akékoľvek použitie dôvernej informácie v rozpore
s touto Dohodou,

-

sprístupnením dôverných informácií tretej strane,

-

zverejnením alebo sprístupnením dôvernej informácie, pokiaľ také zverejnenie alebo
sprístupnenie nie je dané povinnosťou vyplývajúcou z platnej legislatívy,

-

pred akýmkoľvek iným neoprávneným zverejnením, sprístupnením, stratou, odcudzením,
zničením, rozširovaním, rozmnožovaním, náhodným či iným poškodením či iným
neoprávneným využívaním alebo spracovaním.

8. Prijímajúca strana je oprávnená poskytnúť alebo sprístupniť dôvernú informáciu bez
predchádzajúceho písomného súhlasu Poskytujúcej strany len na základe právoplatného
rozhodnutia orgánu štátnej moci za splnenia podmienok stanovených v čl. I ods. 2 písm. d. tejto
Dohody a v prípade uvedenom v čl. I ods. 2 písm. e. tejto Dohody. Prijímajúca strana je povinná o
uvedenej skutočnosti bezodkladne informovať Poskytujúcu stranu, ak jej v tom nebráni zákonné
obmedzenie.
9. Prijímajúca strana nesmie dôverné informácie využívať mimo vzájomnej spolupráce počas ani po
skončení vzájomnej spolupráce. Táto povinnosť platí bez časového obmedzenia po zániku tejto
Dohody.
10. Strany sa zaväzujú dodržiavať právne predpisy vzťahujúce sa na ochranu dôverných informácií,
obchodného tajomstva, ochranu osobných údajov, ako aj všetky právne predpisy, ktorými sú
viazané.
11. Prijímajúca strana je povinná oboznámiť Poskytujúcu stranu o porušení povinnosti chrániť dôverné
informácie bez zbytočného odkladu potom, čo sa o takomto porušení dozvie. Prijímajúca strana je
povinná v takomto prípade bezodkladne vykonať opatrenia potrebné na zamedzenie porušovania
povinností vyplývajúcich jej z tejto Dohody.
12. Prijímajúca strana je povinná písomne oznámiť Poskytujúcej strane akékoľvek okolnosti, ktoré by
mohli viesť k vzniku konfliktu záujmov s Poskytujúcou stranou.

Parafy:

Zmluva o poskytovaní podporných služieb–UC pre IS
Správa vyhradených technických zariadení
Strana 4/7

Garant:
Ú GRaF-S IT
Ev. číslo:
1139/2017
*VEREJNÉ*

Príloha č. 7
13. Prijímajúca strana berie na vedomie, že Poskytujúca strana poskytuje dôverné informácie bez
záruk akéhokoľvek druhu a nezodpovedá Prijímajúcej strane za škody, vzniknuté v súvislosti
s poskytnutím, resp. sprístupnením týchto dôverných informácií.
14. Prijímajúca strana si je vedomá všetkých obchodno-právnych a trestno-právnych dôsledkov
porušenia povinností podľa tohto článku Dohody.
Čl. IV.
NAKLADANIE S DÔVERNÝMI INFORMÁCIAMI
1. Prijímajúca strana použije poskytnuté dôverné informácie jedine za účelom a cieľom definovaným
v tejto Dohode. Oprávnenie Prijímajúcej strany nakladať s dôvernými informáciami v zmysle tejto
Dohody zaniká po splnení účelu ich poskytnutia, resp. sprístupnenia.
2. Poskytnutím dôverných informácií Poskytujúca strana v žiadnom prípade neprevádza a ani nemá
v úmysle previesť majetkové či iné práva k akýmkoľvek predmetom duševného vlastníctva, ktoré
vyplývajú, alebo by mohli vyplynúť z poskytnutých dôverných informácií.
3. V prípade, ak Prijímajúca strana akýkoľvek záväzok týkajúci sa ochrany dôverných informácií
vyplývajúci z tejto Dohody poruší, zodpovedá Poskytujúcej strane za takto vzniknutú škodu v celom
rozsahu. V prípade, ak by na základe právneho predpisu, súdneho alebo iného rozhodnutia alebo
akejkoľvek inej skutočnosti vznikla v súvislosti s porušením povinností podľa tejto Dohody
povinnosť uhradiť akúkoľvek finančnú čiastku v prospech akejkoľvek tretej osoby, zaväzuje sa
Prijímajúca strana túto povinnosť splniť namiesto Poskytujúcej strany, avšak len v prípade, ak
povinnosť plnenia Poskytujúcej strany vznikla v súvislosti s konaním Prijímajúcej strany, ktorým
došlo k porušeniu jej povinností podľa tejto Dohody. Pokiaľ by Prijímajúca strana túto povinnosť
nesplnila a musela by ju splniť Poskytujúca strana, zaväzuje sa Prijímajúca strana, že zaplatí
Poskytujúcej strane všetko, čo bola Poskytujúca strana povinná zaplatiť a zároveň jej uhradí všetky
náklady spojené s uskutočnenými úkonmi.
4. Ak Prijímajúca strana poruší povinnosť ochrany dôverných informácií a tieto dôverné informácie
alebo ich časť bez súhlasu Poskytujúcej strany akýmkoľvek spôsobom odovzdá alebo poskytne
tretej strane, alebo umožní k nim prístup tretej strany alebo ich použije sama v rozpore s účelom
a cieľom pre ktorý jej boli tieto dôverné informácie poskytnuté zo strany Poskytujúcej strany, má
poskytujúca strana právo požadovať od Prijímajúcej strany zaplatenie zmluvnej pokuty vo výške
2 500,- EUR (slovom: dvetisícpäťsto EUR) za každé jednotlivé porušenie, pričom právo Poskytujúcej
strany požadovať náhradu škody tým nie je dotknuté.
5. Ak je Prijímajúca strana nútená na dosiahnutie účelu a cieľa poskytnutia dôverných informácií
sprístupniť tieto ďalšej osobe, je povinná oboznámiť všetky tieto osoby, so svojimi povinnosťami a
záväzkami prevzatými touto Dohodou a zaviazať ich písomným právnym úkonom na dodržiavanie
obmedzení používania Dôverných informácií a povinností ich ochrany v rovnakom rozsahu v akom
sa vzťahujú na Prijímajúcu stranu podľa tejto Dohody. Prijímajúca strana je povinná vopred
oznámiť Poskytujúcej strane údaje o každej osobe, či už fyzickej alebo právnickej, ktorej dôverné
informácie poskytla a vopred si vyžiadať jej písomný súhlas s takýmto poskytnutím, ak táto Dohoda
nestanovuje inak.
6. Za porušenie záväzku ochrany dôverných informácií osobami, ktorým Prijímajúca strana dôverné
informácie sprístupnila alebo poskytla zodpovedá Poskytujúcej strane Prijímajúca strana rovnako
ako by sa porušenia tohto záväzku dopustila sama.
Parafy:

Zmluva o poskytovaní podporných služieb–UC pre IS
Správa vyhradených technických zariadení
Strana 5/7

Garant:
Ú GRaF-S IT
Ev. číslo:
1139/2017
*VEREJNÉ*

Príloha č. 7
7. Poskytujúca strana je oprávnená auditovať a monitorovať aktivity Prijímajúcej strany súvisiace
s poskytnutými dôvernými informáciami.
8. V prípade, keď sú dôverné informácie poskytované vzájomne, teda aj zo strany Prijímajúcej strany
Poskytujúcej strane, sa ohľadne Dôverných informácií poskytnutých Prijímajúcou stranou
Poskytujúcej strane aplikujú na Poskytujúcu stranu zhodné práva a povinnosti ako na Prijímajúcu
stranu, vrátane povinnosti zaplatiť zmluvnú pokutu dohodnutú v čl. IV ods. 4 tejto Dohody.
Čl. V.
PRÁVA K DÔVERNÝM INFORMÁCIÁM
1. Všetky dôverné informácie ostávajú vo vlastníctve Poskytujúcej strany a žiadne oprávnenie alebo
iné práva vzťahujúce sa na dôverné informácie nie sú udelené alebo prevedené na Prijímajúcu
stranu.
2. Na základe písomnej žiadosti je Prijímajúca strana povinná vrátiť Poskytujúcej strane alebo zničiť
všetky nosiče informácií so zachytenými dôvernými informáciami, o ktorých vrátenie alebo
zničenie Poskytujúca strana požiadala, vrátane všetkých súvisiacich dôverných informácií, najmä,
nie však výlučne všetky kópie, záznamy zachytené na nosičoch dát či iných médiách, poznámky,
plány, náčrty, poskytnuté dokumenty a podklady a celú dokumentáciu prináležiacu Poskytujúcej
strane, ktoré obsahujú dôverné informácie.
Čl. VI.
PLATNOSŤ A ÚČINNOSŤ DOHODY
1. Táto Dohoda sa uzatvára na dobu určitú a to počas doby platnosti Zmluvy, ktorej prílohou je táto
Dohoda. Práva a povinnosti zmluvných strán uvedené v čl. III. až čl. V. tejto Dohody, trvajú aj po
skončení platnosti a účinnosti tejto Dohody a to bez časového obmedzenia. Ukončenie platnosti
tejto Dohody nemá žiadny vplyv najmä na záväzok strán chrániť a utajovať dôverné informácie
získané počas platnosti tejto Dohody a to ani po jej zániku až do doby než sa dôverné informácie
stanú všeobecne známymi za predpokladu, že sa tak nestane v dôsledku porušenia povinnosti
Prijímajúcej strany.
Čl. VII.
ZÁVEREČNÉ USTANOVENIA
1. Táto Dohoda, ako i práva a povinnosti vzniknuté na základe tejto Dohody alebo v súvislosti s touto
Dohodou aj v nej výslovne neupravené sa riadia slovenským právnym poriadkom, najmä
Obchodným zákonníkom v znení neskorších predpisov a ostatnými súvisiacimi právnymi
predpismi.
2. Strany súhlasia, aby sa ustanovenia tejto Dohody, ktoré sú alebo sa stanú na základe zmeny
právnych noriem, rozhodnutia súdu alebo iného obdobného orgánu nevynútiteľné,
neaplikovateľné, neplatné alebo nezákonné automaticky zmenili tak, aby spĺňali minimálne
požiadavky rozhodujúceho právneho poriadku a boli v súlade s účelom tejto Dohody a mali
obdobný právny a obchodný zmysel, pričom ostatné ustanovenia Dohody nie sú týmto nijako
dotknuté.
3. Túto Dohodu možno meniť len na základe písomných očíslovaných dodatkov k Dohode
podpísaných zástupcami Strán.
Parafy:

Zmluva o poskytovaní podporných služieb–UC pre IS
Správa vyhradených technických zariadení
Strana 6/7

Garant:
Ú GRaF-S IT
Ev. číslo:
1139/2017
*VEREJNÉ*

Príloha č. 7
4. Strany Dohody sa zaväzujú riešiť prípadné spory vyplývajúce z tejto Dohody prednostne formou
dohody (zmieru) prostredníctvom svojich oprávnených zástupcov. V prípade, že sa spor nevyrieši
zmierom, je hociktorá Strana oprávnená požiadať o rozhodnutie príslušný súd na území Slovenskej
republiky.
5. Na dôkaz súhlasu s obsahom tejto Dohody ju zástupcovia Strán potvrdzujú svojimi podpismi.
6. Osoby, ktoré túto Dohodu podpisujú nižšie vyhlasujú, že sú oprávnené konať za príslušnú Stranu v
rozsahu potrebnom na uzavretie tejto Dohody.

Za Poskytujúcu stranu Slovenská pošta, a.s.
V Bratislave, dňa ........................

Za Prijímajúcu stranu eDocu a.s.:
V Bratislave dňa .......................

......................................................
Ing. Róbert Gálik, MBA,
generálny riaditeľ

.....................................................
Ing. Marek Hladík
člen predstavenstva

.....................................................
Ing. Ivana Piňosová,
riaditeľka úseku generálneho riaditeľa a financií

Parafy:

Zmluva o poskytovaní podporných služieb–UC pre IS
Správa vyhradených technických zariadení
Strana 7/7

Garant:
Ú GRaF-S IT
Ev. číslo:
1139/2017
*VEREJNÉ*

