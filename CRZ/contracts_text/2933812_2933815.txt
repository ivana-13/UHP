ZMLUVA O DIELO č. 13/2017
uzatvorená v zmysle §§ 261 a nasledujúcich Obchodného zákonníka (zákon č. 513/1991Zb.)
a § 65 a nasledujúcich Autorského zákona (zákon č. 185/2005 Z.z.)

Zmluvné strany
Objednávateľ:
Názov:

Úrad pre reguláciu sieťových odvetví

Sídlo:

Bajkalská 27, P.O. Box 12, 820 07 Bratislava 27

IČO:

36 069 841

DIČ:

2021599866

Zastúpený:

Ing. Miroslav Čelinský, podpredseda úradu

Vybavuje:

Ing. Peter Lipták

Bankové spojenie:

Štátna pokladnica, BIC: SPSRSKBA

Číslo účtu:

IBAN: SK15 8180 0000 0070 0044 2863

(ďalej iba ako "Objednávateľ")
a
Zhotoviteľ:
Obchodné meno:

eDevelopment s.r.o.

Sídlo:

Dlhá 2, Stupava, 90031

IČO:

35849428

DIČ:

2020208718

IČ DPH:

SK2020208718

Zastúpený:

Ing. Miroslav Uhlár

Bankové spojenie:

Fio banka, a.s., BIC: FIOZSKBAXXX

Číslo účtu:

IBAN: SK65 8330 0000 0029 0063 7356

Registrácia:

obchodný register OS Bratislava I. odd.: Sro, vl.č. 27939/B

(ďalej iba ako "Zhotoviteľ")
Zmluvné strany medzi sebou uzatvárajú túto Zmluvu o dielo (ďalej iba ako "Zmluva").

Strana: 1
Zmluva č. 13/2017

1.
1.1.

Účel zmluvy, úvodné ustanovenia
Zmluvné strany sa dohodli na vypracovaní a dodaní softwareovej aplikácie (ďalej „Záruky“) ako
časti existujúceho informačného systému objednávateľa (ďalej „IS-ARIS“) pre automatizované
spracovanie údajov vydávaných záruk.

1.2.

Za „dielo“ sa pre účely tejto zmluvy považuje každý hmotne zachytiteľný výsledok činnosti autora,
ktorý je predmetom autorsko-právnej ochrany.

1.3.

„Dôverná informácia“ je každá informácia, objednávateľom písomne alebo ústne poskytnutá
zhotoviteľovi v súvislosti so zmluvou alebo informácia, nachádzajúca sa v informačnom systéme
objednávateľa sprístupnená zhotoviteľovi v súvislosti s touto zmluvou, alebo informácia z týchto
informácii vyvoditeľná, ktorá
(i)

nie je verejne dostupná alebo verejne známa,

(ii)

je objednávateľom označená ako obchodné alebo podnikateľské tajomstvo,

(iii)

je objednávateľom označená ako dôverná alebo

(iv)

ktorú zhotoviteľ vzhľadom na jemu známe okolnosti alebo vzhľadom na všeobecne
známe okolnosti mohol považovať za dôvernú.

Pod pojem “dôverné Informácie” bez obmedzenia vždy patria najmä informácie, na ktorých
predmet sa vzťahuje zákonom definovaná povinnosť dodržiavania mlčanlivosti, všetky zmluvy,
finančné a účtovné informácie, informácie o majetku, pohľadávkach a záväzkoch, informácie o
programovom vybavení, hodnotiace štúdie a správy, obchodné tajomstvo, know-how,
podnikateľské stratégie a plány, informácie týkajúce sa predmetov chránených právom duševného
vlastníctva a všetko týkajúce sa objednávateľa.

2.
2.1.

2.2.

Predmet plnenia
Zhotoviteľ sa touto zmluvou:
2.1.1.

zaväzuje uskutočniť služby a dodať dielo v zmysle Prílohy č. 1 Zmluvy,

2.1.2.

udeľuje súhlas, aby objednávateľ použil dielo na účel vymedzený v zmluve ďalej.

Objednávateľ sa na základe tejto zmluvy zaväzuje zaplatiť zhotoviteľovi odmenu za uskutočnenie
služieb a udelenie súhlasu podľa bodu 2.1. zmluvy za podmienok, spôsobom a v rozsahu
uvedenom v zmluve ďalej.

3.
3.1.

Miesto plnenia a spôsob odovzdania
Zhotoviteľ vytvorí a dodá dielo v mieste plnenia, ktorým je sídlo objednávateľa na Bajkalskej 27 v
Bratislave.

3.2.

Zhotoviteľ je povinný odovzdať dielo v slovenskom jazyku v elektronickej forme (CD-ROM) v sídle
objednávateľa, pričom súčasťou budú aj zdrojové kódy k aplikácii Autentifikačného modulu.

3.3.

Termín ukončenia realizácie diela – 4 mesiace od nadobudnutia účinnosti zmluvy.

3.4.

Odovzdanie predmetu zmluvy musí byť potvrdené preberacím a odovzdávacím protokolom
podpísaným oprávnenými zástupcami zmluvných strán.

3.5.

Odovzdaním veci, ktorej prostredníctvom je dielo vyjadrené (bod 3.2.), prechádza vlastnícke
právo k nej na objednávateľa.

Strana: 2
Zmluva č. 13/2017

4.

Projektový tím

4.1.

Projektový manažér a zároveň zástupca objednávateľa na prevzatie predmetu zmluvy v mieste
plnenia a na podpis preberacieho a odovzdávacieho protokolu len pre účely tejto zmluvy je
Ing. Peter Lipták, prípadne iný, objednávateľom dodatočne určený zástupca.

4.2.

Projektový manažér a zároveň zástupca zhotoviteľa na podpis preberacieho a odovzdávacieho
protokolu len pre účely tejto zmluvy je poverený Miroslav Uhlár, prípadne iný, zhotoviteľom
dodatočne určený zástupca.

5.

Právo Dielo použiť

5.1.

Zhotoviteľ udeľuje objednávateľovi výhradnú multilicenciu na časovo a územne neobmedzené
použitie diela na účely súvisiace so súčasným predmetom činnosti objednávateľa. Objednávateľ je
oprávnený používať dielo na vlastných aplikačných serveroch Lotus Domino/Notes, pričom počet
interných a externých používateľov nie je limitovaný.

5.2.

K aplikácii Autentifikačný modul nadobúda Zhotoviteľ práva podľa §91 Autorského zákona.

5.3.

Objednávateľ je oprávnený rozmnožiť alebo dať rozmnožiť dielo technickými prostriedkami
zvolenými podľa jeho uváženia za účelom jeho zálohovania.

5.4.

Objednávateľ je oprávnený postúpiť právo dielo použiť na tretie osoby iba s písomným súhlasom
autora.

6.

Odmena a platobné podmienky

6.1.

Objednávateľ sa zaväzuje zaplatiť zhotoviteľovi za vytvorenie diela a udelenie licencie odmenu vo
výške 12 100,- € bez DPH.

6.2.

DPH bude fakturovaná v zmysle platných právnych predpisov.

6.3.

Objednávateľ uhradí odmenu za vytvorenie diela a udelenie licencie (podľa bodu 6.1) na základe
preberacieho protokolu, podpísaného po realizácii aplikačného riešenia.

6.4.

Zhotoviteľ vystaví faktúru a odošle ju na adresu objednávateľa v dvoch výtlačkoch. Faktúra musí
obsahovať:

6.5.

•

označenie faktúry, jej číslo a číslo tejto zmluvy,

•

názov a sídlo organizácie,

•

označenie banky a číslo účtu,

•

celkovú fakturovanú čiastku a daňové náležitosti,

•

odtlačok pečiatky a podpis oprávnenej osoby.

K faktúre je zhotoviteľ povinný priložiť kópiu príslušného preberacieho a odovzdávacieho
protokolu.

6.6.

Splatnosť faktúr je do 21 dní odo dňa jej doručenia. Objednávateľ uhradí v tejto lehote
zhotoviteľovi fakturovanú sumu prevodom na bankový účet.

6.7.

Objednávateľ je oprávnený vrátiť zhotoviteľovi bez zaplatenia faktúru, ktorá nespĺňa náležitosti
účtovného dokladu. Vrátením faktúry prestáva plynúť lehota splatnosti. Nová lehota splatnosti
začína plynúť odo dňa doručenia opravenej alebo správne vyhotovenej faktúry.

Strana: 3
Zmluva č. 13/2017

7.
7.1.

Sankcie za porušenie zmluvy
V prípade, že zhotoviteľ nedodrží termín odovzdania predmetu zmluvy môže si objednávateľ
uplatniť voči zhotoviteľovi zmluvnú pokutu vo výške 0,05 % z ceny nesplnenej časti diela za každý
aj začatý deň omeškania.

7.2.

V prípade omeškania objednávateľa s úhradou faktúry môže si zhotoviteľ uplatniť voči
objednávateľovi úrok z omeškania v sadzbe podľa § 369a Obchodného zákonníka v spojení s § 1
nariadenia vlády Slovenskej republiky č. 21/2013 Z. z., ktorým sa vykonávajú niektoré
ustanovenia Obchodného zákonníka v znení neskorších predpisov.

8.

Záruka a servisné podmienky

8.1.

Zhotoviteľ poskytuje na predmet zmluvy záruku 36 mesiacov a bezplatné servisné pozáručné
služby po dobu 60 mesiacov od skončenia záruky. Záručná doba začne plynúť dňom podpísania
preberacieho protokolu.

8.2.

Záruka je poskytovaná za nasledujúcich podmienok:
8.2.1.

Aplikačné riešenie je prevádzkované v prostredí IBM Domino/Notes 8.x/9x.

8.2.2.

Na aplikačnom riešení neboli vykonané žiadne zásahy do zdrojových kódov zo strany
objednávateľa.

8.2.3.

Na aplikačnom riešení neboli vykonané žiadne nastavenia konfigurácie zo strany
užívateľa okrem tých, ktoré sú popísané v prevádzkovom predpise.

8.3.

Reklamáciu chyby diela je objednávateľ povinný si uplatniť bezodkladne po jej zistení písomne
u zhotoviteľa.

8.4.

Zhotoviteľ po uplatnení reklamácie musí na vlastné náklady a zodpovednosť odstrániť popísané
chyby a nedostatky diela, a to v lehote do 3 dní od doručenia písomnej reklamácie, ak sa zmluvné
strany nedohodnú inak.

8.5.

V prípade neplnenia záručných podmienok a servisných pozáručných služieb môže objednávateľ
na náklady zhotoviteľa zabezpečiť odstránenie chýb u tretej osoby.

9.

Spolupráca zmluvných strán

9.1.

Objednávateľ sa zaväzuje vytvoriť zamestnancom zhotoviteľa podmienky pre plynulý a nerušený
priebeh realizácie predmetu zmluvy, a to najmä:
9.1.1.

Vymenovať zamestnanca (zamestnancov), zodpovedného za koordináciu prác zo strany
objednávateľa, kompetentného podpisovať preberacie protokoly a vytvárať organizačné
predpoklady pre realizáciu predmetu zmluvy,

9.1.2.

zabezpečiť počas realizácie dodávky prítomnosť kompetentnej osoby na pracovisku zo
strany objednávateľa,

9.1.3.

poskytnúť zhotoviteľovi všetky relevantné informácie a prostriedky,

9.1.4.

sprostredkovať pre zamestnancom zhotoviteľa vstup do objektu budovy a miestnosti
koncového zákazníka, kde má byť realizované dielo, ktoré je predmetom tejto zmluvy, a to
prednostne v rámci pracovnej doby a po dohode s koncovým zákazníkom i po pracovnej
dobe,

Strana: 4
Zmluva č. 13/2017

9.1.5.

v prípade, že objednávateľ nezabezpečí zhotoviteľovi potrebnú súčinnosť, najmä
nerušený priebeh realizácie predmetu zmluvy a zhotoviteľ je z toho dôvodu v omeškaní,
posúva sa termín harmonogramu plnenia.

10.

Vyššia moc

10.1.

Pre účely tejto zmluvy sa za vyššiu moc považujú prípady, ktoré nie sú závislé ani ich nemôžu
nijako ovplyvniť zmluvné strany, napr. vojna, mobilizácia, povstanie, živelné pohromy (požiar,
záplavy) a pod.

10.2.

Ak sa z dôvodu vyššej moci stane plnenie tejto zmluvy nemožným, zmluvná strana, ktorá sa bude
chcieť odvolať na túto vyššiu moc, môže tak urobiť z tohto dôvodu do 7 dní a žiadať druhú stranu
o úpravu tohto zmluvného vzťahu ohľadne jeho predmetu, ceny a času plnenia.

10.3.

Pokiaľ nepríde k dohode, má zmluvná strana, ktorá sa na prípad vyššej moci odvolala, právo
odstúpiť od zmluvy.

11.

Mlčanlivosť

11.1.

Zhotoviteľ je povinný počas trvania zmluvy, ako aj po jej ukončení, uchovávať v tajnosti a
dôvernosti dôverné informácie podľa bodu 1.3. zmluvy a nebude takéto dôverné informácie bez
predchádzajúceho písomného súhlasu objednávateľa poskytovať tretím osobám alebo ich iným
spôsobom využívať.

11.2.

Ak zhotoviteľ poskytne dôverné informácie v zmysle tejto zmluvy tretej osobe je povinný:
11.2.1. oznámiť tejto tretej osobe, že poskytnuté dôverné informácie sú predmetom jeho
zmluvnej povinnosti mlčanlivosti a zároveň
11.2.2. zaviazať takúto tretiu osobu povinnosťou mlčanlivosti o poskytnutých dôverných
informáciách v rozsahu minimálne podľa zmluvy, okrem prípadov ak takáto tretia osoba
už je (zo zákona alebo zmluvne) zaviazaná voči zhotoviteľovi povinnosťou mlčanlivosti o
poskytnutých dôverných informáciách v rozsahu minimálne podľa zmluvy.

11.3.

Zhotoviteľ nezodpovedá za sprístupnenie alebo zverejnenie dôverných informácií tretím osobám
alebo verejnosti, pokiaľ tieto :
11.3.1. sú alebo sa stali verejnosti známe bez akéhokoľvek porušenia záväzkov alebo pomoci
zhotoviteľa,
11.3.2. boli zhotoviteľovi známe ešte pred uzavretím zmluvy alebo mu boli poskytnuté treťou
osobou ako informácie, ktoré nie sú dôverné, pričom táto tretia osoba neporušila vlastnú
povinnosť mlčanlivosti alebo
11.3.3. sú náležite sprístupnené na základe zákonnej povinnosti, nariadenia súdu alebo iného
regulačného orgánu s tým, že v tomto prípade bude zhotoviteľ pred sprístupnením
informácií písomne informovať objednávateľa.

11.4.

Zhotoviteľ je povinný vyvinúť všetko úsilie, ktoré možno od neho spravodlivo požadovať, aby
zhotoviteľ alebo osoby, ktorým boli v súlade so zmluvou poskytnuté dôverné informácie nijakým
spôsobom, či úmyselne alebo z nedbanlivosti tieto informácie nezneužili neprezradili, alebo
nesprístupnili tretím osobám.

Strana: 5
Zmluva č. 13/2017

12.
12.1.

Ochrana osobných údajov
Poskytovateľ sa zaväzuje v zmysle §22 ods. 3) zákona č 122/2013 Z.z. o ochrane osobných údajov,
zachovávať mlčanlivosť o osobných údajoch, s ktorými príde do styku pri zabezpečovaní
predmetu zmluvy. Povinnosť mlčanlivosti trvá aj po ukončení zmluvného vzťahu.

12.2.

Poskytovateľ je povinný o povinnosti zachovávať mlčanlivosť poučiť aj svojich zamestnancov
ktorí zabezpečujú plnenie predmetu zmluvy.

13.
13.1.

Záverečné ustanovenia
Zmluvu možno meniť alebo dopĺňať iba dodatkami k tejto zmluve podpísanými oprávnenými
zástupcami obidvoch zmluvných strán.

13.2.

Ak by niektoré ustanovenia zmluvy mali byť neplatnými už v čase jej uzavretia, alebo ak sa stanú
neplatnými neskôr po uzavretí zmluvy, nie je tým dotknutá platnosť ostatných ustanovení zmluvy.
Namiesto neplatných ustanovení zmluvy sa použijú ustanovenia platných právnych predpisov
Slovenskej republiky, ktoré sú obsahom a účelom najbližšie obsahu a účelu zmluvy.

13.3.

Zmluva je vyhotovená v 3 rovnopisoch, pričom 2 dostane objednávateľ a 1 dostane zhotoviteľ.

13.4.

Zhotoviteľ súhlasí so zverejnením zmluvy v zmysle zákona 546/2010 Z.z.

13.5.

Táto zmluva nadobúda platnosť dňom podpisu obomi zmluvnými stranami a účinnosť dňom
nasledujúcim po dni jej zverejnenia podľa § 47a ods. 1 zákona č. 546/2010 Z. z., ktorým sa dopĺňa
zákon č. 40/1964 Zb. Občiansky zákonník v znení neskorších predpisov a ktorým sa menia a
dopĺňajú niektoré zákony.

13.6.

Zmluvné strany si zmluvu prečítali, všetky jej ustanovenia sú im jasné a zrozumiteľné, pričom
vyjadrujú ich slobodnú a vážnu vôľu zbavenú akýchkoľvek omylov, na dôkaz čoho pripájajú svoje
podpisy.

13.7.

Nedeliteľnou súčasťou tejto Zmluvy je príloha č. 1.
za Objednávateľa

za Zhotoviteľa

v Bratislave, dňa:

v Bratislave, dňa:

...................................

...................................

v.z. Ing. Miroslav Čelinský

Ing. Miroslav Uhlár

podpredseda úradu

konateľ spoločnosti eDevelopment s.r.o.

Strana: 6
Zmluva č. 13/2017

PRÍLOHA č.1 k ZMLUVE O DIELO č. 13/2017
Vypracovať softvérovú aplikáciu ako časť existujúceho informačného systému úradu (ďalej „IS-ARIS“) pre
automatizované spracovanie údajov vydávaných zárukách.
Účelom zadania bude vypracovanie počítačovej aplikácie (ďalej „Zaruky“) na báze IBM Domino/Lotus
Notes, umožňujúcej automatizovaný zber údajov od regulovaných subjektov (ďalej „RS“), ich kontrolu,
evidenciu, spracovanie, vyhodnotenie a prezentáciu vydaných záruk na internetovej stránke úradu.

Základné funkcie riešenia
1. Vytvorenie samostatného Autentifikačného modulu (ďalej „AM“) na autentifikáciu
žiadateľov
•
•
•
•
•

Návrh a realizácia riešenia AM bude na báze IBM Domino/Notes technológie za účelom
zabezpečeného a autentifikovaného prístupu k databázovým prvkom navrhovaného riešenia.
Súčasťou AM bude systém pre automatické – dávkové generovanie nových používateľov (cca
2000) s vlastnými jedinečnými autentifikačnými prvkami.
AM musí zohľadňovať informácie o žiadateľovi z existujúceho adresárového modulu úradu
a umožniť budúcu autentifikáciu aj do ostatných agendových systémov úradu.
Možnosť vlastnej i centrálnej správy autentifikačných údajov (možnosť zmeny údajopv z profilu
používateľa, označenia expirácie profilu).
Automatické elektronické oboznámenie zadávateľa o vykonanej zmene e-mail správou.

2. Zadanie žiadosti na vydanie záruky
•
•
•
•

Žiadatelia po úspešnej autentifikácii v AM vyplnia vložia informácie do pripraveného formulára.
Formulár musí zabezpečiť predvyplnenie vybraných údajov z iných rozhodnutí úradu (Cenové
rozhodnutia, Povolenia, Splnenie oznamovacej povinosti) uchovávaných v IS CISReS úradu.
Možnosť sprehľadnenia všetkých zadaných vlastných údajov za predchádzajúce obdobia
s možnosťou full-textového vyhľadávania.
Vstupná syntaktická a logická kontrola údajov formulárov.
Dátová štruktúra vstupu vyplýva z formulárov zverejnených na www stránke úradu
(http://www.urso.gov.sk/?q=Informačný servis/Elektroenergetika/ Žiadosti pre vydanie a
uznanie záruky pôvodu elektriny z OZE a VUKV.

3. Evidencia údajov a vydanie záruky
•
•
•
•
•
•
•

Zasielanie notifikácie o prijatí podania žiadateľovi.
Evidencia podania v Registratúre – automatickým zaradením („na jeden klik“).
Preverenie a skontrolovanie údajov v podaní (porovnaním s údajmi o zariadení z ostatných
rozhodnutí úradu).
Evidovaná elektronická parafa (podpis) k záruke poverenou osobou úradu
Zverejnenie informácie o vydanej záruke na web stránke úradu, kompatibilne s používaným
redakčným systémom.
Zaslanie elektronickej informácie o vydaní záruky žiadateľovi a evidencia záznamu v Registratúre
automatickým zaradením e-záznamu („na jeden klik“).
Príprava programového rozhrania k vydaným zárukám pre možnosť ich automatizovaného
spracovania ostatnými orgánmi verejnej moci.

4. Nástroje pre správu aplikácie „Záruky“
•
•
•
•
•

Dohľad nad dodržiavaním termínov zadávania vstupných údajov.
Štatistické sprehľadňovanie žiadostí a vydaných záruk podľa rozličných kritérií.
Možnosť exportovať vybrané údaje do tabuľkového procesoru.
Možnosť parametricky prezentovať výstupy do dokumentového procesoru.
Možnosť sprehľadňovať údaje v pohľadoch podľa jednotlivých vstupných parametrov.

Strana: 7
Zmluva č. 13/2017

•
•
•
•
•

Možnosť centrálneho zabezpečenia údajov riadením prístupových oprávnení pre oprávnené
osoby.
Možnosť rýchleho vyhľadávania v údajoch pomocou full-textového vyhľadávania.
Možnosť komentovania jednotlivých záznamov vlastnými komentármi a poznámkami
oprávnených osôb.
Možnosť odosielania upozornení elektronickou poštou s prepojením na predmetné záznamy či
podporné dokumenty.
Riadiť prístupy k dokumentom využitím existujúceho modulu Organizačnej štruktúry (IS ARIS).

5. Všeobecné vlastnosti aplikácie „Záruky“
•
•
•

Integrovať aplikáciu s existujúcimi IS úradu (Registratúrny systém, CISReS, AdresárRS, Záruky
pôvodu a PoP).
Importovať údaje o existujúcich vydaných zárukách z aplikácie Záruky pôvodu a PoP do
novovytvorenej aplikácie „Záruky“.
Archivácia vložených údajov.

Technologické požiadavky
Použitá technológia musí spĺňať nasledovné požiadavky:
•
•
•
•
•
•
•

Integrovateľnosť s interným IS ARIS na báze IBM Domino/Notes R8.x.
Kompatibilita s aplikačným frameworkom úradu (ARIS Framework).
Dátová a funkčná integrácia s modulmi existujúceho „IS ARIS“.
Procesná a dátová analýza musí byť kompatibilná s existujúcimi modulmi Registratúrny systém,
CISReS, AdresárRS).
Administračný subsystém, umožňujúci integráciu do jednotnej centralizovanej správy aplikácií
z IS ARIS (DBAS).
Spolupráca s nástrojmi MS Office pre potreby dynamického reportovania resp. parametrickým
dokumentových výstupov.
Integrované full-textové vyhľadávania a PKI infraštruktúra.

Ďalšie požiadavky
•
•
•

Slovenská jazyková verzia aplikácie.
Inštalácia aplikácie do produkčného prostredia dodávateľa.
Poskytnutie aplikácie v elektronickej forme na inštalačnom CD.

Strana: 8
Zmluva č. 13/2017

