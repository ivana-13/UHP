ZMLUVA
o údržbe výpočtovej a kancelárskej techniky
evidenčné číslo: 08/2019
I.

Zmluvné strany:

Objednávateľ:

Úrad pre reguláciu sieťových odvetví

zastúpený:
bankové spojenie:

Bajkalská 27, P.O. Box 12, 820 07 Bratislava
prof. Ing. Ľubomír Jahnátek CSc., predseda úradu
SK15 8180 0000 0070 0044 2863

IČO:

36 069 841

Vybavuje:

Ing. Peter Lipták

Poskytovateľ:

GRIPEX s.r.o.
Mlynská 21, 90044 Tomášov

Zastúpený:
Bankové spojenie:
IČO:
DIČ:

Valter Mészáros, konateľ
SK24 0200 0000 0037 6480 1151
50605631
2120388776
Zapísaný v obchodnom registri, v OR Okr. súdu Bratislava 1, Odd.:Sro
Vložka 115644/B (v ďalšom len poskytovateľ)
II.

Predmet zmluvy

1) Predmetom zmluvy je vykonanie opráv a údržby kopírovacích strojov, tlačiarní, počítačov,
notebookov, monitorov, a ostatných informačno komunikačných zariadení.
2) Oprava a údržba počítačov, vstupno-výstupných jednotiek spočíva v otestovaní, zabezpečení
výmeny jednotlivých vadných komponentov a odstránení príčin spôsobujúcich poruchu.
V prípade že zariadenie obsahuje pevný disk na ktorom sú uložené akékoľvek pracovné údaje
sú zamestnanci objednávateľa povinní tieto údaje z disku zálohovať a následne odstrániť.
Pracovné údaje nesmú opustiť pracovisko úradu.
3) Podrobná vecná a cenová špecifikácia predmetu zmluvy je uvedená v prílohe č.1 k tejto
zmluve, ktorá sa po podpise oboch zmluvných strán stane jej neoddeliteľnou súčasťou.
4) Čiastkové zmluvy sa budú uzatvárať formou objednávky, pričom objednávka nesmie byť
v rozpore s touto rámcovou zmluvou.
5) Servisné zásahy budú realizované na miestach určených objednávateľom.
6) V prípade ak oprava nebude zrealizovaná do 5 dní od jej nahlásenia, zabezpečí poskytovateľ
na žiadosť obstarávateľa bezodplatne náhradnú techniky v parametroch porovnateľných k
opravovanej technike.

7) V prípade, že poskytovateľ nebude môcť vykonať opravu požadovaného typu predmetu
zmluvy špecifikovaného v prílohe č. 1 tejto zmluvy v dôsledku vysokej morálnej zastaranosti
opravovaného zariadenia vzhľadom na vysokú cenu náhradných dielov alebo ich nedostatok
na trhu, je povinný na to písomne upozorniť objednávateľa. Za túto činnosť je oprávnený si
zaúčtovať čas strávený pri zisťovaní závady podľa prílohy č. 1.
1

III.

Cena

1) Zmluvné strany sa dohodli v súlade s §3 zákona č. 18/1996 Z. z. o cenách a jeho vykonávacej
vyhlášky č. 87/96 Z. z. na zmluvnej cene za predmet plnenia , podľa prílohy č.1.
2) Cena predmetu plnenia pozostáva z ceny za vykonanú prácu a z ceny náhradných dielov.
3) Cena za vykonanú prácu je tvorená časom potrebným k vykonaniu opravy vynásobeného
s hodinovou sadzbou pre príslušný predmet zmluvy špecifikovaný v prílohe č.1 k tejto zmluve.
4) Ceny spotrebného materiálu a jednotlivých nevyhnutných náhradných dielov budú dodávané
a fakturované podľa aktuálneho cenníka poskytovateľa a porovnateľných cien zistených
prieskumom trhu.
5) Cena predmetu plnenia je cena za predmet zmluvy v požadovaných počtoch spresnených
objednávkami. Pozostáva z nákladov na čas za preberanie vadnej techniky a dodávku
opravenej techniky do miesta určeného objednávateľom, náklady na opravu, náklady
vyplývajúce zo záručných podmienok.
6) Cena za služby uvedené v prílohe č. 1 k tejto zmluve je záväzná počas platnosti zmluvy.
IV.

Podmienky nástupu, preberania a dodania predmetu zmluvy

1) Na servisný zásah dodávateľ nastúpi u obstarávateľa najneskôr do 24 hod od nahlásenia
poruchy obstarávateľom a vykoná identifikáciu poruchy do 60 minút. Po vykonaní
identifikácie poruchy dodávateľ poruchu odstráni na mieste alebo v prípade potreby preberie
zariadenie do opravy.
2) Poskytovateľ na základe písomnej alebo elektronickej objednávky prevezme zariadenie
určené k oprave. Po vykonaní opravy v rámci dohodnutej lehoty na dodanie odovzdá
poskytovateľ opravený predmet zmluvy objednávateľovi na dohodnutom mieste dodania.
3) Objednávateľ sa zaväzuje umožniť pracovníkom poskytovateľa vstup do objektu a prístup do
všetkých priestorov v ktorých sa majú práce vykonávať, a poskytnúť všetku potrebnú
súčinnosť, aby práce mohli byť riadne vykonané.
V.

Miesto plnenia

1) Miestom plnenia je sídlo objednávateľa.
VI.

Platobné podmienky

1) Cenu za dodaný tovar a služby je objednávateľ povinný zaplatiť na základe faktúry vystavenej
poskytovateľom. Splatnosť faktúry je 20 dní odo dňa doručenia správne vyhotovenej faktúry
2) Faktúra musí obsahovať ustanovené náležitosti účtovného dokladu. Ak nebude tento účtovný
doklad obsahovať ustanovené náležitosti, má odberateľ právo faktúru vrátiť poskytovateľovi
na jej doplnenie alebo vyhotovenie novej faktúry. V tomto prípade nezačne objednávateľovi
plynúť lehota splatnosti; táto začne plynúť až dňom doručenia doplnenej alebo novej správne
vyhotovenej faktúry objednávateľovi.
3) Faktúry budú preplácané výhradne prevodným príkazom.

2

VII.

Záruka na predmet zmluvy, nahlasovanie poruchy

1) Zmluvné strany sa dohodli na záručnej dobe 12 mesiacov.
2) Na vymenené náhradné diely bude platiť záruka stanovená výrobcom.
3) Záruka sa nevzťahuje na mechanicky poškodené zariadenia , ktoré vznikli neodborným
zásahom.
4) Spôsob nahlasovania zariadenia na opravu a údržbu :
• Písomne objednávkou na adresu
• Telefonicky:
• E-mail :

Gripex s.r.o, Mlynská 21, 900 44 Tomášov
+421 911 113 013
gripex@gripex.sk

VIII. Zmluvné pokuty a úroky z omeškania
1) V prípade nedodržania termínu nástupu a dodania predmetu zmluvy v súlade s článkom IV.
tejto zmluvy, si objednávateľ môže uplatniť voči poskytovateľovi zmluvnú pokutu vo výške
0,05 % zo sumy vadného predmetu zmluvy za každý deň omeškania. Výnimku predstavujú
okolnosti charakterizované ako „vyššia moc“, resp. zásah úradných miest.
2) V prípade omeškania s platbou podľa článku VI. ods. 1) a 2) si poskytovateľ môže uplatniť voči
objednávateľovi úrok z omeškania vo výške 0,05 % z neuhradenej fakturovanej čiastky za
každý deň omeškania. Výnimku predstavujú okolnosti charakterizované ako „vyššia moc“,
resp. zásah úradných miest.
3) Pri odstúpení od zmluvy podľa článku X. je druhá zmluvná strana oprávnená vymáhať
preukázateľne vynaložené náklady, okrem prípadov charakterizovaných ako „vyššia moc“,
resp. zásah úradných miest.
IX.

Vlastnícke právo

1) Objednávateľ nadobúda vlastnícke právo k vymeneným komponentom až po uhradení ceny
podľa článku VI. tejto zmluvy.
X.

Doba trvania zmluvy a právo odstúpenia od zmluvy

1) Zmluva sa uzatvára na dobu 36 mesiacov, maximálne však do sumy 15.000,- € bez DPH.
2) Každá zo zmluvných strán je oprávnená okamžite odstúpiť od zmluvy ako celku, ako aj od
každej jednotlivej objednávky osobitne pri podstatnom porušení zmluvnej povinnosti druhou
zmluvnou stranou, alebo keď sa pre druhú zmluvnú stranu stalo splnenie podstatných
zmluvných povinností úplne nemožným, alebo v ďalších prípadoch uvedených v tejto zmluve.
Odstúpenie od jednotlivej objednávky nemá vplyv na trvanie tejto zmluvy, prípadne na trvanie
ostatných objednávok.
3) Objednávateľ je oprávnený okamžite odstúpiť od zmluvy, keď sa zazmluvnená „Hodinová
sadzba v € s DPH“ stane drahšou ako „Hodinová sadzba v € s DPH“ ponúkaná na trhu, alebo
keď cena náhradných dielov sa stane neúmerne vysoká.
4) Obidve zmluvné strany môžu zmluvu písomne vypovedať pred uplynutím dojednaného
termínu platnosti bez udania dôvodov s 2 mesačnou výpovednou lehotou, ktorá začína plynúť
prvým dňom nasledujúceho mesiaca po doručení výpovede druhej zmluvnej strane.

3

XI.

Záverečné ustanovenia

1) Zmluva môže byť zmenená a doplňovaná v súlade s ustanoveniami § 18 zákona č. 343/2015
Z. z. o verejnom obstarávaní a o zmene a doplnení niektorých zákonov v znení neskorších
predpisov formou číslovaného písomného dodatku a konkretizovaná formou čiastkovej
zmluvy alebo objednávky, ktoré sa po podpise oboch zmluvných strán stanú neoddeliteľnou
súčasťou zmluvy.
2) Právne vzťahy oboch zmluvných strán touto zmluvou neupravené sa riadia príslušnými
ustanoveniami Obchodného zákonníka a všeobecne záväznými právnymi normami.
3) Na prerokovanie prípadných sporov je miestne príslušný súd, v obvode ktorého sa nachádza
sídlo objednávateľa.
4) Poskytovateľ sa zaväzuje pri realizovaní predmetu zmluvy dbať o to, aby nedochádzalo
k ohrozovaniu a porušovaniu práv a oprávnených záujmov objednávateľa podľa zákona
č. 18/2018 Z. z. o ochrane osobných údajov a o zmene a doplnení niektorých zákonov
a Nariadenia Európskeho parlamentu a Rady (EÚ) 2016/679 o ochrane fyzických osôb pri
spracúvaní osobných údajov a o voľnom pohybe takýchto údajov, ktorých sa zrušuje smernica
95/46/ES (všeobecné nariadenie o ochrane osobných údajov).
5) Poskytovateľ sa zaväzuje zachovávať mlčanlivosť o informáciách a údajoch, s ktorými príde
do styku pri zabezpečovaní predmetu zmluvy. Povinnosť mlčanlivosti trvá aj po ukončení
zmluvného vzťahu.
6) Poskytovateľ je povinný o povinnosti zachovávať mlčanlivosť poučiť aj svojich zamestnancov,
ktorí zabezpečujú plnenie predmetu zmluvy.
7) Táto zmluva nadobúda platnosť dňom podpisu obomi zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv podľa § 47a ods. 1 zákona
č. 546/2010 Z. z., ktorým sa dopĺňa zákon č. 40/1964 Zb. Občiansky zákonník v znení
neskorších predpisov a ktorým sa menia a dopĺňajú niektoré zákony.
8) Táto zmluva je vyhotovená v troch rovnopisoch, z ktorých objednávateľ dostane dva
a poskytovateľ jeden rovnopis.
9) Zmluvné strany prehlasujú, že zmluvu pred jej podpisom prečítali, jej obsahu porozumeli a s
ním súhlasili, čo potvrdzujú svojimi podpismi.
Za objednávateľa:

Za poskytovateľa:

Dňa:

Dňa:

prof. Ing. Ľubomír Jahnátek CSc.
predseda úradu

Valter Mészáros
konateľ

4

Príloha č. 1.

Podrobná vecná a cenová špecifikácia predmetu zmluvy

Hodinová sadzba
bez s DPH

P.č. Názov predmetu – opravy

1

Servis výpočtovej techniky (počítače, servery, monitory)

10,00 EUR

2

Servis Notebookov

10,00 EUR

3

Servis tlačiarní a kop. Strojov

10,00 EUR

4

Servis aktívnych prvkov siete

10,00 EUR

5

Cena za diagnostiku opravy

10,00 EUR

6

Servis telekomunikačných zariadení

10,00 EUR

7

Cestovné Bratislava

3,00 EUR

Valter Mészáros
konateľ

5

