ŽELEZNICE SLOVENSKEJ REPUBLIKY, BRATISLAV A
v skrátenej forme “ŽSR“
Klemensova 8, 813 61 Bratislava
Zmluva o poskytnutí služby
Číslo zmluvy objednávateľa:
1100071045/2016/5400/025
podľa § 269 ods.2. Obchodného
Číslo zmluvy poskytovateľa:
zákonníka č. 513/1991 Zb.
OZ/138/2016
v znení neskorších predpisov
Objednávateľ: Železnice Slovenskej republiky, Bratislava v skrátenej forme
“ŽSR“, Klemensova 8, 813 61 Bratislava

Železničná energetika Bratislava, Klemensova 8, 813 61 Bratislava

Faktúru zaslať dvojmo na: Železnice Slovenskej republiky, Bratislava
v skrátenej forme “ŽSR“
Účtovné centrum, Klemensova 8, 813 61 Bratislava
Konečný príjemca: Železnice Slovenskej republiky, Bratislava
v skrátenej forme “ŽSR“
Železničná energetika Bratislava, Klemensova 8, 813 61 Bratislava
Kontaktná osoba: Ing. Miroslav Pavlovič – tel.: 0903 443 856, tel.: 02/2029
2575.

Poskytovateľ:
SFÉRA, a.s.
Karadžičova 2
811 08 Bratislava
IČO: 35757736
IČ DPH: SK2020212007
DIČ: 2020212007
IBAN: SK29 0200 0000 0018 0104 4112
SWIFT/BIC: SUBASKBX
Zapísaný v Obchodnom registri Okresného súdu
Bratislava I oddiel Sa, vložka č. 1979/B

Miesta plnenia:
Mesto: Bratislava, ulica: Klemensova 8.
Mesto: Bratislava, ulica: Kováčska 3.

Lehota splatnosti faktúr (v dňoch): 30 dní
Táto zmluva nadobúda platnosť okamihom jej podpísania oprávnenými zástupcami oboch zmluvných strán a účinnosť v zmysle § 47a
Občianskeho zákonníka v platnom znení dňom nasledujúcim po dni jej zverejnenia. Neoddeliteľnou súčasťou tejto zmluvy sú Všeobecné
obchodné podmienky dodania tovaru (ďalej aj „VOPPS“), s ktorými sú zmluvné strany oboznámené a akceptujú ich v plnom rozsahu.
Popis: Táto zmluva je vyhotovená v 3 rovnopisoch, z toho objednávateľ obdrží 2 rovnopisy a zhotoviteľ 1 rovnopis.
Vo všetkých písomnostiach súvisiacich s touto zmluvou musí byť z dôvodu zabezpečenia presnej identifikácie uvedené číslo tejto zmluvy.
Špecifikácia služby
Predmetom tejto zmluvy je poskytnutie služby s názvom: „Služby technickej a technologickej podpory
prevádzky systému XMatik®.NET/ISOM“ (ďalej aj ako „služba“ alebo „predmet zmluvy“).
Bližšia špecifikácia služby je uvedená v Prílohe č. 1 – Špecifikácia predmetu zmluvy, ktorá tvorí neoddeliteľnú
súčasť tejto zmluvy.
Maximálny zmluvný objem: 398 700,00 EUR bez DPH.

Lehota plnenia
do 31.12.2017

Maximálny zmluvný objem nemusí byť počas platnosti tejto zmluvy vyčerpaný.
Objednávateľ: Železnice Slovenskej republiky, Bratislava
v skrátenej forme “ŽSR“
dňa: 16.01. 2017

Poskytovateľ: SFÉRA, a.s.

Mgr. Martin Erdössy, v. r.
Generálny riaditeľ Železníc Slovenskej republiky

RNDr. Eduard Haluška, CSc., v. r.
Generálny riaditeľ a predseda predstavenstva

dňa: 20.12. 2016

Všeobecné obchodné podmienky poskytnutia služby
I. Predmet zmluvy
Poskytovateľ sa zaväzuje poskytnúť objednávateľovi službu špecifikovanú v Prílohe č. 1 tejto zmluvy. Objednávateľ sa zaväzuje za
riadne poskytnutú službu zaplatiť dohodnutú cenu. Poskytovateľ sa zaväzuje poskytnúť službu vo vlastnom mene a na vlastnú
zodpovednosť. Predmet zmluvy sa považuje za splnený po overení rozsahu, kvality služby/výsledku služby a úplnosti príslušných
sprievodných dokladov a potvrdení súpisu vykonaných prác zo strany objednávateľa.
II. Cena
Cena za poskytnutie služby je dohodnutá v súlade so zákonom č.18/1996 Z. z. o cenách v znení neskorších predpisov. Dohodnutá cena
uvedená v zmluve je bez DPH. K cene bude účtované DPH v zmysle platných právnych predpisov. Poskytovateľ sa zaväzuje, že ceny
uvedené v tejto zmluve sú pevné a nemenné počas celého obdobia, na ktoré je táto zmluva uzavretá.
Telefón
02/2029 2247

Fax

E-mail
simek.michal@zsr.sk

SWIFT/BIC: SK11 0200
0000 3500 0470 0012
IBAN: SUBASKBX

IČO:
0031364501
DIČ:
2020480121
IČ DPH: SK2020480121

Železnice Slovenskej republiky, Bratislava v skrátenej forme “ŽSR“, právna forma: Iná právnická osoba
zapísané v Obchodnom registri Okresného súdu Bratislava I, oddiel Po, vložka číslo 312/B

III. Čas a miesto poskytovania služby
Poskytovateľ sa zaväzuje poskytovať služby v lehote a mieste uvedenom v tejto zmluve.
IV. Platobné podmienky, zmluvné pokuty a náhrada škody
1. Štandardná lehota splatnosti faktúr je 30 dní od doručenia faktúry objednávateľovi.
2. Poskytovateľ je oprávnený fakturovať v deň poskytnutia služby/výsledku služby, ale najneskôr do 15 pracovných dní odo dňa
poskytnutia.
3. Faktúra musí obsahovať všetky náležitosti v zmysle platných právnych predpisov. Okrem toho musí faktúra obsahovať aj číslo tejto
zmluvy. Prílohou každej faktúry bude odsúhlasený a potvrdený súpis vykonaných služieb zo strany objednávateľa.
4. V prípade, že faktúra nebude obsahovať požadované náležitosti, objednávateľ je oprávnený ju vrátiť poskytovateľovi na
prepracovanie s tým, že nová lehota splatnosti začne plynúť dňom doručenia opravenej faktúry.
5. Za nedodržanie lehoty splatnosti faktúry je poskytovateľ oprávnený požadovať úrok z omeškania v zmysle ustanovení Obchodného
zákonníka.
6. Za nedodržanie termínu plnenia uvedeného v zmluve je poskytovateľ povinný uhradiť objednávateľovi zmluvnú pokutu vo výške 0,1
% z ceny predmetu zmluvy vrátane DPH za každý deň omeškania. Právo objednávateľa na náhradu škody tým nie je dotknuté.
7. V prípade vadného plnenia je poskytovateľ povinný zaplatiť objednávateľovi zmluvnú pokutu vo výške 0,5 % z celkovej ceny služieb
za každú reklamáciu uplatnenú v písomnej forme, ktorá sa preukáže ako oprávnená. Túto pokutu, však z poskytovateľ nie je povinný
zaplatiť, ak poskytovateľ reklamovanú vadu uzná a bezplatne ju odstráni do 30 dní od uplatnenia reklamácie objednávateľom.
8. Poskytovateľ sa zaväzuje, že svoje pohľadávky voči objednávateľovi nepostúpi (ani s nimi nebude inak obchodovať) tretej strane bez
písomného súhlasu objednávateľa. V prípade porušenia tohto dojednania je poskytovateľ povinný uhradiť objednávateľovi zmluvnú
pokutu vo výške 20 % z hodnoty pohľadávky, ktorú postúpil. Pre vylúčenie akýchkoľvek pochybností týmto nie je dotknutá neplatnosť
takéhoto úkonu. Právo objednávateľa na náhradu škody tým nie je dotknuté.
9. Ak bude poskytovateľ zverejnený v Zozname platiteľov DPH, u ktorých nastali dôvody na zrušenie registrácie v zmysle zákona č.
222/2004 Z. z. o DPH v znení neskorších predpisov, objednávateľ uhradí poskytovateľovi sumu zníženú o čiastku rovnajúcu sa výške
DPH uvedenú na faktúre. Túto nezaplatenú sumu uhradí objednávateľ poskytovateľovi na základe preukázania úhrady DPH
daňovému úradu za príslušný mesiac/štvrťrok čestným vyhlásením, že DPH uvedená na faktúre pre objednávateľa bola v lehote
splatnosti uhradená daňovému úradu, fotokópiou daňového priznania a fotokópiou výpisu o zaplatení DPH.
10. Poskytovateľ ku dňu podpisu tejto zmluvy predložil objednávateľovi prehlásenie o tom či je závislou osobou voči ŽSR v zmysle § 2
písm. n) zákona č. 595/2003 Z.z. o dani z príjmov v znp. (ďalej len „ZDP“). Každú zmenu súvisiacu s personálnym, ekonomickým
alebo iným prepojením voči ŽSR v súvislosti s ustanovením § 2 písm. n) zákona č. 595/2003 Z. z. o dani z príjmov v znení neskorších
predpisov je poskytovateľ povinný objednávateľovi písomne oznámiť a to do 5 dní odo dňa vzniku zmeny. V prípade porušenia tejto
povinnosti je poskytovateľ povinný uhradiť objednávateľovi zmluvnú pokutu vo výške 0,5 % zo zmluvnej ceny, za každé takéto
porušenie.
V. Práva a povinnosti zmluvných strán
1. Povinnosti poskytovateľa:
a) zodpovedá za rozsah a kvalitu služby vo vzťahu k požadovaným výkonom a zodpovedá za nedostatky a vady v súlade
s podmienkami stanovenými všeobecne záväznými právnymi, technickými a hygienickými predpismi,
b) vykonáva činnosti spojené s predmetom zmluvy len prostredníctvom odborné spôsobilých osôb,
c) vykonáva činnosti spojené s vykonaním služieb na vlastnú zodpovednosť, v súlade s podmienkami dohodnutými v tejto zmluve
a v súlade s príslušnými všeobecne záväznými právnymi predpismi platnými na území Slovenskej republiky a internými
predpismi objednávateľa, vzťahujúcimi sa na vykonávané služby, najmä predpismi upravujúcimi zaistenie bezpečnosti a
ochrany zdravia pri práci (ako napr. zákon č. 124/2006 Z.z. o bezpečnosti a ochrane zdravia pri práci v znení neskorších
predpisov, interného predpisu objednávateľa ŽSR Z 2, vyhláška č. 374/1990 Zb., o bezpečnosti práce a technických zariadení
pri stavebných prácach) a oblasť ochrany životného prostredia. Poskytovateľ podpisom tejto zmluvy potvrdzuje, že sú mu
známe interné predpisy objednávateľa súvisiace s vykonávanou službou a že mu tieto interné predpisy boli dané k dispozícii.
d) zodpovedá za bezpečnosť svojich zamestnancov a iných osôb konajúcich za poskytovateľa a dodržiavanie ustanovení
bezpečnostných predpisov. Poskytovateľ je povinný preukázateľne poučiť všetkých zamestnancov ako aj iné osoby
poskytujúce služby o pravidlách bezpečnosti a ochrany zdravia pri práci. Poskytovateľ sa zaväzuje a je povinný dodržať pokyny
a ustanovenia interného predpisu objednávateľa Z 2 „Bezpečnosť zamestnancov v podmienkach ŽSR“.
e) Je povinný uzatvoriť s objednávateľom Písomnú dohodu o zaistení bezpečnosti a ochrane zdravia pri práci v priestoroch ŽSR
v zmysle zákona NR SR č. 124/2006 Z. z. zákon o bezpečnosti a ochrane zdravia pri práci a o zmene a doplnení niektorých
zákonov v znení neskorších právnych úprav a interného predpisu ŽSR Z 2 „Bezpečnosť zamestnancov v podmienkach ŽSR“
čl. 431 najneskôr do začatia vykonávania služieb v zmysle tejto zmluvy. Bez uzatvorenia tejto dohody poskytovateľ nie je
oprávnený začať vykonávať služby v zmysle tejto zmluvy. Poskytovateľ vyhlasuje, že s Podkladom pre vypracovanie Písomnej
dohody o zaistení bezpečnosti a ochrany zdravia osôb pri práci v priestoroch ŽSR (vypracovaným objednávateľom) bol riadne
oboznámený a podmienky v ňom uvedené v plnom rozsahu akceptuje. Pokiaľ poskytovateľ neuzavrie túto dohodu, je
objednávateľ oprávnený postupovať podľa čl. VI. bod 4. týchto VOPPS.
f)
poskytovateľ je povinný bez meškania a písomne informovať objednávateľa o vzniku akejkoľvek udalosti, ktorá bráni alebo
sťažuje poskytnutie služieb,
g) poskytovateľ je povinný zúčastniť sa pred začiatkom prác poučenia o miestnych pomeroch z hľadiska podmienok prevádzky
a BOZP, ktoré vykoná určený zástupca objednávateľa. Poskytovateľ je povinný následne poučiť všetkých svojich
zamestnancov ako aj iné osoby poskytujúce služby za poskytovateľa o miestnych pomeroch z hľadiska podmienok prevádzky
a BOZP.
2. Povinnosti objednávateľa:
a) poskytnúť poskytovateľovi súčinnosť pri poskytovaní služieb,
b) ihneď a bezodkladne upozorňovať na nedostatky a vady pri poskytovaní služieb a umožniť v primeranom čase ich odstránenie
3. Prevzatie služby môže byť objednávateľom odmietnuté pre vady a to až do ich odstránenia.
4 Záručná doba, pokiaľ je zmluvnými stranami zjednaná, začína plynúť odo dňa potvrdenia súpisu vykonaných prác zo strany
objednávateľa.
5. Vady poskytnutej služby, musí objednávateľ bez zbytočného odkladu reklamovať písomne s uvedením popisu, ako sa prejavujú.
Poskytovateľ je povinný písomne sa vyjadriť k reklamácii do 10 pracovných dní po jej doručení. Ak sa v tejto lehote nevyjadrí, bude to
znamenať jeho súhlas s opodstatnenosťou reklamácie. Vady je poskytovateľ povinný odstrániť bezodkladne a bezodplatne, najneskôr
v lehote do 30 dní odo dňa uplatnenia reklamácie zo strany objednávateľa. V prípade, že poskytovateľ vady v tejto lehote neodstráni, má
objednávateľ oprávnenie odstrániť vady sám alebo prostredníctvom tretích osôb na náklady poskytovateľa. Tým nie je dotknuté právo vo
objednávateľa na zmluvnú pokutu a/alebo náhradu škody.
VI. Odstúpenie od zmluvy a trvanie zmluvného vzťahu
1. Od tejto zmluvy je možné písomne odstúpiť z dôvodov uvedených v tejto zmluve alebo v § 344 a nasl. Obchodného zákonníka.
2. Objednávateľ môže od tejto zmluvy odstúpiť v prípade porušenia povinností preukázateľne spôsobenej poskytovateľom, ktoré pre
poskytovateľa vyplývajú z ustanovení tejto zmluvy, alebo z ustanovení právnych predpisov - a to už po druhom takomto porušení
hociktorej povinnosti preukázateľne spôsobenej zo strany poskytovateľa, pričom objednávateľ po prvom porušení povinnosti písomne
upozorní poskytovateľa na porušenie zmluvných podmienok alebo ustanovení právnych predpisov s upozornením, že pri ďalšom
porušení hociktorej povinnosti odstúpi od tejto zmluvy, pričom v upozornení uvedie lehotu na nápravu, ak sa vyžaduje. Po druhom

porušení hociktorej povinnosti objednávateľ už len zašle oznámenie v listinnej forme o odstúpení od zmluvy. Účinky odstúpenia od
zmluvy nastanú okamihom doručenia tohto písomného oznámenia poskytovateľovi.
3. Objednávateľ je oprávnený odstúpiť od tejto zmluvy v prípade, že poskytovateľ bude zverejnený v Zozname platiteľov DPH,
u ktorých nastali dôvody na zrušenie registrácie v zmysle Zákona č. 222/2004 Z. z. o DPH v znení neskorších predpisov.
4. Nedodržanie záväzku poskytovateľa poskytnúť služby v kvalite stanovenej objednávateľom, resp. porušenie právnych predpisov
alebo pravidiel uvedených v tejto zmluve týkajúcich sa bezpečnosti a ochrany a zdravia pri práci zo strany poskytovateľa, považujú
zmluvné strany za podstatné porušenie tejto zmluvy zakladajúce oprávnenie objednávateľa na odstúpenie od tejto zmluvy už pri
prvom porušení hociktorej takejto povinnosti. Objednávateľ môže odstúpiť od zmluvy aj v prípade, že poskytovateľ nepodpíše
dohodu o zaistení bezpečnosti a ochrane zdravia pri práci v priestoroch ŽSR v stanovenej lehote podľa článku V. bod 1 písm. e)
týchto VOPPS.
5. Odstúpenie od zmluvy musí byť druhej zmluvnej strane oznámené písomne.
6. Účinky odstúpenia nastávajú momentom doručenia písomného oznámenia druhej strane.
VII. Záverečné ustanovenia
1. V prípade, že je služba poskytovaná opakovane, t.j. nejde o jednorazové poskytnutie služby, poskytovateľ bude poskytovať službu do
24 mesiacov od účinnosti zmluvy.
2. Zmeny a doplnky tejto zmluvy je možné robiť len formou číslovaných písomných dodatkov podpísaných oprávnenými zástupcami
oboch zmluvných strán.
3. Práva a povinnosti zmluvných strán neupravené zmluvou alebo týmito VOPPS, ako aj vzťahy z nich vyplývajúce sa riadia príslušnými
ustanoveniami Obchodného zákonníka, subsidiárne ustanoveniami Občianskeho zákonníka a všeobecne záväznými právnymi
predpismi SR.
4. Zmluvné strany sa dohodli, že všetky technické, cenové, odborné informácie a iné skutočnosti, s ktorými počas plnenia predmetu
tejto zmluvy prídu do styku, sú predmetom obchodného tajomstva a nebudú poskytnuté tretej osobe bez predchádzajúceho
písomného súhlasu druhej zmluvnej strany. Tento záväzok zostáva v platnosti aj po ukončení plnenia podľa tejto zmluvy a to bez
časového obmedzenia.
5. Rozhodné právo je právo SR, príslušným súdom na rozhodovanie prípadných sporov z tejto zmluvy je súd SR.
6. Tieto VOPPS sú neoddeliteľnou súčasťou zmluvy.

Príloha č. 1: Špecifikácia predmetu zmluvy

1.

Predmetom zmluvy je poskytnutie služby technickej a technologickej podpory prevádzky systému
XMatik®.NET/ISOM. Najmä denný dohľad, týždenná profylaktika, mesačný reporting, testy, služba hot-line, oprava
poškodeného aplikačného SW vybavenia vrátane aplikačnej časti databázy.

2.

Poskytovateľ sa zaväzuje poskytovať pre objednávateľa služby technickej a technologickej podpory (ďalej len
„služby“) v nasledovnom rozsahu:
o

Denný dohľad nad priebehom procesu importu dát v produkčnom prostredí.

o

Týždenná profylaktika systému - kontrola a čistenie logov, úpravy konfigurácie podľa potreby, reštartovanie
serverov.

o

Mesačný reporting prevádzky.

o

Testy správnosti archivačných a záložných kópií vrátane testovania komplexnej obnovy systémov
XMatik®.NET/ISOM minimálne raz ročne.

o

Služba hot-line poskytovaná v pracovných dňoch od 8:00 do 17:00, zabezpečujúca:


konzultácie, pomoc a riešenie problémov pre používateľov XMatik®.NET/ISOM,



pomoc pri inštalácii nových verzií XMatik®.NET/ISOM,



doškoľovanie používateľov pri zmenách v XMatik®.NET/ISOM.

o

V prípade, že z objektívnych dôvodov nie je možné poskytnúť služby, vykoná poskytovateľ servisný zásah na
mieste plnenia a to v pracovných dňoch od 8:00 hod. do 17:00 hod..

o

Poskytovateľ je po nahlásení požiadavky povinný bezodkladne informovať objednávateľa o spôsobe
a predpokladanej dobe riešenia. Objednávateľ je v priebehu riešenia požiadavky povinný oznámiť
poskytovateľovi všetky informácie vedúce k čo najrýchlejšiemu vyriešeniu požiadavky. Doba odozvy v mieste
poskytovateľa sa stanovuje na 6h od nahlásenia požiadavky.

o

V prípade indikácie chyby v produkte XMatik®.NET/ISOM a jeho prislúchajúcich častiach (napr. DB, webové
služby, automatizované procesy, scripty) riešiť obnovu prevádzky a odstránenie chyby podľa nasledovných
pravidiel:


v prípade kritickej chyby (chyba, ktorá môže mať za následok neplnenie legislatívnych povinností
objednávateľa) odstránenie chyby do 16 hodín v rámci času podpory (denne 8:00-17:00) od prijatia
hlásenia problému alebo dočasné zabezpečenie potrebnej funkcionality náhradným spôsobom do 16
hodín v rámci času podpory a odstránenie chyby do 5 dní,



v prípade funkčnej chyby, ktorá nie je kritická, je odstránenie chyby do 15 dní od prijatia hlásenia
problému,



v prípade formálnej chyby, ktorá nemá priamy vplyv na prevádzku produktu XMatik®.NET/ISOM,
odstránenie chyby do 25 dní od prijatia hlásenia problému.



Termíny obnovy garantuje poskytovateľ za predpokladu, že v prípade výskytu problémov v komponentoch
infraštruktúry, ktoré nemá poskytovateľ v správe a ktoré súvisia s príčinou chyby, zabezpečí objednávateľ
odstránenie príslušného problému v infraštruktúre do 5 pracovných hodín od prijatia hlásenia. V opačnom
prípade sa garantované termíny obnovy predlžujú o časový interval, ktorý bol potrebný na odstránenie
problému v infraštruktúre.



V prípade rozporu zmluvných strán pri identifikácii chyby, ktorej charakter je sporný, rozhodnú
o charaktere chyby po vzájomnej dohode osoby oprávnené jednať vo veciach technických.



Ak ani oprávnené osoby spor nevyriešia, eskalujú spor na osoby oprávnené jednať vo veciach zmluvných.



V prípade omeškania sa poskytovateľa s vykonaním servisného zásahu je objednávateľ oprávnený
uplatniť zmluvnú pokutu voči uchádzačovi vo výške 50,00 EUR za každý prípad samostatne a za každý
deň omeškania sa, a to odo dňa, keď sa poskytovateľ dostal do omeškania.

o

Dodávať opravné kódy (patches) dodávaných poskytovateľom, ako autorom softvérového riešenia
XMatik®.NET/ISOM v zmysle ustanovení zákona č. 618/2003 o autorskom práve a právach súvisiacich s
autorským právom, ktoré vznikajú počas poskytovania služby podľa Zmluvy natívnym a bežným vývojom
softvérového produktu.

o

Zabezpečiť kontinuálnu a bezporuchovú prevádzku systému v situáciách, keď sa objednávateľ rozhodne
vykonať zmeny v systémovom a prevádzkovanom technologickom prostredí. Zmeny v systémovom prostredí
zahrňujú výlučne rozhodnutia objednávateľa o:


prechode na vyššiu verziu operačného systému MS Windows na klientskych/terminálových staniciach.
Predmet plnenia nezahrňuje dodávku menovaných produktov (vyššej verzie operačného systému MS
Windows),



prechode na vyššiu verziu kancelárskeho balíka MS Office na klientskych/terminálových staniciach.
Predmet plnenia nezahrňuje dodávku menovaných produktov (vyššej verzie kancelárskeho balíka MS
Office),



prechode na vyššiu verziu databázového prostredia, menovite Oracle Database Standard Edition, vo
verzii dostupnej v období platnosti Zmluvy o poskytovaní služieb. Služby technologickej podpory zahrňujú
aj podporu procesu prechodu na vyššiu verziu databázového prostredia Oracle a transfer všetkých údajov
z pôvodného databázového prostredia,



prechode na vyššiu verziu operačného systému MS Windows na serveroch zabezpečujúcich chod
systému. Predmet plnenia nezahrňuje dodávku menovaných produktov (vyššej verzie operačného
systému MS Windows).

o

Poskytnúť doškoľovanie používateľom po takých zmenách systému, ktoré si to vyžadujú a poskytnúť
zaškolenie všetkým novým používateľom objednávateľa v období platnosti Zmluvy.

o

Predmetom technologickej podpory nie je upgrade na novú verziu, ktorá vzniká principiálnymi zmenami
aplikácie alebo rozšírením funkčnosti na základe požiadaviek objednávateľa. Prípadná dodávka takto
definovaného upgrade je predmetom novej dohody medzi objednávateľom a poskytovateľom.

