Zmluva o poskytovaní servisných služieb
uzatvorená podľa § 269 ods. 2 Obchodného zákonníka v platnom znení a v súlade so zákonom č.
343/2015 Z. z. o verejnom obstarávaní a o zmene a doplnení niektorých zákonov v znení neskorších
predpisov

1.Zmluvné strany
1.1 Objednávateľ
Obchodné meno:
Sídlo:
Zastúpená:
IČO:
DIČ:

Univerzita Komenského v Bratislave
Šafárikovo námestie 6, 814 99 Bratislava
prof. RNDr. Karol Mičieta, PhD., rektor UK
00 397 865
2020845332

Súčasť UK:
Sídlo:
Zastúpená:
Osoby oprávnené konať
- vo veciach predmetu zmluvy:
Bankové spojenie:
Číslo účtu:
IBAN:
IČO:
IČ DPH:
DIČ:

Vysokoškolské mesto Ľ. Štúra – Mlyny UK
Staré Grunty 36, 841 04 Bratislava
Mgr. MSc. Róbert Gula, MBA, riaditeľ VMĽŠ – Mlyny UK
Milan Lörinc, BSBA, vedúci prevádzkovo-technického úseku
Štátna pokladnica
7000548473/8180
SK54 8180 0000 0070 0054 8473
00 397 865 58
SK2020845332
2020845332

(ďalej len „Objednávateľ“)

1.2 Poskytovateľ
Obchodné meno:
Sídlo:
Zastúpený:
Osoby oprávnené konať
vo veciach zmluvy:
IČO:
DIČ:
IČ DPH:
Bankové spojenie:
Číslo účtu:
IBAN:

TransData s.r.o.
Jašíkova 2, 821 03 Bratislava
Ing. Branislav Jurčišin, konateľ spoločnosti
Ing. Karol Gogolak, konateľ spoločnosti
Mgr. Štefanka František
35 741 236
2020242763
SK 2020242763

(ďalej len „Poskytovateľ“)

uzatvárajú v zmysle čl.9 zmluvy o dielo č. I/135/11/Tech.odd. z 25.3.2011 uzatvorenej medzi
spoločnosťou EMtest-SK a Vysokoškolským mestom Ľ. Štúra – Mlyny UK ako súčasťou Univerzity
Komenského (ďalej len „Zmluvy o dielo“) a v súlade s ust. § 269 ods.2 Obchodného zákonníka zmluvu
o poskytovaní Servisných služieb, Podpory a Konzultácie (ďalej len Servisné služby“) pri zabezpečení

prevádzky systému, ktorý bol dodaný na základe Zmluvy o dielo č. I/135/11/Tech.odd. z 25.3.2011 a je
bližšie špecifikovaný v Prílohe č.4 – „Zoznam HW a SW s popisom umiestnenia v objekte“.

2. Predmet zmluvy
2.1 Predmetom tejto servisnej zmluvy je záväzok Poskytovateľa poskytnúť predmet zmluvy v rozsahu
a podľa špecifikácie uvedenej v Prílohe č.1 „Špecifikácia servisných služieb“ a v súlade s touto
Servisnou zmluvou a záväzok objednávateľa zaplatiť cenu za riadne a včas poskytnutý predmet zmluvy.
2.2 Predmetom tejto zmluvy je:
a) vykonávanie profylaktických prehliadok,
b) správa kľúčov potrebných pre čítanie a zápis údajov v čipe preukazu študenta a zamestnanca
vysokých škôl,
c) správne nahratie kľúčov na preukaz študenta a zamestnanca vysokých škôl,
d) školenie v rozsahu maximálne dvoch človekohodín štyrikrát do roka, najmä v prípadoch výmeny
nefunkčných zariadení za nové, ktoré by zamestnanci objednávateľa nevedeli spravovať,
e) nahlasovanie požiadaviek prostredníctvom Helpdesku a jej analyzovanie do 24 hodín od jej
zadania,
f) poskytovanie telefonickej podpory,
g) detekcia porúch hardvéru a softvéru, výjazd pracovníkov v prípade nefunkčnosti prístupového
systému a nefunkčnosti univerzitných terminálov,
h) pohotovostná zásoba hardvéru v prípade nutnosti okamžitej výmeny.
(ďalej len „Servisné služby“)
2.3 Profylaktickú prehliadku podľa bodu 2.2 tohto článku je poskytovateľ povinný vykonávať štyrikrát
za rok v objekte objednávateľa počas pracovných dní v časoch od 8:00 do 15:00. Konkrétny deň výkonu
jednotlivých prehliadok bude určený na základe dohody zmluvných strán. Profylaktickú prehliadku
vykoná poskytovateľ v rozsahu:
a) údržba a servis hardvéru (vyčistenie jednotlivých mechanických častí zámkov a vložiek, namazanie
jednotlivých mechanických častí zámkov a vložiek)
b) kontrola stavu batérií (v prípade vybitých batérií ich výmena, pričom hodnota nových batérií je
zahrnutá v cene kvartálneho poplatku),
c) aktualizácia Firmware v jednotlivých zámkoch podľa potreby,
d) kontrola terminálov a ich zdrojov, v prípade potreby ich aktualizácia s možnosťou jej realizovania
na diaľku.

3. Cena za poskytované služby
3.1 Cena za predmet zmluvy je stanovená v zmysle zákona č. 18/1996 Z. z. o cenách v znení neskorších
predpisov a vyhlášky MF SR č. 87/1996 Z. z., ktorou sa vykonáva zákon č. 18/1996 Z. z. o cenách v znení
neskorších predpisov.
3.2 Zmluvná cena pokrýva všetky ekonomicky oprávnené náklady poskytovateľa vynaložené
v súvislosti s poskytovaním predmetu tejto zmluvy. V zmluvnej cene sú zahrnuté všetky Servisné služby
ako aj dopravné náklady a prípadné opravy, resp. cena práce.
3.3 Cenu za predmet zmluvy bude poskytovateľ fakturovať štvrťročne spätne vo výške kvartálneho
poplatku. Zmluvné strany sa dohodli na kvartálnom poplatku za poskytnutie predmetu tejto zmluvy vo
výške:
Cena bez DPH:
1 200,00 €
DPH 20 %:
240,00 €
Cena spolu s DPH:
1 440,00 €
2

Cena slovom: jedentisícštyristoštyridsať eur
3.4 V cene kvartálneho poplatku nie je zahrnutá dodávka nového zariadenia, v prípade, ak pôvodné
zariadenie nie je možné opraviť a je potrebné nahradiť ho novým. Ceny nových zariadení ponúknutých
Poskytovateľom nesmú prekročiť ceny, za ktoré sa obvykle predáva rovnaký alebo porovnateľný tovar
v danom čase. V prípade, ak si Objednávateľ dokáže obstarať nové zariadenie v nižšej cene, ako mu
ponúkne Poskytovateľ, je oprávnený zakúpiť ho vo vlastnej réžii.
3.5 Cena opráv jednotlivých zariadení, resp. hodnota práce vrátane dopravy je obsiahnutá
v pravidelnom kvartálnom poplatku.

4. Platobné podmienky
4.1 Cenu za poskytovanie Servisných služieb bude Poskytovateľ fakturovať štvrťročne spätne vo výške
kvartálneho poplatku v súlade s Prílohou č.2 – „Špecifikácia ceny“ tejto Servisnej zmluvy. Poskytovateľ
vystaví faktúru a doručí ju Objednávateľovi najneskôr do 7 pracovných dní odo dňa vykonania
Servisných služieb. Objednávateľ je povinný uhradiť faktúru vystavenú Poskytovateľom do 30 dní od
doručenia Poskytovateľom vystavenej faktúry.
4.2 Ak faktúra nebude obsahovať všetky náležitosti podľa zákona NR SR č.222/2004 Z. z. o dani
z pridanej hodnoty v znení neskorších predpisov, alebo po stránke vecnej alebo formálnej nebude
správne vyhotovená, Objednávateľ má právo vrátiť ju Poskytovateľovi na doplnenie alebo
prepracovanie a nová lehota splatnosti začne plynúť dňom doručenia správne vyhotovenej faktúry
Objednávateľovi.

5. Čas poskytovania a podmienky realizácie servisných služieb
5.1 Čas poskytovania servisných služieb je špecifikovaný v Prílohe č.1 – Špecifikácia služieb. Za
pracovnú dobu sa pre účely tejto Servisnej zmluvy považuje časový úsek v pracovný deň od 8.00 hod.
do 16.00 hod. Termín poskytnutia Servisných služieb bude určený po vzájomnej dohode Objednávateľa
a Poskytovateľa.
5.2 Poskytovateľ a Objednávateľ sa dohodli, že pre účely poskytovania servisných služieb bude ako
centrálny bod zaznamenávania prevádzkových problémov slúžiť Poskytovateľom zriadené Helpdesk
pracovisko, prevádzkované v priestoroch Poskytovateľa.
5.3 Poskytovateľ poskytuje Objednávateľovi Servisné služby v súlade s postupmi a v termínoch
uvedených v Prílohe č.1 –„Špecifikácia servisných služieb“ a v Prílohe č.3 – „Postup nahlasovania
požiadaviek na Helpdesk“.
5.4 Objednávateľ sa v opodstatnených prípadoch môže s Poskytovateľom dohodnúť aj na inej dobe
vyriešenia požiadavky ako je uvedené v Prílohe č.1 –„Špecifikácia servisných služieb“.
5.5 Pre stanovenie času vyriešenia požiadavky je rozhodujúci čas a dátum uzavretia požiadavky na
strane Poskytovateľa.
5.6 V prípade, že počas riešenia požiadavky nastane situácia, kedy Poskytovateľ požiada Objednávateľa
o doplňujúce informácie, resp. analýzy potrebné pri riešení požiadavky, čas potrebný Objednávateľom
na zber a poskytnutie týchto informácií sa nezapočítava do času vyriešenia požiadavky.
3

5.7 V prípade neakceptovania riešenia požiadavky Objednávateľom a následného opätovného
otvorenia požiadavky na strane Poskytovateľa sa za celkový čas riešenia považuje súčet časov riešení
požiadavky na strane Poskytovateľa až po odsúhlasenie vyriešenia požiadavky Objednávateľom.
5.8 Poskytovateľ poskytuje Objednávateľovi Servisné služby formou dostupnosti poverených
zamestnancov, Helpdesk-u, telefónu a elektronickou poštou v súlade s Prílohou č.1 – „Špecifikácia
Servisných služieb.“

6. Miesto plnenia zmluvy
6.1 Miestom plnenia poskytovaných Servisných služieb podľa ustanovenia tejto Servisnej zmluvy je
pracovisko Objednávateľa: Vysokoškolské mesto Ľ. Štúra – Mlyny UK, Staré Grunty 36, Bratislava.

7. Povinnosti Poskytovateľa
7.1 Poskytovateľ je povinný poskytovať Objednávateľovi Servisné služby v súlade s postupmi
a termínmi uvedenými v Prílohe č.1 – „Špecifikácia servisných služieb“ tejto Servisnej zmluvy
a v súlade s touto Servisnou zmluvou.
7.2 Poskytovateľ je povinný do 7 pracovných dní od podpísania Servisnej zmluvy písomne stanoviť
oprávnenú osobu (resp. osoby) pre účely jednania vo vzájomnom styku zmluvných strán vo veciach
podľa tejto zmluvy. Zmena oprávnenej osoby musí byť zaslaná druhej strane písomnou formou listu,
príp. elektronickou formou a podpísaná štatutárnym orgánom Poskytovateľa najneskôr 7 pracovných
dní pred vykonaním zmien.
7.3 Poskytovateľ vymenuje poverené osoby a ich zástupcov, ktorí budú poskytovať Objednávateľovi
Servisné služby.
7.4 Poskytovateľ je povinný po podpísaní Servisnej zmluvy a následne pri každej zmene písomne
informovať do 5-tich kalendárnych dní Objednávateľa o personálnom obsadení poverených osôb
Poskytovateľa, ktoré budú poskytovať Servisné služby.
7.5 Poskytovateľ sa zaväzuje, že zabezpečí, aby jeho pracovníci, resp. ním poverené osoby, pri plnení
Servisnej zmluvy v objektoch Objednávateľa dodržiavali všetky všeobecne záväzné predpisy,
vzťahujúce sa k vykonávaniu činností, hlavne predpisy súvisiace s bezpečnosťou práce a požiarnou
bezpečnosťou, interné predpisy Objednávateľa, najmä predpisy o vstupe do objektov Objednávateľa
a k bezpečnosti systémov, a aby sa riadili organizačnými pokynmi oprávnených pracovníkov
Objednávateľa, o ktorých ich Objednávateľ preukázateľne poučil.
7.6 Poskytovateľ je povinný riadne a načas plniť záväzky vyplývajúce z tejto Servisnej zmluvy vo
vlastnom mene, na vlastný účet, na svoje náklady a na svoje nebezpečenstvo. Pokiaľ Poskytovateľ
poverí plnením ktoréhokoľvek zo záväzkov podľa tejto Servisnej zmluvy tretiu stranu, má Poskytovateľ
voči Objednávateľovi rovnakú zodpovednosť za poskytovanie Servisných služieb a za prípadné škody,
náklady a únik informácií spôsobených treťou stranou, ako by plnil tieto záväzky sám.
7.7 Poskytovateľ sa zaväzuje poskytovať Objednávateľovi Servisné služby prostredníctvom
pracovníkov, ktorí majú dostatočnú kvalifikáciu na ich plnenie, t.j. prednostne tými, ktorí sa podieľali
na implementácii dodaného systému a majú potrebné znalosti o štruktúre a architektúre dodaného
systému, na zodpovednej úrovni ovládajú hardvérové a softvérové prostredie dodaného systému.
4

8. Osobitné záväzky Poskytovateľa
8.1 Poskytovateľ sa zaväzuje, že v dokumentácii dodaného systému zaznamená všetky zmeny
a rozšírenia vykonané pracovníkom Poskytovateľa v dodanom systéme.
8.2 Poskytovateľ sa zaväzuje, že Objednávateľovi predloží výkaz o rozsahu poskytnutých servisných
služieb na odsúhlasenie v lehote najneskôr do 5. dňa mesiaca nasledujúceho po mesiaci, za ktorý
Poskytovateľ bude fakturovať paušálny poplatok za poskytnutie Servisných služieb. Tento výkaz bude
obsahovať sumarizáciu počtu hlásení podľa priority a druhu požadovanej služby a tiež sumarizáciu
riešených hlásení s vyhodnotením dodržania doby a dodania služby.
8.3 Poskytovateľ sa zaväzuje, že bude na ročnej báze vyhodnocovať vydávanie aktualizácie
programového vybavenia všetkých častí dodaného systému, informovať Objednávateľa o ich vydaní na
základe rozhodnutia Objednávateľa o implementácii zabezpečovať aktualizáciu programového
vybavenia všetkých častí dodaného systému.
8.4 Poskytovateľ sa zaväzuje, že vykoná monitorovanie a vyhodnotenie funkčnosti a dostupnosti
zariadení a vypracuje zoznam odporúčaných zmien, ktorý predloží Objednávateľovi do 14 dní od
realizovania služby, pokiaľ sa zmluvné strany nedohodnú inak.
8.5 Poskytovateľ bude v mieste Objednávateľa vykonávať Servisné služby prostredníctvom poverených
pracovníkov, ktorí budú mať vytvorené požadované prístupy do dodávaného systému prostredníctvom
vopred dohodnutých zariadení a prístupových oprávnení. Objednávateľ tieto prístupy poskytne na čas
nevyhnutý pre vykonanie požadovanej činnosti.
8.6 Poskytovateľ sa zaväzuje udržiavať aktuálny zoznam hardvéru a softvéru dodaného systému, na
ktorý poskytuje Servisné služby, a ktorý na požiadanie poskytne Objednávateľovi.

9. Povinnosti Objednávateľa
9.1 Objednávateľ sa zaväzuje vykonávať činnosti v súlade s postupmi uvedenými v Prílohe č.1 –
„Špecifikácie Servisných služieb“.
9.2 Objednávateľ oznámi poverené osoby a ich zástupcov, ktoré sú oprávnené komunikovať s
Poskytovateľom pri poskytovaní Servisných služieb.
9.3 Objednávateľ je povinný po podpísaní Servisnej zmluvy a následne pri každej zmene písomne
informovať do 5-tich kalendárnych dní Poskytovateľa o personálnom obsadení poverených osôb
Objednávateľa, ktoré budú oprávnené žiadať o poskytnutie Servisných služieb Poskytovateľa.
9.4 Objednávateľ je povinný zabezpečiť vstupy do svojich priestorov povereným pracovníkom
Poskytovateľa. Tento prístup Poskytovateľa bude vykonaný len pod priamym dozorom Objednávateľa
za účelom včasného plnenia záväzkov Poskytovateľa dohodnutých v tejto Servisnej zmluve a v súlade
s internými predpismi Objednávateľa upravujúcimi vstup zamestnancov cudzích organizácií
a vykonávanie činností v priestoroch Objednávateľa a bude platiť na obdobie trvania tejto Servisnej
zmluvy.
9.5 Objednávateľ sa zaväzuje odovzdať Poskytovateľovi v závislosti od typu a povahy vzniknutého
problému v možnom rozsahu printscreen chybového hlásenia, popis poruchy, prístupové kódy a iné
5

podobné informácie alebo dokumenty v rozsahu nevyhnutnom pre plnenie Servisných služieb podľa
tejto Servisnej zmluvy.
9.6 Objednávateľ sa zaväzuje umožniť Poskytovateľovi prístup k dodanému systému v rozsahu
nevyhnutnom pre plnenie Servisných služieb podľa tejto Servisnej zmluvy.
9.7 Objednávateľ sa zaväzuje, že v dokumentácii dodaného systému zaznamená všetky zmeny, ktoré
vykoná v dodanom systéme počas doby platnosti tejto Servisnej zmluvy.
9.8 Objednávateľ je povinný do 7 pracovných dní od podpísania Servisnej zmluvy písomne informovať
Poskytovateľa o kontaktných údajoch pre komunikáciu pre poskytovanie Servisných služieb ( e-mail,
číslo telefónu) požadovaných v Prílohe č.4 tejto zmluvy. Zmena kontaktných údajov musí byť zaslaná
druhej strane písomnou formou.

10. Ochrana dôverných informácií
10.1 Každá zmluvná strana sa zaväzuje, že bude vždy dôverné informácie druhej zmluvnej strany
udržiavať v tajnosti, používať ich len na účely tejto Servisnej zmluvy a nebude ich rozširovať tlačou,
iným médiom alebo akýmkoľvek iným spôsobom publikovať alebo inak uvoľňovať pre akúkoľvek tretiu
stranu a/alebo tretiu osobu. Za tretie strany nie sú považovaní subdodávatelia Poskytovateľa a za tretie
osoby nie sú považovaní pracovníci, ktorí sa budú podieľať na poskytovaní Servisných služieb pre
Objednávateľa v mene Poskytovateľa. Poskytovateľ je povinný zaviazať subdodávateľov a pracovníkov
podieľajúcich sa na poskytovaní Servisných služieb pre Objednávateľa v mene Poskytovateľa
rovnakými záväzkami mlčanlivosti ako svojich zamestnancov.
10.2 Výsledok poskytovaných služieb, dokumenty v spojení s poskytovaním Servisných služieb alebo
akýkoľvek dokument, materiál, myšlienka, údaje alebo iné informácie, ktoré boli preukázateľne
vytvorené Poskytovateľom (ďalej len „originálne položky Poskytovateľa“), sa bude považovať za
dôvernú informáciu Poskytovateľa.
10.3 V rozsahu, v akom akýkoľvek dokument, materiál, údaje alebo iné informácie boli preukázateľne
vytvorené Objednávateľom, sprievodná dokumentácia k dodanému systému a ostatné náležitosti
k dodanému systému sprístupnené Poskytovateľovi (ďalej aj „originálne položky Objednávateľa“) pri
plnení Servisnej zmluvy alebo predtým, sa bude považovať za dôvernú informáciu Objednávateľa.
10.4 Ďalej pod dôvernou informáciou obe zmluvné strany rozumejú každý dokument, materiál,
myšlienku, údaje alebo informácie vzťahujúce sa k výskumu a vývoju, obchodným tajomstvám,
bankovým a služobným tajomstvám alebo obchodným záležitostiam Poskytovateľa alebo
Objednávateľa alebo sú označené ako dôverné a ktorejkoľvek zo strán dané druhou stranou pre účely
tejto Servisnej zmluvy.
10.5 Dôverná informácia druhej strany však nezahŕňa nijaký dokument, materiál, údaje alebo
informáciu, ktorá je alebo sa stáva verejne známou bez konania prijímajúcej zmluvnej strany
(Poskytovateľa alebo Objednávateľa) v rozpore s touto Servisnou zmluvou. Na písomné požiadanie
Objednávateľa alebo Poskytovateľa je druhá zmluvná strana po splnení predmetu tejto Servisnej
zmluvy povinná vrátiť podklady, ktoré obdržala.
10.6 Zmluvné strany zaviažu svojich zamestnancov, iné strany a osoby, ktoré budú pracovať na základe
tejto Servisnej zmluvy, na dodržanie povinností podľa odseku 10.1, 10.2 a 10.3.

6

10.7 Objednávateľ neposkytne Poskytovateľovi informácie, ktoré patria do zoznamu utajovaných
skutočností v zmysle všeobecne záväzného právneho predpisu, ak tieto informácie nie sú nutné na
splnenie predmetu Servisnej zmluvy. V prípade, že tieto informácie budú potrebné k splneniu
predmetu Servisnej zmluvy bude sa postupovať v zmysle všeobecne záväzných predpisov upravujúcich
styk s utajovanými skutočnosťami.
10.8 Poskytovateľ sa môže odvolávať na Objednávateľa vo svojich verejných materiáloch v tom zmysle,
že ide o zákazníka Poskytovateľa s písomným súhlasom Objednávateľa a nesmie bez predchádzajúceho
písomného súhlasu Objednávateľa publikovať prácu Poskytovateľa podľa tejto Servisnej zmluvy. Každá
zo zmluvných strán sa zaväzuje, že nebude publikovať prácu vykonanú druhou zmluvnou stranou tak,
že by použil názov druhej zmluvnej strany bez jej predchádzajúceho písomného súhlasu. V prípade
odstúpenia od Servisnej zmluvy sa Poskytovateľ zaväzuje dňom odstúpenia od Servisnej zmluvy zrušiť
odvolávku vo svojich verejných materiáloch o tom, že ide o zákazníka Poskytovateľa.

11. Porušenie Servisnej zmluvy a zmluvná pokuta
11.1 Poskytovateľ sa zaväzuje uhradiť zmluvnú pokutu vo výške 10€ bez DPH za každý deň omeškania
v prípade, ak nevykoná profylaktickú prehliadku v dohodnutom termíne.
11.2 V prípade nevykonania profylaktickej prehliadky v rozsahu stanovenom v bode 2.3 zmluvy je
objednávateľ oprávnený uložiť poskytovateľovi pokutu vo výške 50€ bez DPH.
11.3 Objednávateľ je oprávnený uložiť poskytovateľovi pokutu vo výške 50€ pri nezanalyzovaní
požiadavky do 24 hodín od jej zadania pri rešpektovaní čl. 5 zmluvy.
11.4 Poskytovateľ sa zaväzuje uhradiť zmluvnú pokutu vo výške 50€ v prípade, ak neodstráni poruchu
dodaného systému do 96 hod. od jej oznámenia, alebo nebude o spôsobe odstránenia Objednávateľa
informovať najneskôr do 96 hodín.
11.5 V prípade omeškania Objednávateľa s platením faktúry je Poskytovateľ oprávnený požadovať od
Objednávateľa úrok z omeškania vo výške 0,05% z neuhradenej čiastky za každý deň omeškania.
11.6 Zmluvnú pokutu nie je možné uložiť v prípade, že omeškanie Poskytovateľa bolo spôsobené
neposkytnutím súčinnosti zo strany Objednávateľa (neumožnením prístupu k chybnému zariadeniu zo
strany Objednávateľa, neprítomnosť zodpovedného pracovníka znalého systému, prístupových práv,
poruchy systému a pod.) alebo vyššou mocou, čo sú okolnosti nepredvídateľné a neodvrátiteľné ani
jednou zo zmluvných strán (napr. prírodné katastrofy, vojny a iné udalosti, ktoré môžu mať vplyv na
vykonanie servisného zákroku v dohodnutom termíne).
11.7 Zmluvnú pokutu podľa bodu 11.4 nie je možné uložiť v prípade, že prevádzkový problém vznikol
v dôsledku inštalovania (nasadenia) zmien a/alebo rozšírení dodaného systému vytvorených
Objednávateľom.
11.8 Zmluvná pokuta sa nezapočítava na úhradu škôd, ktoré by Objednávateľovi vznikli porušením
zmluvných povinností.
12. Zodpovednosť za škodu a obmedzenia
12.1 Poskytovateľ zodpovedá Objednávateľovi za škody spojené s predmetom Servisnej zmluvy a jeho
dodávkou, a to:
7

a) vzniknuté v dôsledku toho, že chod a funkčnosť dodaného systému alebo jeho jednotlivých
modulov, komponentov, programov a funkcií (ak nebudú modifikované Objednávateľom, alebo
Objednávateľ neporuší svoje povinnosti), nebude zodpovedať chodu a funkčnosti dodaného systému
uvedenému v sprievodnej dokumentácii dodaného systému, ktorú Poskytovateľ odovzdal
Objednávateľovi, a ktorá bola Objednávateľom prijatá podľa tejto Servisnej zmluvy.
b) takým spôsobom zapríčinené následné škody, škody z ušlého zisku, straty, straty dát alebo porušenia
technických zariadení.
c) škody vzniknuté iným nedovoleným činom, škody vzniknuté nedbanlivosťou, porušením Servisnej
zmluvy.
12.2 Poskytovateľ nezodpovedá za škody spôsobené prevádzkovým problémom dodaného systému,
riešením ktorého sa zistí, že prevádzkový problém vznikol v dôsledku toho, že Objednávateľ
preukázateľne nepoužíval dodaný systém v súlade s Poskytovateľom dodanými inštalačnými
a používateľskými príručkami dodaného systému alebo iným zásahom tretej osoby.
12.3 Poskytovateľ nezodpovedá za škody spôsobené prevádzkovým problémom dodaného systému,
riešením ktorého sa zistí, že prevádzkový problém vznikol v dôsledku inštalovania (nasadenia) zmien
a/alebo rozšírení dodaného systému vytvorených Objednávateľom.

13. Doba platnosti zmluvy, ukončenie zmluvy
13.1 Táto Servisná zmluva sa uzatvára na určitú do 31.12.2017 alebo do uzatvorenia zmlúv na úrovni
Univerzity Komenského, podľa toho, ktorá skutočnosť nastane ako prvá. Servisná zmluva je platná odo
dňa jej podpisu oboma zmluvnými stranami a účinná dňom nasledujúcim po dni jej zverejnenia na
Centrálnom registri zmlúv.
13.2 Túto Servisnú zmluvu je možné ukončiť:
a) vzájomnou písomnou dohodou zmluvných strán k určitému dátumu,
b) výpoveďou Objednávateľa bez udania dôvodu s trojmesačnou výpovednou lehotou, ktorá začína
plynúť odo dňa doručenia výpovede Poskytovateľovi. V tomto prípade je Poskytovateľ Objednávateľovi
povinný po dobu troch mesiacov od doručenia rozhodnutia o výpovedi plniť záväzky plynúce z tejto
zmluvy. V prípade porušenia tejto povinnosti je Poskytovateľ povinný nahradiť škody, ktoré by
Objednávateľovi vznikli neplnením povinností vyplývajúcich z tejto zmluvy,
c) jednostranným odstúpením jednej zo zmluvných strán, ak druhá zmluvná strana poruší zmluvné
povinnosti a nesplní svoju povinnosť ani v dodatočnej primeranej lehote, pričom odstúpenie od tejto
zmluvy je možné výlučne písomnou formou a jeho účinky nastanú dňom jeho doručenia druhej
zmluvnej strane,
d) odstúpením Poskytovateľa, ak sa Objednávateľ dostane do omeškania s úhradou faktúr po dobu
dlhšiu ako 1 mesiac,
e) ak zo strany Poskytovateľa dôjde k omeškaniu poskytovania služieb viac ako 1x v priebehu jedného
kalendárneho mesiaca, alebo ak Poskytovateľ neodstráni poruchu dodaného systému do 96 hodín od
jej oznámenia Poskytovateľovi alebo ak Poskytovateľ nedodrží zmluvne dohodnutý čas na poskytnutie
služieb podľa Prílohy č. 1 viac ako 2x za kalendárny rok, tak Objednávateľ je oprávnený odstúpiť od
zmluvy,

8

f) ak je na Poskytovateľa podaný návrh na vyhlásenie konkurzu, alebo návrh na povolenie
reštrukturalizácie, alebo ak Poskytovateľ vstúpi do likvidácie, alebo mu bol ustanovený správca
majetku.
13.3 Odstúpenie je účinné dňom doručenia písomného oznámenia o odstúpení druhej zmluvnej
strane.

14. Záverečné ustanovenia
14.1 Túto Servisnú zmluvu je možné meniť a dopĺňať len písomne a to na základe písomného dodatku
k tejto Servisnej zmluve podpísaného oprávnenými zástupcami obidvoch zmluvných strán.
14.2 Táto Servisná zmluva sa vyhotovuje v troch rovnopisoch, pričom Objednávateľ obdŕži dva
rovnopisy a Poskytovateľ jeden rovnopis.
14.3 Ak v tejto Servisnej zmluve nie je výslovne uvedené inak, riadia sa právne pomery ustanoveniami
Obchodného a Občianskeho zákonníka a ostatnými všeobecne záväznými právnymi predpismi
právneho poriadku platného na území Slovenskej republiky.
14.4 Prípadné súdne spory vzniknuté z tejto Servisnej zmluvy budú riešené príslušným súdom
Slovenskej republiky.
14.5 Poskytovateľ súhlasí s kompletným zverejnením zmluvy v Centrálnom registri zmlúv vrátane
príloh.
14.6 Neoddeliteľnou súčasťou tejto Servisnej zmluvy sú:
Príloha č.1 – „Špecifikácia servisných služieb“
Príloha č.2 – „Špecifikácia ceny“
Príloha č.3 – „Postup pri nahlasovaní požiadaviek na Helpdesk a kontaktné údaje“
Príloha č.4 – „Zoznam HW, SW a jeho umiestnenie“
Príloha č.5 - „Vzor Protokolu o vykonaní Servisných služieb“
V Bratislave, dňa

V Bratislave, dňa

--------------------------------------prof. RNDr. Karol Mičieta, PhD.
rektor UK

------------------------------------------Ing. Branislav Jurčišin
konateľ

------------------------------------------Mgr. MSc. Róbert Gula, MBA
riaditeľ VMĽŠ – Mlyny UK

------------------------------------------Ing. Karol Gogolak
konateľ

9

Príloha č.1
Špecifikácia Servisných služieb
1. Profylaktická prehliadka
Rozsah poskytovania služby:
Časové parametre poskytovania služby:
-

V objekte Objednávateľa, počas bežných pracovných dní v roku v čase od 8:00-15:00 hod.
Reakčná doba najneskôr do 24 hodín od oznámenia poruchy v pracovných dňoch od 8:0015:00hod.
Reakčná doba najneskôr do 48 hodín od oznámenia v dňoch pracovného pokoja

1.1 Poskytovateľ bude vykonávať službu Profylaktická prehliadka hardvérového zariadenia v súlade
s popisom a časovými parametrami poskytovanej služby na základe požiadaviek a oznámenia
Objednávateľa nasledovne:
1.1.1
1.1.2
1.1.3
1.1.4

Objednávateľ nahlási požiadavku na Poskytovateľom poskytovaný Helpdesk. Presný postup
nahlasovania je uvedený v prílohe č.3 – „Postup nahlasovania požiadaviek na Helpdesk“.
Pre stanovenie začiatku doby Profylaktickej prehliadky je rozhodujúci čas a dátum nahlásenia
požiadavky Objednávateľom na Helpdesk Poskytovateľa.
Požiadavka na poskytnutie servisných služieb bude obsahovať minimálne údaje špecifikované
v bode 3.1 Prílohy č.3 –„Postup pri nahlasovaní požiadaviek na Helpdesk“.
Objednávateľ je povinný zabezpečiť súčinnosť pri vyriešení nahlásenej požiadavky
Poskytovateľovi.

2. Ostatné servisné služby
Časové parametre poskytovania služby:
Rozsah poskytovania služby:
-

Prostredníctvom telefónu alebo PC- podľa potreby Objednávateľa. Časovo neobmedzená
služba.

Popis služby:
-

Analýza realizovateľnosti služieb s parametrami podľa požiadaviek Objednávateľa
Operatívne riešenie dotazov Objednávateľa ( Helpdesk )

2.1 Objednávateľ nahlási na Helpdesk Poskytovateľa požiadavku na „Podporu“ s popisom oblasti, pre
ktorú požaduje poskytnutie konzultácie a s odhadom požadovaného času trvania konzultačnej
podpory.
2.2 Poskytovateľ vykoná analýzu požiadavky do 48 hodín po jej nahlásení. V prípade poskytnutia
„Podpory“ v mieste Objednávateľa si Poskytovateľ a Objednávateľ vzájomne odsúhlasia termín
poskytnutia „Podpory“.

10

2.3 Hepldesk Poskytovateľa po poskytnutí „Podpory“ zaeviduje do svojich systémov skutočný čas
trvania služby „Podpora“.
2.4 Poskytovateľ bude vyhodnocovať rozsah poskytnutej „Podpory“ na základe požiadaviek a údajov
uvedených v systéme Helpdesk Poskytovateľa.
2.5 Objednávateľ a Poskytovateľ sa môžu dohodnúť na inom postupe a čase poskytnutia „Podpory“
v prípade, ak to umožňuje obsah a rozsah požadovanej podpory.
2.6 Poskytovateľ bude vykonávať službu „Podpora“ v súlade s popisom a časovými parametrami
poskytovanej služby, pričom jej poskytnutiu musí predchádzať nahlásenie na Poskytovateľov Helpdesk.
2.6.1 V prípade, že poskytnutie služby je navrhované zo strany Poskytovateľa, tak Poskytovateľ
nahlási Objednávateľovi požiadavku a poskytnutie „Podpory“ v súlade s Prílohou č.3 - „Postup
nahlasovania požiadaviek na Helpdesk“.
2.6.2 V prípade, že bolo poskytnutie „Podpory“ požadované Poskytovateľom, musí byť realizácia
požiadavky odsúhlasená Objednávateľom.
2.6.3 V prípade poskytnutia služby v mieste Objednávateľa si Poskytovateľ a Objednávateľ
vzájomne odsúhlasia termín poskytnutia „Podpory“.

Príloha č.2
Špecifikácia ceny
Cena za vykonanie kompletného predmetu zákazky 1 kvartál

1200 €

bez DPH

cena za vykonanie kompletného predmetu zákazky 1 kvartál

1440 €

s DPH

cena celkom za vykonanie kompletného predmetu zákazky 4 kvartály

4800 €

bez DPH

cena celkom za vykonanie kompletného predmetu zákazky 4 kvartály

5760 €

s DPH

-----------------------------------Ing. Branislav Jurčišin
konateľ

--------------------------------------Ing. Karol Gogolak
konateľ

11

Príloha č.3
Postup nahlasovania požiadaviek na Helpdesk a kontaktné údaje
1.Kontaktné údaje – Poskytovateľ
Kontaktné osoby:
Mailová adresa:
Telefóne čísla:

Martin Fábry, Juraj Velický

2. Kontaktné údaje – Objednávateľ
Kontaktné osoby:
Mailová adresa:
Telefóne čísla.

Marek Ivančík

Pridelené login a heslo na Helpdesk:

3. Postup nahlasovania požiadavky na Helpdesk Poskytovateľa:
3.1 Objednávateľ sa prihlási na Helpdesk Poskytovateľa pod svojim prideleným menom a heslom.
Meno a heslo obdrží od Poskytovateľa po podpísaní tejto Servisnej zmluvy. Následne tam vyplní
nasledovné položky:
Vybrať projekt: - potvrdenie projektu
Zhrnutie: – stručné pomenovanie chyby
Popis: – detailný popis chyby, akým spôsobom sa chyba prejavuje
Po zadaní údajov je tieto potrebné uložiť.
Objednávateľ musí vyplniť všetky vyššie uvedené údaje.
Požiadavka môže obsahovať doplňujúce informácie vo forme pripojených súborov, resp. printscreen
obrazoviek.
3.2 Poskytovateľ po vyriešení požiadavky napíše túto informáciu na Helpdesk a automaticky je
Objednávateľovi zaslaný notifikačný mail. Objednávateľ po prihlásení na Helpdesk má popis vyriešenia
požiadavky k dispozícii.
3.3 V prípade, ak Objednávateľ neakceptuje riešenie požiadavky zo strany Poskytovateľa má možnosť
do 5 pracovných dní od uzavretia požiadať o opätovné otvorenie požiadavky. Po uplynutí tejto lehoty
je riešenie požiadavky považované za schválené.

12

Príloha č.4
Zoznam hardvéru a softvéru s popisom umiestnenia v objekte
č

umiestnenie

typ zariadenia

platnost záruč.doby do

1.

Vrátnica VMĽŠ - Mlyny UK

Univerzitný terminál 1x

28.6.2013

2.

Atriové domky A

Univerzitný terminál 1x s krytom

28.4.2014

3.

Atriové domky R

Univerzitný terminál 1x s krytom

28.4.2014

4.

Turnikety vrátnica VB

8x Čítačka Salto,
4x riadiaca jednotka on-line SVN

19.7.2013

5.

Údržba VB

2x Čítačka Salto,
1x riadiaca jednotka on-line SVN
1x elektrický otvárač

21.6.2013

6.

Manželské internáty Hlavný
vchod

1x Čítačka Salto,
1x riadiaca jednotka on-line SVN
1x elektrický otvárač

21.6.2013

7.

Turnikety Manželské
internáty AD

4x Čítačka Salto,
2x riadiaca jednotka on-line SVN

19.7.2013

8.

Turnikety Manželské
internáty EH

4x Čítačka Salto,
2x riadiaca jednotka on-line SVN

19.7.2013

9.

Manželské internáty F1

2x Čítačka Salto, 1x riadiaca jednotka on-line SVN

8.10.2010

1x elektrický otvárač
10. Manželské internáty Prechod
H/J

2x Čítačka Salto, 1x riadiaca jednotka on-line SVN

21.6.2013

1x elektrický otvárač
11. Manželské internáty blok J

2x Čítačka Salto,
1x riadiaca jednotka on-line SVN
2x elektrický otvárač

21.6.2013

12. Telocvičňa LF UK

1x Čítačka Salto,
1x riadiaca jednotka on-line SVN
1x elektrický otvárač

21.6.2013

13. Telocvičňa PDF

1x Čítačka Salto,
1x riadiaca jednotka on-line SVN
1x elektrický otvárač

21.6.2013

14. Parkovacia závora

2x Čítačka Salto,
1x riadiaca jednotka on-line SVN

24.5.2012

15. Vonkajší turniket ADB

4x Čítačka Salto,
2x riadiaca jednotka on-line SVN

6.10.2013

16. Vonkajší turniket ADR

8x Čítačka Salto
4x riadiaca jednotka on-line SVN

6.10.2013

17. Vonkajší turniket ADE

2x Čítačka Salto,
1x riadiaca jednotka on-line SVN

6.10.2013

18. Kľúčiareň VB

E-cylinder

14.12.2013

13

19. Kľúčiareň ADL

E-cylinder

14.12.2013

20. Kľúčiareň Manželské
internáty E

E-cylinder

14.12.2013

14

Príloha č.5
Protokol o vykonaní Servisných služieb
Miesto objektu vykonania
Ss:
Dátum realizácie Ss:
Meno a priezvisko technika:
Spoločnosť:

TransData s.r.o., Jašíkova 2, Bratislava

Zoznam HW, ktorý bol
servisovaný a popis služieb:

Poznámky:
Podpis technika (za
Poskytovateľa):
Podpis zodpovednej osoby (
za Objednávateľa):
(Ss – Servisné služby)

15

