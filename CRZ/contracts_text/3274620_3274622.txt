Zmluva o poskytnutí služieb
uzatvorená v súlade s § 269 ods. 2 zákona č. 513/1991 Zb. Obchodného zákonníka v znení jeho neskorších
zmien a doplnkov a v súlade so zákonom č. 343/2015 Z.z. o verejnom obstarávaní a o zmene a doplnení
niektorých zákonov (ďalej len „zmluva“)
Číslo zmluvy objednávateľa: 2228/NLC/2017-VO
Článok I.
Zmluvné strany
Objednávateľ:
Názov:
Sídlo:
Štatutárny zástupca:
Osoba zodpovedná za plnenie
predmetu zmluvy:
Bankové spojenie:
IBAN:
IČ DPH:
DIČ:
IČO:
(ďalej len „objednávateľ“)
Poskytovateľ:
Názov:
Sídlo:
Štatutárny zástupca:
IČO:
DIČ:
IČ DPH:
Zápis:
Bankové spojenie:
IBAN:
Email:
Tel. číslo:
(ďalej len „poskytovateľ“)

Národné lesnícke centrum
T. G. Masaryka 22, 960 92 Zvolen
Bc. Ing. Ľuboš Halvoň, PhD., generálny riaditeľ
Ing. Konštantín Gaál, vedúci odboru DPZ
Štátna pokladnica
SK20 8180 0000 0070 0024 1498
SK 2022091027
2022091027
42001315

EMM, spol. s r.o.
Sekurisova 16, 841 02 Bratislava
Ing. Jozef Chebeň, konateľ
17 316 260
2020 3165 29
SK 2020 3165 29
OR OS Bratislava I, oddiel: Sro, vložka č. 686/B
Slovenská sporiteľňa, a.s.
SK05 0900 0000 0006 3490 2743
emm@emm.sk
+421-2-60254111

Objednávateľ a poskytovateľ sa ďalej spoločne označujú aj ako „zmluvné strany“.
Článok II.
Preambula
1. Zmluvné strany uzatvárajú túto zmluvu na základe víťaznej ponuky poskytovateľa v rámci postupu
verejného obstarávateľa (v zmluve uvedeného ako objednávateľ) v zmysle § 117 zákona č. 343/2015 Z. z.
o verejnom obstarávaní a o zmene a doplnení niektorých zákonov.
Článok III.
Predmet zmluvy
1. Predmetom tejto zmluvy je záväzok poskytovateľa vykonať pre objednávateľa nasledovné činnosti:
a) komplexný manažment diskového poľa Hitachi HUS130
b)‎ manažment SAN siete
c) optimalizáciu alokovanej cache pre hot dáta po iniciálnom nastavení na HUS 130
d) optimalizácia kapacity alokovaných LUN-ov na príslušnom serveri DPZ01 a DPZ02
e) kontrola využitia zdrojov HUS130 (výkon, priepustnosť, diskový priestor)
f) reinštalácia Hitachi Storage Navigator Modular (manažment softvér) na iný produkčný, menej zaťažený
server
g) eliminovanie potencionálneho úzkeho hrdla prietoku dát z HUS130.
h) manažment PC infraštruktúry vo vyhradenom priestore na úrovni "dôverné“
(ďalej spolu aj ako „činnosti“)

1

2. Z vyššie uvedeného vyplýva, že činnosti, ktoré sa poskytovateľ zaväzuje vykonať súvisia s manažmentom
diskového poľa Hitachi HUS130 a PC infraštruktúry vo vyhradenom priestore.
3. V rámci výkonu činností v súlade s bodom 1 tohto článku zmluvy sa poskytovateľ zaväzuje aj:
zaškoliť objednávateľom poverených zamestnancov
odskúšať funkčnosť infraštruktúry v systéme objednávateľa a jeho kompatibilitu so systémom
objednávateľa
vypracovať a odovzdať objednávateľovi dokumentácie s presným a podrobným popisom
a špecifikáciou činností v súlade s bodom 1 tohto článku zmluvy ak je to relevantné
Článok IV.
Čas a miesto plnenia
1. Zmluvné strany sa dohodli, že činnosti uvedené v č. III bod 1 písm. c) až g) zmluvy poskytovateľ vykoná
v lehote najneskôr do 15.03.2018. Služby budú objednávateľom prevzaté na základe úspešného
akceptačného konania, ktoré zrealizuje objednávateľ prostredníctvom osoby zodpovednej za plnenie
predmetu zmluvy. Dĺžka akceptačného konania je 5 pracovných dní, počas ktorých sa bude overovať
výsledok činností a ich funkčnosť a kompatibilita v rámci systému objednávateľa. Poskytovateľ je povinný
akceptačné konanie zrealizovať tak, aby bolo ukončené najneskôr do 15.03.2018. Výsledkom
akceptačného konania je akceptačný protokol podľa prílohy č. 2 tejto zmluvy, ktorý je prílohou
záverečného preberacieho protokolu podľa prílohy č. 1 tejto zmluvy.
2. Miestom výkonu činností, ako aj realizácie akceptačného konania je pracovisko objednávateľa na adrese
Sokolská 2, 960 52 Zvolen. Poskytovateľ je povinný písomne upovedomiť objednávateľa o výkone
činností a možnosti začatia akceptačného konania, a to aspoň tri pracovné dni vopred s ohľadom na
dodržanie termínov stanovených v bode 1 tohto článku zmluvy. Upovedomenie v súlade s uvedeným
poskytovateľ uskutoční formou emailu na adresu konstantin.gaal@nlcsk.org s vyžiadaním potvrdenia
o doručení emailu.
3. V rámci akceptačného konania, t.j. overovania funkčnosti výsledkov výkonu činností bude objednávateľ
hodnotiť viacero kritérií, ale hlavným je funkčnosť infraštruktúry v systéme objednávateľa a ich
kompatibilita. Poskytovateľ sa zaväzuje počas akceptačného konania poskytnúť objednávateľovi všetku
potrebnú súčinnosť, ktorá v prípade potreby zahŕňa aj účasť poskytovateľa na akceptačnom konaní.
4. Splnenie hlavného kritéria v súlade s bodom 3 tohto článku zmluvy objednávateľ uvedie a poznačí
v akceptačnom protokole, pričom naplnením tohto kritéria a splnením povinností uvedených v čl. III bod
3 zmluvy sa akceptačné konanie považuje za úspešné.
5. Po úspešnom akceptačnom konaní a podpísaní akceptačného protokolu poskytovateľ predloží
objednávateľovi záverečný preberací protokol podľa prílohy č. 1 tejto zmluvy. Spolu so záverečným
preberacím protokolom poskytovateľ predloží objednávateľovi akceptačný protokol podľa bodu 4 tohto
článku zmluvy a kompletnú dokumentáciu týkajúcu sa výkonu činností v tlačenej forme 1 ks
a v elektronickej forme na CD alebo DVD 1 ks (ďalej aj ako „dokumentácia“) ak je to relevantné. Zmluvné
strany potvrdia vykonanie činností v súlade so zmluvou, ako aj odovzdanie dokumentácie v súlade so
zmluvou podpisom záverečného preberacieho protokolu, ktorý bude vyhotovený v 2 ks, jeden originál pre
každú zmluvnú stranu. Záverečný preberací protokol bude podkladom pre fakturáciu zo strany
poskytovateľa.
6. Činnosti uvedené v čl. III bod 1 písm. g) až c) sa považujú za vykonané okamihom podpisu záverečného
preberacieho protokolu objednávateľom (osobou zodpovednou za plnenie predmetu zmluvy).
Objednávateľ nie je povinný akceptovať činnosti v prípade ak neboli vykonané v súlade s touto zmluvou
a/alebo neboli splnené všetky kritériá hodnotené v rámci akceptačného konania, v takom prípade je
objednávateľ oprávnený od zmluvy okamžite odstúpiť.
7. Zmluvné strany sa dohodli, že činnosti uvedené v čl. III bod 1 písm. a), b) a h) sa poskytovateľ zaväzuje
vykonávať pre objednávateľa do 31.12.2018. Tieto činnosti budú vykonávané podľa potrieb
objednávateľa v maximálnom celkovom rozsahu 200 hodín, a to na základe požiadavky objednávateľa
počas bežnej pracovnej doby objednávateľa, t.j. v pracovných dňoch od 8:00 do 16:30 hod.

2

Článok V.
Cena a platobné podmienky
1. Zmluvné strany sa dohodli na cene za vykonanie činností nasledovne:
cena bez DPH
9.934,00- €
DPH 20%
1.986,80-€
cena celkom s DPH
11.920,80- €
slovom: jedenásťtisíc deväťstodvadsať EUR a 80 centov.
(ďalej aj „cena za vykonanie činností“)
2. Poskytovateľ sa zaväzuje, že cena za vykonanie činností je konečná a nemenná, že sú v nej zahrnuté
všetky náklady a výdavky potrebné na vykonanie činností v súlade s touto zmluvou.
3. Zmluvné strany sa dohodli, že objednávateľ zaplatí poskytovateľovi cenu za vykonanie činností na základe
faktúry vystavenej poskytovateľom, ktorú je poskytovateľ oprávnený vystaviť až po podpise záverečného
preberacieho protokolu objednávateľom (čl. IV bod 5 a 6 zmluvy) za predpokladu, že ako výsledok
akceptačného konania v preberacom protokole nebudú uvedené žiadne nedostatky alebo len menej
závažné nedostatky, t.j. nedostatky ktoré nebudú brániť riadnemu užívaniu infraštruktúry.
4. Neoddeliteľnou súčasťou faktúry je záverečný preberací protokol. Faktúra musí byť objednávateľovi
doručená v slovenskom jazyku a musí obsahovať náležitosti podľa zákona č. 222/2004 Z. z. o dani
z pridanej hodnoty v znení neskorších predpisov a podľa § 3a Obchodného zákonníka.
5. Zmluvné strany si dohodli lehotu splatnosti faktúry 30 dní odo dňa jej doručenia objednávateľovi. Ako
spôsob platby si zmluvné strany dohodli bezhotovostný prevod na bankový účet poskytovateľa uvedený
v záhlaví zmluvy. Cena za vykonanie činností sa považuje za uhradenú okamihom jej odpísania z účtu
objednávateľa v prospech účtu poskytovateľa.
6. Ak faktúra nebude úplná alebo bude obsahovať nesprávne údaje vrátane prílohy k faktúre, bude takáto
faktúra poskytovateľovi vrátená. Poskytovateľ je povinný predložiť novú/opravenú faktúru, v takom
prípade sa bude lehota splatnosti faktúry odvíjať od termínu predloženia novej/opravenej faktúry.

Článok VI.
Práva a povinnosti zmluvných strán
1. Poskytovateľ sa zaväzuje činnosti v súlade s touto zmluvou vykonať vo vlastnom mene a na vlastnú
zodpovednosť s vynaložením odbornej starostlivosti.
2. Poskytovateľ je povinný pred začatím plnenia predmetu zmluvy doložiť objednávateľovi doklady
preukazujúce, že je držiteľom potvrdenia o priemyselnej bezpečnosti podnikateľa pre postúpenie a vznik
utajovanej skutočnosti na stupeň utajenia „dôverné“ a držiteľom Certifikátu systému manažérstva kvality
ISO 9001:2008.
3. Poskytovateľ je povinný okamžite informovať objednávateľa o všetkých skutočnostiach, ktoré by mohli
mať za následok omeškanie plnenia jeho záväzkov vyplývajúcich zo zmluvy.
4. Kontaktnou osobou poskytovateľa pre pripomienky, žiadosti, požiadavky, výhrady,
objednávateľa je: Ing. Jozef Bezák, tel. kontakt: +421-2-60254111, e-mail: emm@emm.sk.

sťažnosti

5. Zmluvné strany sa dohodli, že za účelom riadneho a včasného vykonania činností objednávateľ poskytne
poskytovateľovi prístup na príslušnú infraštruktúru objednávateľa.
6. Objednávateľ sa zaväzuje poskytnúť poskytovateľovi súčinnosť potrebnú pre riadne a včasné plnenie
predmetu zmluvy.
7. Objednávateľ sa zaväzuje poskytnúť na požiadanie poskytovateľovi v primeranej lehote všetky informácie
potrebné pre riadne plnenie predmetu zmluvy. Objednávateľ sa zároveň zaväzuje na požiadanie
poskytovateľa oboznámiť poskytovateľa s internými predpismi a smernicami, ktorých dodržiavanie sa
v súvislosti s plnením predmetu zmluvy od poskytovateľa vyžaduje.

3

Článok VII.
Omeškanie a zmluvné sankcie
1. Pri nedodržaní termínu vykonania činností poskytovateľom v súlade s čl. IV. bod 1 zmluvy je
objednávateľ oprávnený požadovať od poskytovateľa zaplatenie zmluvnej pokuty vo výške 0,05 %
z ceny za vykonanie činností za každý aj začatý deň omeškania.
2. Splnením záväzku poskytovateľa zaplatiť objednávateľovi zmluvnú pokutu nezanikajú povinnosti
poskytovateľa, plnenie ktorých je zabezpečené dohodou o zmluvnej pokute.
3. Dohodou o zmluvnej pokute nie je dotknuté právo zmluvných strán na náhradu škody. V prípade vzniku
škody je ktorákoľvek zo zmluvných strán oprávnená nárokovať si jej náhradu v plnej výške.

Článok VIII.
Ukončenie zmluvy
1. Túto Zmluvu je možné ukončiť písomnou dohodou zmluvných strán.
2. Ktorákoľvek zmluvná strana je oprávnená od zmluvy odstúpiť v prípade podstatného porušenia zmluvy.
Za podstatné porušenie zmluvy sa považuje najmä porušenie povinností vyplývajúcich pre zmluvné strany
z čl. III., IV. a VI. zmluvy. Pred odstúpením od zmluvy je odstupujúca zmluvná strana povinná vyzvať
druhú zmluvnú stranu na splnenie záväzkov vyplývajúcich zo zmluvy, určiť dodatočnú lehotu na ich
splnenie a písomne upozorniť, že v prípade neplnenia povinností vyplývajúcich zo zmluvy po stanovenom
termíne od zmluvy odstúpi. Účinky odstúpenia nastávajú uplynutím stanovenej lehoty.
3. Ukončením zmluvného vzťahu nie je dotknuté právo na náhradu škody a uplatnenia si zmluvnej pokuty.
Článok IX.
Zodpovednosť za vady
1. Záručná doba na vykonané činnosti je 12 mesiacov a začína plynúť od podpisu záverečného preberacieho
protokolu. Záručná doba neplynie v prípade ak objednávateľ nemôže infraštruktúru používať z dôvodu
výskytu vád na základe vykonaných činností.
2. Za vady sa považuje najmä:
a)
nedodržanie funkcionality popísanej v dokumentácii,
b)
nekorektné chybové ukončenie,
c)
poškodzovanie alebo strata používateľských údajov.
3. V prípade ak sa počas záručnej doby vyskytne na infraštruktúre akákoľvek vada, je objednávateľ povinný
bez zbytočného odkladu ako vadu zistí, písomne ju oznámiť poskytovateľovi. V oznámení musí byť vada
dostatočne špecifikovaná. Za písomné oznámenie sa považuje aj oznámenie formou emailovej pošty
s vyžiadaním potvrdenia o doručení emailu na adresu servisis@emm.sk. Poskytovateľ je následne povinný
objednávateľom oznámené vady bezodplatne odstrániť v lehote do 7 pracovných dní odo dňa doručenia
oznámenia o výskyte vady. Zmluvné strany si s ohľadom na povahu vady môžu dohodnúť aj dlhšiu lehotu
na odstránenie.
4. V prípade, ak poskytovateľ neodstráni vady v súlade s bodom 3 tohto článku zmluvy, je objednávateľ
oprávnený od zmluvy okamžite odstúpiť alebo vadu odstrániť na náklady poskytovateľa. V prípade
odstúpenia od zmluvy zo strany objednávateľa z dôvodov uvedených v tomto bude zmluvy, je
poskytovateľ povinný vrátiť cenu za vykonanie činností uhradenú mu objednávateľom. Ak sú vady
neodstrániteľné objednávateľ je oprávnený odstúpiť od zmluvy bez poskytnutia dodatočnej lehoty na
odstránenie vady.
5. Ak poskytovateľ zistí, že za vadu, ktorej odstránenie objednávateľ žiadal v rámci záručnej doby
nezodpovedá, pretože preukázateľne vznikla z inej príčiny a nie porušením povinností poskytovateľa
(napríklad chybnou obsluhou, chybou softvérového produktu nedodávaného poskytovateľom podľa
zmluvy, chybou hardvéru, zásahom tretej osoby, atď.), nie je ju povinný túto vadu odstrániť
bezodplatne v zmysle bodu 3. a 4. tohto článku zmluvy. Uvedenú skutočnosť oznámi bezodkladne
objednávateľovi. V ďalšom odstraňovaní vady nie je poskytovateľ povinný pokračovať; môže tak urobiť na
základe objednávky objednávateľa, za dohodnutých podmienok a za osobitnú odplatu.

4

Článok X.
Záverečné ustanovenia
1. Zmeny a doplnenia tejto zmluvy je možné urobiť na základe dohody zmluvných strán, a to len
písomne formou očíslovaných dodatkov.
2. Účastníci tejto zmluvy sa dohodli, že všetky písomnosti, ktoré má doručiť/bude doručovať v zmysle tejto
zmluvy, ako aj po jej skončení jedna zmluvná strana druhej zmluvnej strane, budú doručované na adresu
uvedenú v záhlaví zmluvy. Písomnosti budú doručované osobne alebo prostredníctvom pošty doporučene,
pričom zásielka (písomnosť) sa bude považovať za doručenú dňom jej prevzatia adresátom – zmluvnou
stranou, dňom, kedy zmluvná strana odmietne osobne doručovanú alebo poštou doručovanú zásielku
prevziať, alebo dňom, kedy pošta vráti doručovanú zásielku odosielajúcej zmluvnej strane ako
nevyžiadaná v odbernej (úložnej) lehote alebo s oznámením adresát neznámy, prípadne ako zásielku
nedoručenú.
3. V prípade doručovania prostredníctvom emailovej pošty sa dokument považuje za doručený okamihom
doručenia potvrdenia o doručení emailu odosielajúcej zmluvnej strane.
4. Táto zmluva je vyhotovená v 3 vyhotoveniach. Dve vyhotovenia pre objednávateľa a jedno vyhotovenie
pre poskytovateľa.
5. Zmluvné strany prehlasujú, že túto zmluvu uzatvorili slobodne, vážne a nie v tiesni, že jej ustanovenia
považujú za určité a zrozumiteľné, že jej podmienky nepovažujú za nápadne nevýhodné a že jej obsahu
rozumejú a na znak súhlasu s jej obsahom ju vlastnoručne podpisujú.
6. Táto zmluva nadobúda platnosť dňom podpisu zmluvy oprávnenými zástupcami zmluvných strán
a účinnosť dňom nasledujúcim po dni jej zverejnenia v Centrálnom registri zmlúv vedenom Úradom vlády
SR v súlade s ustanovením § 47a ods. 1 Občianskeho zákonníka.
7. Táto zmluva je povinne zverejňovaná podľa § 5a zákona č. 211/2000 Z. z. o slobodnom prístupe
k informáciám a o zmene a doplnení niektorých zákonov v znení neskorších predpisov.
8. Zmluvné strany výslovne súhlasia so zverejnením zmluvy v jej plnom rozsahu, vrátane príloh
v Centrálnom registri zmlúv vedenom na Úrade vlády SR.
9. Zmluvné strany sa dohodli, že táto zmluva a všetky vzťahy z nej vyplývajúce alebo s ňou súvisiace
(vrátane akcesorických právnych vzťahov, zodpovednostných právnych vzťahov a právnych vzťahov
z bezdôvodného obohatenia), forma zmluvy, náležitosti zmluvy, platnosť zmluvy, účinnosť zmluvy ako aj
právne následky jej prípadnej neplatnosti a/alebo neúčinnosti, sa spravujú právnym poriadkom Slovenskej
republiky a to bez zreteľa na jeho kolízne normy.
10. Neoddeliteľnou súčasťou zmluvy je:
a) príloha č. 1 – vzor Záverečný preberací protokol
b) príloha č. 2 – vzor Akceptačný protokol

Vo Zvolene dňa ..................

V Bratislave dňa ......................

..........................................
Bc. Ing. Ľuboš Halvoň, PhD.
generálny riaditeľ

............................................
Ing. Jozef Chebeň
konateľ

5

Príloha č. 1

Vzor

ZÁVEREČNÝ PREBERACÍ PROTOKOL

Podľa zmluvy o poskytnutí služieb zo dňa DDMMRRR Poskytovateľ: EMM, spol. s r.o., so sídlom
Sekurisova 16, 84102 Bratislava, IČO: 17316260 odovzdáva a Objednávateľ Národné lesnícke
centrum so sídlom T. G. Masaryka 22, 960 92 Zvolen, IČO: 42001315 preberá plnenie predmetu citovanej
zmluvy v rozsahu:

*Finálnu dokumentácia v tlačenej forme v počte.............. ks,
v elektronickej forme na CD alebo DVD v počte .................ks

* príloha: Akceptačný protokol z akceptačného konania

Objednávateľ preberá*/nepreberá* predmet zmluvy bez vád* s vadami*
....................................................................................................................................................
....................................................................................................................................................
a termín na odstránenie vád
......................................................................................................................

V ................................., dňa ...........................

...........................................

......................................................

Poskytovateľ

Objednávateľ

*nehodiace sa prečiarknite

Tento protokol je podkladom pre fakturáciu zmluvy o dielo č. XXXX zo dňa DDMMRRRRR

6

Príloha č. 2

Vzor

AKCEPTAČNÝ PROTOKOL

Podľa zmluvy o poskytnutí služieb zo dňa DDMMRRR Poskytovateľ: EMM, spol. s r.o., so sídlom
Sekurisova 16, 84102 Bratislava, IČO: 17316260 odovzdal Objednávateľovi: Národné lesnícke
centrum so sídlom T. G. Masaryka 22, 960 92 Zvolen, IČO: 42001315 plnenie predmetu plnenia
citovanej zmluvy v rozsahu:

*Kompletná dokumentácia v tlačenej forme v počte.............. ks, v elektronickej forme na CD alebo
DVD v počte .................ks.
Odberateľ potvrdzuje výsledky testovania predmetu plnenia:
Popis funkcionality

Výsledok testovania

Akceptované (áno/nie)

V ................................., dňa .............................

............................................

.......................................................

Poskytovateľ

Objednávateľ

*nehodiace sa prečiarknite

7

