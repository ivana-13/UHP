KRRZ_Z_2018/08

R ÁMCOVÁ ZMLUVA O POSKYTOVANÍ SLUŽIEB SPRÁVY
INFORM AČNÝCH SYSTÉMOV Č .20180618/RRZ
uzatvorená v zmysle § 269 ods. 2 Obchodného zákonníka v platnom znení
(ďalej len „Zmluva“)
medzi zmluvnými stranami:

1.

Objednávateľom:
obchodné meno:
sídlo:
IČO:
DIČ:
IČ DPH:
bankové spojenie:
číslo účtu (IBAN):
zastúpený:

Kancelária Rady pre rozpočtovú zodpovednosť
Imricha Karvaša 1, 813 25 Bratislava – Staré Mesto
42263051
2023552652
SK2023552652
Národná banka Slovenska
SK1207200000000000092427
Ing. Viktor Novysedlák, výkonný riaditeľ

(ďalej ako „Objednávateľ“) na jednej strane
a

2.

Poskytovateľom:
obchodné meno:
sídlo:
IČO:
DIČ:
IČ DPH:
bankové spojenie:
číslo účtu :
IBAN :
právna forma:

zastúpený:

DIGMIA s.r.o.
Lazaretská 12, 811 08 Bratislava, Slovenská republika
36654132
2022215217
SK2022215217
Tatrabanka, a.s.
2621754736/1100
SK10 1100 0000 0026 2175 4736
spoločnosť s ručením obmedzeným zapísaná v Obchodnom
registri Okresného súdu Bratislava I, odd.: Sro, vlož.
č.: 41496/B
Peter Fuska, konateľ

(ďalej ako „Poskytovateľ“) na jednej strane
(Objednávateľ a Poskytovateľ ďalej spoločne ako „zmluvné strany“ alebo každý z nich
samostatne ako „zmluvná strana“)

Článok I
Predmet Zmluvy
1.1. Na základe tejto Zmluvy sa Poskytovateľ zaväzuje poskytovať Objednávateľovi
odborné služby týkajúce sa správy a údržby serverov a ďalších technických zariadení
a vykonávať ďalšie súvisiace činnosti podľa článku II. tejto Zmluvy (ďalej len „Služby“),
Rámcová zmluva o poskytovaní služieb správy informačných systémov č. 20180618/RRZ
DIGMIA s.r.o.

strana 1 z 10

KRRZ_Z_2018/08

a to podľa požiadaviek Objednávateľa, pričom rozsah poskytovania a detailná
špecifikácia Služieb budú stanovené v objednávkach jednotlivých Služieb tvoriacich
prílohy tejto Zmluvy, ktoré sa stanú neoddeliteľnou súčasťou Zmluvy (ďalej len
„Objednávka“).
1.2. Objednávateľ sa zaväzuje za poskytovanie Služieb zaplatiť Poskytovateľovi cenu
Služieb v súlade s podmienkami uvedenými v čl. VII tejto Zmluvy.
1.3. Poskytovateľ je odborne spôsobilý na poskytovanie Služieb podľa tejto Zmluvy a spĺňa
aj ďalšie, najmä personálne, kapacitné, technické predpoklady na vykonávanie
dojednaných činností podľa požiadaviek Objednávateľa.
Článok II
Popis činností Poskytovateľa
2.1. Zmluvné strany sa dohodli, že Poskytovateľ bude okrem poskytovania Služieb
vykonávať pre Objednávateľa aj nasledovné súvisiace činnosti:
2.1.1.

Správa funkčnosti a bezpečnosti systémov:
-

upgrade balíkov na aktuálne verzie,

-

pravidelný automatizovaný remote auditing serverov,

-

2.1.2.

Monitoring a správa funkčnosti:
-

2.1.3.

monitoring dostupnosti a funkčnosti spustených služieb 24 hodín denne, 7
dní v týždni.

Technická podpora:
-

2.1.4.

konzultácie prípadných problémov spojených s bezpečnosťou a
funkčnosťou serverov a ostatných zariadení definovaných v prílohách
tejto zmluvy (Objednávkach).

telefonická a e-mailová technická podpora pre Objednávateľa pre
nastavovanie a konfiguráciu služieb a zariadení a hlásenie problémov
v rozsahu
definovanom
v jednotlivých
Objednávkach
tvoriacich
neoddeliteľné prílohy tejto Zmluvy.

Aktívna účasť na plánovaní:
-

aktívna účasť na plánovaní a optimalizácii nákupu hardvérového a
softvérového vybavenia.

2.2. Rozsah poskytovania a detailná špecifikácia jednotlivých činností podľa tohto článku
budú v zmysle bodu 1.1. Zmluvy stanovené v Objednávkach jednotlivých Služieb
tvoriacich neoddeliteľné prílohy tejto Zmluvy.

Článok III
Miesto poskytovania Služieb
3.1. Služby podľa tejto Zmluvy budú spravidla poskytované na diaľku prostredníctvom siete
internet. V prípade prerušenia prístupu do siete internet, je zásah vykonávaný po
dohode priamo u Objednávateľa. Poskytovateľ má plné prístupy vzdialenej správy na
Rámcová zmluva o poskytovaní služieb správy informačných systémov č. 20180618/RRZ
DIGMIA s.r.o.

strana 2 z 10

KRRZ_Z_2018/08

serveroch Objednávateľa
administrátorský prístup.

s

právami

„root“,

resp.

inými,

ktoré

poskytujú

Článok IV
Service Level Agreement
4.1. Poskytovateľ poskytuje Služby a vykonáva ďalšie dohodnuté činnosti na úrovni
požadovaného stupňa reakcie:
-

SLA NBD: next business day – zásah nasledujúci pracovný deň (hotline v
pracovných dňoch 8:00 hod. - 18:00 hod.).

4.2. Výpadky prevádzky zariadení budú rozlišované v dvoch skupinách – urgent a normal.
4.3. Výpadky budú Poskytovateľovi nahlasované podľa čl. V Zmluvy, spolu s uvedením
skupiny výpadku podľa bodu 4.2.
4.4. Začatie odstraňovania všetkých výpadkov bude zahájené pokiaľ možno bezodkladne, s
vyvinutím čo najväčšieho úsilia, najneskôr však v termínoch podľa objednaného stupňa
reakcie Poskytovateľa.
4.5. Pri vzniku nepredvídateľných okolností, resp. skutočností, ktoré spôsobila tretia strana
a Poskytovateľ ani Objednávateľ nemajú dosah na odstránenie týchto okolností, je
možné po vzájomnej dohode stanoviť iné termíny odstránenia výpadku, ako je
definované v predchádzajúcich bodoch tohto článku. Poskytovateľ v takom prípade nie
je povinný dodržať termíny dohodnuté v tejto Zmluve.
4.6. Zmluvné strany sa výslovne dohodli, že Poskytovateľ nezodpovedá za funkčnosť
systémov, ani za plnenie dojednaných termínov odstraňovania výpadkov a porúch v
prípadoch, kedy nastanú prekážky na strane Objednávateľa, Poskytovateľa alebo
tretích osôb, spôsobené napr.
-

poruchou hardvérového vybavenia Objednávateľa, ktoré nebolo dodané
Poskytovateľom,

-

poruchou pripojenia do siete internet, resp. iného prostriedku vzdialenej správy
na strane Objednávateľa, Poskytovateľa, alebo tretej osoby spôsobeného
poskytovateľom internetového pripojenia, resp. iného prostriedku vzdialenej
správy,

-

poruchou dodávok elektrickej energie,

-

okolnosťami vyššej moci (vis major),

-

inými okolnosťami vylučujúcimi zodpovednosť.

4.7. Zmluvné strany sa dohodli, že v prípade, ak je Objednávateľ v omeškaní s plnením
akýchkoľvek svojich peňažných záväzkov vyplývajúcich mu z tejto Zmluvy alebo ich
časti, vrátane príslušenstva, viac ako 30 dní po ich splatnosti, je Poskytovateľ
oprávnený odmietnuť alebo obmedziť poskytovanie Služieb a vykonávanie činností
podľa bodov 4.1. a 4.4. tohto článku a/alebo dočasne obmedziť alebo pozastaviť
prístup Objednávateľa k Službám poskytovaným na základe tejto zmluvy bez toho, aby
sa dostal do omeškania s plnením svojich povinností podľa tejto Zmluvy, a to až do
úplného splnenia všetkých peňažných záväzkov Objednávateľa.

Rámcová zmluva o poskytovaní služieb správy informačných systémov č. 20180618/RRZ
DIGMIA s.r.o.

strana 3 z 10

KRRZ_Z_2018/08

Článok V
Technická podpora
5.1. Poskytovanie Služieb, technická podpora pre Objednávateľa, prípadne riešenie iných
požiadaviek, resp. dopytov Objednávateľa je zo strany Poskytovateľa zabezpečená a
realizovaná jeho pracovníkmi prostredníctvom e-mailu: hotline@digmia.com. Na túto
emailovú adresu zasiela Objednávateľ svoje Objednávky a nahlasuje prípadné závady
a poruchy podľa ustanovení tejto Zmluvy. Namiesto e-mailu je Objednávateľ oprávnený
použiť tiež HOTLINE Poskytovateľa v čase od 8.00 hod. do 17.00 hod. CET
kontaktovaním Poskytovateľa prostredníctvom telefónneho čísla: +421 2 3260 3220.
5.2. Objednávateľ má popri využití technickej podpory podľa predchádzajúceho bodu,
možnosť v čase od 7:00 hod. do 19:00 hod., ak nie je v Objednávke dojednané inak,
využiť telefonickú HOTLINE na tel. čísle: 02/32 60 32 20.
5.3. Objednávateľ je povinný v Objednávke podrobne a presne sformulovať svoju
požiadavku, najmä charakterizovať, resp. popísať prípadnú závadu alebo poruchu,
skupinu poruchy a uviesť svoje kontaktné údaje. V prípade nesplnenia tejto povinnosti
Poskytovateľ nezodpovedá za prípadné omeškanie s poskytovaním Služieb alebo
s vykonávaním ostatných činností podľa tejto Zmluvy.
Článok VI
Práva a povinnosti zmluvných strán
6.1. Poskytovateľ je povinný poskytovať Služby vykonávaním zmluvných činností riadne a
včas s vynaložením náležitej odbornej spôsobilosti, v súlade so záujmami
Objednávateľa.
6.2. Objednávateľ je povinný v plnej miere kontrolovať poskytovanie Služieb, vykonávanie
objednaných činností, efektívne ich koordinovať a dohliadať na ich riadnu realizáciu.
6.3. Poskytovateľ sa zaväzuje monitorovať prevádzku a dostupnosť jednotlivých serverov a
zariadení, proaktívne reagovať v prípade výpadkov, a ak je to nutné aj v súčinnosti s
Objednávateľom tieto výpadky eliminovať.
6.4. Objednávateľ sa zaväzuje poskytovať Poskytovateľovi všetku potrebnú súčinnosť, a to
vykonaním, resp. zabezpečením nasledovných činností:
-

zasielanie Objednávok elektronickou formou zmluvne dojednaným spôsobom,

-

poskytnutie všetkých informácií a pokynov, ktoré sú potrebné pre riadne splnenie
záväzkov Poskytovateľa,

-

v prípade poruchy alebo výpadku poskytnutie všetkých dostupných informácií o
závadách a spolupôsobenie pri ich odstránení v zmysle tejto Zmluvy.

6.5. Poskytovateľ sa zaväzuje poskytovať Objednávateľovi všetku potrebnú súčinnosť, a to
vykonaním, resp. zabezpečením nasledovných činností:
-

ochrana pred zverejnením a zneužitím osobných údajov a dát spracovávaných
na serveri a v sieti Objednávateľa, pokiaľ má k nej prístup,

-

zabrániť situáciám, pri ktorých by mohlo dôjsť k zneužitiu týchto osobných
údajov,

-

pravidelné školenie pracovníkov ohľadne technológií súvisiacich s výkonom
dojednaných činností.

Rámcová zmluva o poskytovaní služieb správy informačných systémov č. 20180618/RRZ
DIGMIA s.r.o.

strana 4 z 10

KRRZ_Z_2018/08

6.6. Objednávateľ je povinný chrániť majetok Poskytovateľa pred možným poškodením,
stratou alebo zničením a postupovať pri svojej činnosti tak, aby Poskytovateľovi
nevznikla škoda na jeho majetku.
Článok VII
Cena Služieb a plat obné podmienky
7.1. Objednávateľ sa zaväzuje uhrádzať Poskytovateľovi za Služby poskytnuté a ďalšie
činnosti podľa tejto Zmluvy vykonané v danom kalendárnom mesiaci celkovú cenu
Služieb podľa bodu 7.2. tohto článku.
7.2. Celková cena poskytovaných Služieb a iných činností vykonaných Poskytovateľom v
príslušnom kalendárnom mesiaci pozostáva zo súčtu:
7.2.1.

Ceny poskytovaných Služieb v príslušnom kalendárnom mesiaci, ktorá
pozostáva zo súčtu čiastkových cien jednotlivých Služieb, poskytnutých
Objednávateľovi v príslušnom kalendárnom mesiaci, pričom výška
čiastkových cien je určená podľa platných Objednávok jednotlivých Služieb a
činností, ktoré sú súčasťou tejto Zmluvy.

7.2.2.

Ceny iných činností vykonaných Poskytovateľom nad rámec rozsahu Služieb
podľa tejto Zmluvy, ktorá je na základe dohody zmluvných strán určená vo
výške 47,50 EUR za 1 hodinu (380 EUR za 8 hodín) vykonávania takýchto
činností Poskytovateľom na základe požiadavky Objednávateľa.

7.3. V prípade, že Služby/práce/činnosti podľa tejto Zmluvy budú Objednávateľom
vyžiadané a Poskytovateľom vykonávané/vykonané:
7.3.1. mimo pracovnej doby, t.j. 18:00 - 22:00 hod resp. 6:00 - 9:00 hod v
pracovných dňoch a v denných hodinách víkendov a sviatkov, bude pre
výpočet ceny za Služby/práce/činnosti použitý koeficient 1,2
7.3.2. v nočných hodinách, t.j. 22:00 - 6:00 hod bude pre výpočet ceny
Služby/práce/činnosti použitý koeficient 1,5
7.4. K všetkým cenám Služieb bude Poskytovateľ ako platiteľ dane z pridanej hodnoty
účtovať príslušnú DPH v súlade s platnými právnymi predpismi.
7.5. Cena Služieb podľa bodu 7.2.1. tohto článku bude Objednávateľovi účtovaná
mesačne, vždy za predchádzajúci kalendárny mesiac, so zdaniteľným plnením k
poslednému dňu v danom mesiaci.
7.6. Cena iných činností vykonaných Poskytovateľom nad rámec rozsahu Služieb podľa
bodu 7.2.2. tohto článku, bude účtované priebežne, podľa rozsahu a špecifikácie takto
vykonaných činností, spravidla však ku koncu príslušného kalendárneho mesiaca.
7.7. Všetky ceny budú vyúčtované vo faktúrach – daňových dokladoch Poskytovateľa, ktoré
Poskytovateľ vystaví vždy spravidla do 7. dňa nasledujúceho mesiaca. Splatnosť
faktúr Poskytovateľa je 30 kalendárnych dní od ich vystavenia, pričom faktúra musí
obsahovať všetky náležitosti daňového dokladu, najmä:
-

označenie „faktúra“ a jej číslo,

-

obchodné meno, príp. názov Poskytovateľa a Objednávateľa

-

sídlo, príp. miesto podnikania Poskytovateľa a Objednávateľa

Rámcová zmluva o poskytovaní služieb správy informačných systémov č. 20180618/RRZ
DIGMIA s.r.o.

strana 5 z 10

KRRZ_Z_2018/08

-

IČO, DIČ Objednávateľa a Poskytovateľa, prípadne IČ DPH, ak je pridelené

-

označenie bankového spojenia a čísla účtu Poskytovateľa

-

deň vystavenia, odoslania a splatnosti faktúry,

-

fakturovanú sumu za uskutočnené zdaniteľné plnenie v EUR

-

suma k úhrade

-

pečiatka a podpis oprávnenej osoby

7.8. V prípade, že faktúra Poskytovateľa bude obsahovať nesprávne údaje, alebo nebude
obsahovať náležitosti daňového dokladu výslovne uvedené v predchádzajúcom bode,
je Objednávateľ oprávnený vrátiť Poskytovateľovi takúto nesprávnu alebo neúplnú
faktúru a Poskytovateľ je povinný faktúru opraviť, príp. doplniť. V prípade oprávneného
a odôvodneného vrátenia faktúry Poskytovateľovi sa prerušuje plynutie lehoty
splatnosti faktúry, a to až do doby doručenia opravenej faktúry (daňového dokladu)
Objednávateľovi.
Článok VIII
Ochrana inform ácií
8.1. Zmluvné strany sa dohodli, že táto Zmluva, jej obsah, ako aj všetky informácie (vrátane
obchodných, technických a iných informácií), ktoré budú poskytnuté, zverené, alebo
inak sprístupnené druhej strane na základe Zmluvy alebo v súvislosti s ňou, alebo o
ktorých sa druhá zmluvná strana dozvie pri plnení svojich povinností alebo vykonávaní
dohodnutých činností podľa Zmluvy, sa v zmysle ustanovenia § 271 Obchodného
zákonníka považujú za prísne dôverné a podľa svojej povahy môžu byť predmetom
obchodného tajomstva (ďalej len „Dôverné informácie“).
8.2. Objednávateľ a Poskytovateľ sú povinní uchovávať a chrániť obchodné tajomstvo,
ktoré bolo poskytnuté, zverené, alebo inak sprístupnené druhej zmluvnej strane v rámci
plnenia tejto zmluvy, alebo o ktorom sa druhá zmluvná strana dozvedela akýmkoľvek
iným spôsobom. Zároveň sa zmluvné strany zaväzujú, že tieto informácie alebo
skutočnosti nepoužijú na iné účely, než v súvislosti s plnením tejto zmluvy a
neposkytnú, neoznámia alebo nesprístupnia tieto informácie alebo skutočnosti tretím
osobám, ani ich nevyužijú pre svoje potreby, okrem prípadov, v ktorých je to
nevyhnutné na splnenie účelu tejto Zmluvy.
8.3. Pokiaľ to nie je nevyhnutné pre účely plnia povinností podľa Zmluvy, zmluvné strany sa
zaväzujú chrániť a uchovávať v tajnosti Dôverné informácie a bez predchádzajúceho
písomného súhlasu druhej zmluvnej strany ich nezverejňovať, neposkytovať,
nezverovať, ani inak nesprístupňovať tretím osobám, a to ani po zániku Zmluvy.
8.4. Za porušenie povinností podľa bodu tohto článku Zmluvy sa nepovažujú prípady, kedy
pôjde o informácie, ktoré (i) sú v dobe ich poskytnutia verejne dostupnými, alebo sa
stanú verejne dostupnými inak než porušením povinnosti mlčanlivosti zmluvných strán,
alebo ktorých poskytnutie sa vyžaduje zákonom, na základe zákona, rozhodnutia súdu
alebo iného príslušného orgánu verejnej moci.
8.5. Zmluvné strany sa zaväzujú, že k povinnosti mlčanlivosti zaviažu všetkých svojich
zamestnancov, spolupracovníkov, externých partnerov, ako aj všetky ďalšie
spolupracujúce osoby, ktoré z dôvodu pracovnoprávneho, obchodného či iného vzťahu
k zmluvným stranám prídu, alebo môžu prísť do styku s Dôvernými informáciami
súvisiacimi s predmetom plnenia podľa Zmluvy, pričom za porušenie povinnosti

Rámcová zmluva o poskytovaní služieb správy informačných systémov č. 20180618/RRZ
DIGMIA s.r.o.

strana 6 z 10

KRRZ_Z_2018/08

mlčanlivosti týchto osôb zodpovedajú zmluvné strany rovnako, ako by sa porušenia
dopustili samí.
8.6. Porušenie povinností zmluvných strán podľa tohto článku Zmluvy bude považované za
podstatné porušenie Zmluvy a zmluvné strany sú oprávnené domáhať sa náhrady
škody, ktorá im vznikne porušením povinností druhej zmluvnej strany. Zmluvné strany
sa výslovne dohodli, že záväzky podľa tohto článku Zmluvy ostávajú v platnosti aj po
zániku tejto Zmluvy.
8.7. Zmluvné strany sa dohodli, že Dôverná informácia je bezpečne doručená len ak je
doručená v nasledovnej forme:
8.7.1.
8.7.2.
8.7.3.

8.7.4.

akákoľvek informácia doručená druhej zmluvnej strane v písomnej forme
v uzatvorenej obálke s označením „dôverné“;
e-mailová komunikácia kódovaná protokolom S/MIME alebo PGP kľúčom
(certifikátom) druhej zmluvnej strany, ktorý otvoril špeciálne na tento účel;
súbory kódované programom PGP alebo GPG, s použitím štandardného
OpenPGP. Heslo na odkódovanie bude doručené druhej zmluvnej strane
spôsobom podľa bodov 8.7.1. a 8.7.2. tohto článku.
Je výslovne vylúčené doručovať Dôverné informácie prostredníctvom SMS
alebo nekódovaného e-mailu alebo ich nahrávanie na web stránky a služby
tretích osôb (napr. Dropbox) v nekódovanej forme.

8.8. Zmluvné strany sa výslovne dohodli a berú na vedomie, že Dôverné informácie
podliehajú ochrane podľa tejto Zmluvy iba v prípade, ak sú doručené podľa bodu 8.7.
tohto článku.
Článok IX
Sankcie
9.1. V prípade, ak sa Poskytovateľ z dôvodov na jeho strane dostane do omeškania so
splnením svojich povinností podľa článku IV bod 4.1. tejto Zmluvy, je Objednávateľ
oprávnený uplatniť si zmluvnú pokutu vo výške 0,5% z celkovej odplaty poskytnutých
Služieb, fakturovanej Poskytovateľom v príslušnom mesiaci, a to za každú, aj začatú
hodinu omeškania Poskytovateľa, maximálne však do výšky súčtu ceny poskytnutých
Služieb podľa článku VII bod 7.2.1. tejto Zmluvy za príslušný mesiac.
9.2. Objednávateľ sa v prípade omeškania s úhradou faktúr zaväzuje zaplatiť
Poskytovateľovi zmluvnú pokutu vo výške 0,05 % z dlžnej čiastky za každý deň
omeškania. Popri zmluvnej pokute pre uvedené porušenie povinnosti Objednávateľa,
má Poskytovateľ nárok aj na zaplatenie úrokov z omeškania vo výške 0,05 % denne z
dlžnej čiastky, so zaplatením ktorej je Objednávateľ v omeškaní.
9.3. Zmluvné strany sa dohodli, že zmluvné pokuty je povinná strana povinná uhradiť
oprávnenej strane na základe riadne vystavenej faktúry – daňového dokladu, so
splatnosťou 30 kalendárnych dní odo dňa vystavenia, ktorá musí byť doručená
povinnej strane.
9.4. Zmluvné strany vyhlasujú a potvrdzujú, že výška zmluvných pokút, ako aj iných sankcií
dojednaných touto Zmluvou je obvyklá a primeraná povahe a významu
zabezpečovaných povinností zmluvných strán.
9.5. Uplatnením nároku zmluvných strán na zmluvnú pokutu a jeho uspokojením zaniká
nárok poškodenej zmluvnej strany na náhradu škody, ktorá vznikla v dôsledku
porušenia zmluvnej povinnosti druhou zmluvnou stranou.
Rámcová zmluva o poskytovaní služieb správy informačných systémov č. 20180618/RRZ
DIGMIA s.r.o.

strana 7 z 10

KRRZ_Z_2018/08

Článok X
Tr vanie a zánik Zml uvy
10.1. Zmluva sa uzatvára na dobu určitú, a to odo dňa jej podpisu oprávnenými zástupcami
obidvoch zmluvných strán do 31.12.2019.
10.2. Objednávateľ aj Poskytovateľ sú oprávnení Zmluvu písomne vypovedať z akéhokoľvek
dôvodu alebo bez udania dôvodu,. Výpovedná doba je 2 mesiace a začína plynúť prvý
deň kalendárneho mesiaca, nasledujúceho po doručení písomnej výpovede druhej
zmluvnej strane. Uplynutím výpovednej doby Zmluva zaniká.
10.3. Objednávateľ je oprávnený okamžite odstúpiť od Zmluvy z dôvodov podstatného
porušenia tejto Zmluvy Poskytovateľom. Podstatným porušením Zmluvy na strane
Poskytovateľa sa rozumie tiež:
-

omeškanie Poskytovateľa s termínom plnenia podľa tejto zmluvy presahujúce 7
kalendárnych dní,

-

vykonávanie činností preukázateľne v rozpore s podmienkami dohodnutými v
Zmluve napriek tomu, že Objednávateľ Poskytovateľa na takéto porušenie
Zmluvy písomne upozornil a Poskytovateľ nedostatky neodstránil ani v
primeranej dodatočnej lehote poskytnutej k tomuto účelu Objednávateľom,

-

bezdôvodné prerušenie alebo zastavenie poskytovania Služieb v rozpore s
ustanoveniami tejto Zmluvy, alebo iný prejav Poskytovateľa, z ktorého niet
pochýb, že Poskytovateľ nemá záujem na splnení svojich záväzkov.

10.4. Poskytovateľ je oprávnený odstúpiť od Zmluvy z dôvodov podstatného porušenia tejto
Zmluvy Objednávateľom. Podstatným porušením Zmluvy na strane Objednávateľa sa
rozumie tiež:
-

omeškanie Objednávateľa s úhradou dojednanej ceny Služieb presahujúce 30
dní, napriek tomu, že Poskytovateľ Objednávateľa na omeškanie písomne
upozornil a Objednávateľ úhradu nevykonal ani v primeranej dodatočnej lehote
poskytnutej k tomuto účelu Poskytovateľom.

10.5. Odstúpenie od zmluvy musí byť vykonané písomne a musí byť oznámené/doručené
druhej zmluvnej strane. Odstúpením sa Zmluva zrušuje, s účinkami k okamihu, kedy
bude odstupujúci prejav oznámený druhej zmluvnej strane.
10.6. V prípade súhlasu/vôle oboch zmluvných strán možno túto dohodu skončiť písomnou
dohodou zmluvných strán.
10.7. Zánikom Zmluvy nie sú dotknuté nároky zmluvných strán, ktoré vznikli pred zánikom
Zmluvy. V tejto súvislosti má Poskytovateľ nárok na zaplatenie dojednanej ceny za
Služby poskytnuté pred zánikom Zmluvy.

Rámcová zmluva o poskytovaní služieb správy informačných systémov č. 20180618/RRZ
DIGMIA s.r.o.

strana 8 z 10

KRRZ_Z_2018/08

Článok XI
Riešenie sporov
11.1. Na právne vzťahy zmluvných strán vyplývajúce z tejto zmluvy, ktoré nie sú touto
zmluvou osobitne upravené, sa vzťahujú príslušné ustanovenia Obchodného
zákonníka a ďalších všeobecne záväzných právnych predpisov platných v Slovenskej
republike.
11.2. V prípade, že sa vzájomné spory zmluvných strán vzniknuté v súvislosti s plnením
záväzkov podľa tejto Zmluvy o dielo alebo v súvislosti s ňou nevyriešia dohodou ani do
30 dní odo dňa vzniku sporu, môže ktorákoľvek zo zmluvných strán podať návrh na
vyriešenie sporu na miestne a vecne príslušný súd v Slovenskej republike v súlade s
platným právnym poriadkom Slovenskej republiky.
11.3. Táto Zmluva, sa riadi a vykladá v súlade s právnym poriadkom Slovenskej republiky.
Článok XII
Záver ečné ustanovenia
12.1. Zmluvné strany sa dohodli, že písomné oznámenia, alebo akékoľvek iné písomnosti
ktoré môžu mať vplyv na trvanie, zmenu alebo zánik Zmluvy, sa doručujú doporučenou
poštou na adresu druhej zmluvnej strany uvedenú v záhlaví Zmluvy a považujú sa za
doručené vždy najneskôr na 7. pracovný deň odo dňa ich odoslania, ak druhá zmluvná
strana zásielku neprevezme ešte pred uplynutím uvedenej lehoty.
12.2. Ak je niektoré ustanovenie tejto Zmluvy neplatné, neúčinné alebo nevykonateľné,
alebo sa takým stane kedykoľvek po uzavretí tejto Zmluvy, nebude tým dotknutá
platnosť, účinnosť alebo vykonateľnosť ostatných ustanovení tejto Zmluvy. Zmluvné
strany sa v takom prípade zaväzujú bez zbytočného odkladu na základe vzájomnej
dohody nahradiť takéto neplatné, neúčinné alebo nevykonateľné ustanovenie Zmluvy
novým ustanovením, ktoré bude platné, účinné a vykonateľné, a ktoré bude najviac
zodpovedať hospodárskemu účelu nahrádzaného ustanovenia. Do toho času platí
zodpovedajúca právna úprava podľa Obchodného zákonníka a ostatných platných
právnych predpisov.
12.3. Táto zmluva sa môže meniť alebo dopĺňať len na základe obojstrannej dohody
zmluvných strán, a to formou písomných, priebežne číslovaných dodatkov,
podpísaných oprávnenými zástupcami obidvoch zmluvných strán.
12.4. Neoddeliteľnou súčasťou tejto Zmluvy sú jej prílohy, ktoré upravujú rozsah a detailnú
špecifikáciu Služieb, vrátane ceny poskytovaných Služieb (Objednávky).
12.5. Táto Zmluva (vrátane jej prípadných dodatkov) patrí medzi povinne zverejňované
zmluvy podľa ustanovení § 5a zákona o slobodnom prístupe k informáciám (zákona č.
211/2000 Z. z. v znení neskorších predpisov) v spojení s ustanoveniami § 271 ods. 2 a
§ 1 ods. 2 Obchodného zákonníka a ustanoveniami § 47a Občianskeho zákonníka
(zákona č. 40/1964 Zb. v znení neskorších predpisov). Zhotoviteľ súhlasí so
zverejnením tejto Zmluvy o dielo (vrátane jej prípadných dodatkov) a faktúr zhotoviteľa
doručených objednávateľovi, pričom zhotoviteľ tiež disponuje písomným súhlasom inej
dotknutej osoby (osoby konajúcej za zhotoviteľa) na zverejnenie jej údajov v tejto
Zmluve o dielo a vo faktúrach zhotoviteľa, a to zverejnenie objednávateľa počas trvania
povinnosti podľa § 5a ods. 1 a 6 a § 5b zákona o slobodnom prístupe k informáciám;
tento súhlas možno odvolať len po predchádzajúcom písomnom súhlase
objednávateľa.

Rámcová zmluva o poskytovaní služieb správy informačných systémov č. 20180618/RRZ
DIGMIA s.r.o.

strana 9 z 10

KRRZ_Z_2018/08

12.6. Táto Zmluva nadobúda platnosť a je pre zmluvné strany záväzná odo dňa jej
podpísania oprávnenými zástupcami oboch zmluvných strán; ak oprávnení zástupcovia
oboch zmluvných strán nepodpíšu túto Zmluvu v ten istý deň, tak rozhodujúci je deň
neskoršieho podpisu.
12.7. Táto Zmluva nadobúda účinnosť dňom nasledujúcim po dni jej zverejnenia v
Centrálnom registri zmlúv Úradu vlády SR [§ 47a ods.1 Občianskeho zákonníka v
spojení s §1 ods.2 Obchodného zákonníka a s § 5a ods. 1, 6 a 9 zákona o slobodnom
prístupe k informáciám].
12.8. Táto Zmluva je vyhotovená v troch rovnopisoch, z ktorých každý má právnu silu
originálu, pričom objednávateľ obdrží dva rovnopisy a poskytovateľ jeden rovnopis.
12.9. Zmluvné strany vyhlasujú, že ich zmluvná voľnosť nie je obmedzená a potvrdzujú
spôsobilosť uzavrieť túto Zmluvu.
12.10. Zmluvné strany vyhlasujú, že sa s obsahom Zmluvy pred jej uzavretím riadne
oboznámili, tomuto porozumeli, Zmluva zodpovedá ich vôli, Zmluvu uzatvárajú
dobrovoľne, slobodne a vážne, s vedomím si následkov právneho úkonu, nie v tiesni
za nápadne nevýhodných podmienok, na dôkaz čoho k Zmluve pripájajú svoje podpisy.
Za Poskytovateľa:

Za Objednávateľa:

V Bratislave, 22.6.2018

V Bratislave, 22.6.2018

Podpis:

Podpis:

ttttttttttttttttttttttt
_________________________
Peter Fuska, konateľ

tttttttttttttttttttttttttt
Ing. Viktor Novysedlák, výkonný riaditeľ

Prílohy:
Príloha k rámcovej zmluve číslo 20180618/RRZ

Rámcová zmluva o poskytovaní služieb správy informačných systémov č. 20180618/RRZ
DIGMIA s.r.o.

strana 10 z 10

