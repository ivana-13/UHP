č. IIS SAP:6100001718

Výtlačok č.:
Počet listov: 8
Prílohy: 3/6
________________________________
Č. p.: ÚpIA-196- 7/2017 OdOTSaITK

ZMLUVA
O SERVISNEJ PODPORE PREVÁDZKY
SYSTÉMOV SHVP A HACCP
ČÍSLO: 2017/812
uzatvorená v zmysle §269 ods. 2. Obchodného zákonníku
medzi:
Objednávateľ:

Zastúpený:

IČO:
IČ DPH:
Bankové spojenie:
IBAN:
BIC:

Slovenská republika
Ministerstvo obrany SR
Kutuzovova 8
832 47 Bratislava
Ing. Robert Sedlák
riaditeľ Úradu pre investície a akvizície
na základe plnomocenstva ministra obrany
č. KaMO-2-250/2016 zo dňa 3. októbra 2016
30845572
SK2020947698
Štátna pokladnica
7000171215/8180
SK50 8180 0000 0070 00171215
NBSBSKBX

(ďalej len “Objednávateľ”)
a
Poskytovateľ:

HASAP GASTRO Consulting, s.r.o.
Bancíkovej 1/A,
821 03 Bratislava
V zastúpení:
Miloš Žáček, konateľ
Vybavuje:
Miloš Žáček,+420 261220532, E-mail: hasap@hasap.sk
IČO:
35 971 355
IČ-DPH:
2022106075
Bankové spojenie:
ČSOB,
Číslo účtu
4003117771/7500
IBAN:
SK76 7500 0000 0040 0311 7711
BIC:
CEKOSKBX
Poskytovateľ je zapísaný v OR OS Bratislava I., oddiel Sro, vložka č.38829/B
(ďalej len “Poskytovateľ”)

Zmluva

2017/812

1/8

Článok I.
PREDMET ZMLUVY
1.1.
Predmetom tejto zmluvy je záväzok Poskytovateľa za podmienok tejto zmluvy poskytnúť
Objednávateľovi služby uvedené v bode 1.2 tejto zmluvy (ďalej len „služby“) v Stravovacích
zariadeniach Objednávateľa nachádzajúcich sa na adresách: Kutuzovova 8, Bratislava a Za kasárňou 3,
Bratislava (ďalej aj ako „stravovacia prevádzka“). Za riadne poskytnuté služby sa Objednávateľ
zaväzuje zaplatiť Poskytovateľovi cenu podľa článku III a IV tejto zmluvy.
1.2.

Poskytovateľ sa zaväzuje poskytnúť tieto služby:
a) Audit stravovacej prevádzky s výstupnou správou, v rozsahu uvedenom v Prílohe č.1. tejto
zmluvy. Audit spočíva v kontrole stravovacej prevádzky s ohľadom na dodržiavanie zásad
správnej hygienickej a výrobnej praxe (SHVP) a plánu HACCP. Výstupom z auditu bude
písomná správa.
b) Aktualizáciu a overenie zavedených systémov- Prevádzkový poriadok a zásady SHVP,
Plánu HACCP a metrologického programu, v súlade s platnou legislatívou a v rozsahu
uvedenom v Prílohe č.1. tejto zmluvy.
c) Profylaktickú prehliadku a údržbu automatického monitoringu, v rozsahu uvedenom v
Prílohe č.1. tejto zmluvy. Služba spočíva v kontrole správnej funkčnosti komponentov
monitoringu, kontrole funkčnosti programového vybavenia, upgrade softwaru pre monitoring Hasap Gastro, Qi Mon a Qi Mon Web, preventívnom zálohovaní údajov, uvedením SMS brány
do prevádzky. Profylaktická prehliadka a údržba automatického monitoringu sa bude
uskutočňovať na základe vopred dohodnutého termínu 1x za rok v súlade s prílohou č.3. tejto
zmluvy. Výstupom z profylaktickej prehliadky a údržby automatického monitoringu bude
písomná správa.
d) Servisné zásahy budú vykonávané podľa potreby Objednávateľa v prípade vzniknutých
porúch na zariadeniach alebo SW, ktoré sú predmetom poskytovaných služieb alebo budú
vyplývať z písomnej správy auditu vykonaného podľa bodu 1.2 písm. a) tejto zmluvy, a budú
uskutočnené na základe objednávky Objednávateľa podľa podmienok uvedených v článku III.
tejto zmluvy. V rámci tejto služby Poskytovateľ zabezpečí aj telefonické poradenské služby (
konzultácie).
e) Školenie zamestnancov stravovacej prevádzky bude vykonávané v rozsahu, ktorý je uvedený
v Prílohe č.1 tejto zmluvy.

Poskytovateľ sa zväzuje poskytnúť služby v súlade so zákonom NR SR č. 355/2007 Z. z. o ochrane,
podpore a rozvoji verejného zdravia a o zmene a doplnení niektorých zákonov v platnom znení,
vyhláškou MZ SR č. 533/2007 Z. z. o podrobnostiach o požiadavkách na zariadenia spoločného
stravovania, nariadením Európskeho parlamentu a Rady č. 852/2004 o hygiene potravín v platnom
znení, Potravinovým kódexom SR a všetkými súvisiacimi právnymi predpismi v znení neskorších
predpisov. Poskytovateľ vyhlasuje, že je oprávnený poskytnúť služby podľa tejto zmluvy.
Článok II.
MIESTO,SPȎSOB A TERMÍN POSKYTNUTIA SLUŽIEB
2.1. Zmluvné strany sa dohodli, že Poskytovateľ riadne poskytne a odovzdá Objednávateľovi
v rokoch 2017 a 2018 služby uvedené:
- v bode 1.2. písmeno tejto zmluvy podľa vecného a časového harmonogramu plnenia služieb,
uvedeného v prílohe č.3 tejto zmluvy po predbežnom dohodnutí termínu zmluvných strán,
najneskôr však do:
bod a)
15. júna príslušného roku
bod b)
29. júna príslušného roku
bod c)
31. augusta príslušného roku
bod d)
najneskôr do 10 pracovných dní po akceptácií cenovej ponuky Objednávateľom
v súlade s článkom III. tejto zmluvy.

Zmluva

2017/812

2/8

bod e)
2.2.

30. novembra príslušného roku

Miestom vykonania a poskytnutia služieb je stravovacia prevádzka je:
a) Stravovacie zariadenie MO SR, Kutuzovova 8, Bratislava
b) Výdajňa stravy HSa Za Kasárňou 3, Bratislava

2.3. Poskytovateľ sa zaväzuje v rámci služby podľa 1.2. písmeno d), že zabezpečí pre Objednávateľa
telefonické poradenské služby ( konzultácie) na základe telefonickej požiadavky v pracovných dňoch
v dobe 07:00 do 15:00.
2.4. Poskytovateľ a ním poverení pracovníci sú povinní dodržiavať režim pracoviska stanovený
Objednávateľom. Táto povinnosť sa týka predovšetkým režimu vstupu do objektov, evidovania
prístupu k informáciám spojených s predmetom zmluvy, vykonávanie prác v stanovenej dobe a pod.
Poskytovateľ je povinný strpieť obmedzenia vyplývajúce z ochrany utajovaných skutočností, ktoré
stanoví Objednávateľ. Za dodržiavanie uvedených skutočností zodpovedá Poskytovateľ.
2.5. Objednávateľ je povinný Poskytovateľovi v dohodnutých termínoch umožniť prístup do objektu,
v ktorom má byť služba poskytnutá. Objednávateľ je povinný umožniť Poskytovateľovi prístup k
diaľkove diagnostike zariadení určených na servis po vzájomnom dohovore.
2.6. Objednávateľ sa zaväzuje, že zabezpečí u použitých SIM kariet pravidelné udržiavaní dostatočného
kreditu na vlastné náklady.
2.7. Poskytovateľ sa zaväzuje, že pri vykonávaní služieb nedôjde k strate údajov Objednávateľa, resp.
k narušeniu bezpečnosti stravovacej prevádzky.
2.8. Poskytovateľ sa zaväzuje rešpektovať súčasný stav stravovacej prevádzky a zariadení, ktoré sú
predmetom služieb a súčasne vyhlasuje, že v dôsledku realizácie služieb uvedených v tejto zmluve
nedôjde k porušeniu ich funkčnosti.
2.9. Poskytovateľ sa zaväzuje informovať Objednávateľa o okolnostiach, ktoré môžu v konkrétnych
podmienkach spôsobovať neplnohodnotný výkon, resp. predčasné opotrebenie zariadenia alebo jeho
častí, ako aj podozrení z úmyselného poškodenia zariadenia.
2.10. Služby podľa tejto zmluvy sa Poskytovateľ zaväzuje poskytovať s odbornou starostlivosťou a
v súlade s podmienkami uvedenými v tejto zmluve.
2.11. Poskytovateľ sa zaväzuje, že v rámci služby podľa
bodu 1.2. písm. d) zabezpečí pre Objednávateľa aj originálne náhradné diely v súlade s bodom
4.2 tejto zmluvy.
2.12. O riadnom vykonaní a poskytnutí každej služby bude vystavený preberací zápis v dvoch
vyhotoveniach, ktorý bude podpísaný oboma zmluvnými stranami, a to:
a) v prípade služby podľa 1.2 a) tejto zmluvy, bude jeho súčasťou písomná správa o vykonaní auditu
v listinnej forme v dvoch vyhotoveniach,
b) v prípade služby podľa 1.2 b) tejto zmluvy, bude jeho súčasťou písomná správ o vykonanej
aktualizácii systému v listinnej forme v dvoch vyhotoveniach,
c) v prípade služby podľa 1.2 c) tejto zmluvy, bude jeho súčasťou písomná správa o vykonaní
profylaktickej prehliadke a údržby automatického monitoring v listinnej forme v dvoch
vyhotoveniach,
d) v prípade objednanej služby – servisného zásahu podľa 1.2 d) tejto zmluvy , bude jeho súčasťou
záznam o vykonaní opravy (servisný protokol), v listinnej forme v troch vyhotoveniach v ktorom
bude uvedený popis a rozsah vykonaných prác, čas nahlásenia poruchy a nástupu Poskytovateľa
na servisný zásah, čas ukončenia servisného zásahu - odstránenia poruchy ako i použitý materiál,
resp. náhradné diely a prípadné vzniknuté okolnosti z dôvodu nedostatku súčinnosti zo strany

Zmluva

2017/812

3/8

Objednávateľa,
e) v prípade služby podľa 1.2 e) tejto zmluvy- bude jeho súčasťou zápis o uskutočnení školenia, ktorý
bude doplnený o prezenčnú listinu školených osôb a bude spracovaný v listinnej podobe v dvoch
vyhotoveniach.
2.13. Oprávnenými osobami na prevzatie služieb a podpis preberacích zápisov je:
Za Objednávateľa:
riaditeľ - Úradu centrálnej logistiky a Správy majetku štátu Ministerstva obrany SR,
tel. č. 0960 311 558, alebo ním poverený pracovník,
riaditeľ Hospodárskej správy MO SR Ing. Jaroslav Běhula,
Tel: +421 903/820190, e-mail: behula@mod.gov.sk , alebo ním poverený pracovník.
Za Poskytovateľa:
Miloš Žáček, tel.: +420 261220532, E-mail: hasap@hasap.sk.
2.14. Oprávnenou osobou Objednávateľa na vystavovanie objednávok u Poskytovateľa
a akceptáciu navrhovanej ceny je:
riaditeľ Hospodárskej správy MO SR Ing. Jaroslav Běhula, alebo ním poverený pracovník.
2.15. Každý písomný výstup poskytnutý Poskytovateľom v rámci poskytovaných služieb , či už
v elektronickej alebo tlačenej forme bude v slovenskom, alebo českom jazyku.

Článok III.
OBJEDNÁVKY SERVISNÝCH ZÁSAHOV
hasap@hasap.sk, objednávku,
3.1. Objednávateľ odošle Poskytovateľovi e-mailom na adresu
predmetom ktorej je poskytnutie servisných zásahov (t.j. služba podľa bodu 1.2 písm. d tejto zmluvy).
3.2.
-

Objednávka musí obsahovať:
označenie zmluvných strán,
číslo objednávky v tvare: zmluva č. 2017/xxx, respektíve 2018/xxx
objednávka č. 1 postupne až x.,
typ alebo model (p/n) zariadenia,
jeho Sériové číslo (SN), ktorého sa objednávaný servisný zásah týka,
krátky popis/Identifikáciu poruchy/ Identifikácia požadovanej služby,
požiadavka na diagnostiku áno/nie,
požadovaný náhradný diel (v prípade diagnostiky Objednávateľa),
kontaktnú osobu (zodpovedný pracovník Objednávateľa), priezvisko a meno osoby, ktorá
protokolárne potvrdí prevzatie objednanej služby.

3.3. Poskytovateľ bezodkladne potvrdí príjem objednávky s uvedením dátumu a času jej prijatí
najneskôr však do 24 hodín počas pracovných dní odo dňa jej doručenia. Súčasne Poskytovateľovi
predloží cenovú kalkuláciu požadovanej služby. Cenová kalkulácia musí byť v súlade s podmienkami
tejto zmluvy. V prípade, ak v rámci objednanej služby, bude mať Poskytovateľ vykonať službu formou
výmeny náhradného dielu je povinný Objednávateľovi zaslať aj cenovú ponuku náhradných dielov.
3.4. Objednávateľ následne najneskôr však do dvoch pracovných dní schváli (akceptuje) cenovú
ponuku alebo zamietne cenovú ponuku a tým objednávku zruší.
3.5. Poskytovateľ sa zaväzuje, že po akceptácii objednávky zo strany Objednávateľa nastúpi na
realizáciu služieb najneskôr do 10 pracovných dní.

Zmluva

2017/812

4/8

3.6. Kontaktné údaje pre zasielanie objednávok, ako aj komunikáciu ohľadne termínov vykonania
jednotlivých služieb:

Poskytovateľa:
HASAP GASTRO Consulting, s.r.o.
tel.: +420 261220532
e-mail: hasap@hasap.sk
Objednávateľa:
Hospodárska správa MO SR
tel.: +421 960322209
fax: + 421 960322266
e-mail: ladislav.vecera@mod.gov.sk

Článok IV.
CENA
4.1. Zmluvné strany sa v zmysle zákona č.18/1996 Z. z. o cenách v znení neskorších predpisov dohodli
na jednotkových cenách za služby uvedených v Prílohe č. 2. Maximálna celková cena za služby
poskytnuté Poskytovateľom podľa tejto zmluvy počas jej platnosti a účinnosti počas rokov 2017 a 2018
je spolu :
15.000,00 EUR s 20 % DPH.
(Slovom: pätnásť tisíc a 00/100 EUR s 20 % DPH).
Cena za jednotlivé služby za roky 2017 a 2018 je uvedená v prílohe č. 2 tejto zmluvy.
V cene je zahrnuté:
- Audit stravovacieho zariadenia s výstupnou správou,
- Aktualizácia a overenie zavedených systémová (plán HACCP, SHVP, Metrologický program),
- Profylaktická prehliadka monitoringu, vrátane upgrade softwarov,
- Školenie zamestnancov,
- Servisné zásahy, ktoré budú účtované na základe skutočnosti a v cene budú zahrnuté aj náklady
na náhradné diely.
4.2. Na dodané náhradné diely a materiál v rámci poskytovanej služby podľa bodu 1.2 písm. d) na
základe objednávky Objednávateľa sa Poskytovateľ zaväzuje poskytnúť zľavu 10% z ceny originálnych
náhradných dielov uvedených v cenníku výrobcu.
4.3. Dopravu na všetky výjazdy spojené s poskytnutím služieb ako aj telefonické poradenské služby
(konzultácie) vykoná Poskytovateľ na vlastné náklady.
Článok V.
PLATOBNÉ PODMIENKY
5.1. Právo na zaplatenie ceny za služby vznikne Poskytovateľovi po ich riadnom poskytnutí
odovzdaní v súlade s bodom 2.12.tejto zmluvy na základe faktúr vystavených Poskytovateľom.

a

5.2. Faktúru za služby sa Poskytovateľ zaväzuje doručiť Objednávateľovi po riadnom poskytnutí a
odovzdaní služby na adresu: Úrad centrálnej logistiky a Správy majetku štátu Kutuzovova, 832 47
Bratislava.
5.3. Súčasťou každej faktúry bude zmluvnými stranami podpísaný preberací zápis vystavený v súlade
s bodom 2.12 tejto zmluvy.

Zmluva

2017/812

5/8

5.4. Objednávateľ sa zaväzuje vykonať úhradu oprávnených faktúr do 30 dní od ich doručenia. Pre tento
účel sa za deň úhrady považuje dátum odpisu fakturovanej sumy z účtu Objednávateľa na účet
Poskytovateľa.
5.5. Faktúry Poskytovateľa musia obsahovať všetky náležitosti podľa § 71 ods. 2 zákona č. 222/2004
Z. z. v znení neskorších predpisov.
5.6. Objednávateľ je oprávnený vrátiť Poskytovateľovi bez zaplatenia faktúru (daňový doklad), ktorá je
nesprávna a to do dátumu jej splatnosti. Oprávneným vrátením takejto faktúry (daňového dokladu)
prestáva plynúť doba jej splatnosti. Nová lehota splatnosti začína plynúť odo dňa doručenia opravenej
faktúry. Objednávateľ uvedie dôvody vrátenia takejto faktúry.
Článok VI.
ZMLUVNÉ POKUTY A ÚROK Z OMEŠKANIA
6.1. V prípade nedodržania termínov a/alebo lehôt uvedených v tejto zmluve alebo v objednávke, resp.
stanovených podľa tejto zmluvy, zo strany Poskytovateľa, si Objednávateľ môže uplatniť voči
Poskytovateľovi zmluvnú pokutu vo výške 0,05% zo sumy riadne neposkytnutej služby za každý deň
omeškania.
6.2. V prípade oneskorenej úhrady faktúry Objednávateľom si Poskytovateľ môže uplatniť úrok z
omeškania podľa § 369 ods.2 Obchodného zákonníka.
6.3. Zmluvné pokuty a úroky z omeškania dohodnuté touto zmluvou, hradí povinná strana nezávisle na
tom, či a v akej výške vznikne druhej strane škoda. Dohodnuté zmluvné pokuty a úroky z omeškania
dohodnuté touto zmluvou, povinná strana uhradí strane oprávnenej do 30 dní odo dňa ich uplatnenia.
6.4. Zmluvné strany nezodpovedajú za nesplnenie záväzkov vyplývajúcich z tejto zmluvy, ak sú
spôsobené vyššou mocou (napr. živelná pohroma, vojnový konflikt, štrajk). Vyššia moc znamená
udalosť mimo kontrolu zmluvných strán, vzniknutá po podpise zmluvy, ku ktorej došlo bez vlastného
zavinenia zmluvných strán mimoriadnou nepredvídateľnou udalosťou. Pri vzniku udalosti spôsobenej
vyššou mocou sa budú bez zbytočného predĺženia informovať vzájomne obidve strany a podľa
aktuálneho stavu pokračovať v plnení zmluvných záväzkov a hľadať alternatívne možnosti plnenia.
Článok VII.
ZÁRUČNÉ PODMIENKY

7.1. Poskytovateľ je povinný poskytnúť na služby poskytnuté podľa tejto zmluvy záruku v trvaní
najmenej 6 mesiacov a na náhradné diely a materiál použitý pri poskytovaní služieb podľa tejto zmluvy
záruku najmenej v trvaní 24 mesiacov alebo záruku ktorá je stanovená výrobcom náhradných dielov.
7.2. Objednávateľ môže uplatniť počas záručnej doby reklamáciu na vady Služieb, a to písomnou
formou (list, fax, potvrdený e-mail), pričom v obsahu reklamácie sa Objednávateľ zaväzuje špecifikovať
vadu s presným určením Služby, dátum zistenia a uplatnenia reklamácie.
7.3. Poskytovateľ sa zaväzuje záručnú lehotu výrobcov použitých náhradných dielov uviesť do
Servisných protokolov a zároveň odovzdá Objednávateľovi súpis záručných dôb použitých náhradných
dielov.
7.4. Objednávateľ je povinný zistené vady oznámiť Poskytovateľovi písomne bez zbytočného odkladu,
najneskôr do uplynutia dohodnutej záručnej lehoty.

Zmluva

2017/812

6/8

7.5. V prípade uznania uplatnenej reklamácie Poskytovateľom prestáva záručná lehota plynúť odo dňa
uplatnenia reklamácie a začína znova plynúť dňom prevzatia príslušných strojov a zariadení po
opravách/úpravách bez vád.
7.6. Poskytovateľ sa zaväzuje vybaviť reklamáciu na vady Služieb bezplatne, najneskôr do 30 dní odo
dňa doručenia jej uplatnenia.
7.7. V prípade neoprávnenej reklamácie, uplatňovanej zo strany Objednávateľa, uhradí
Objednávateľ Poskytovateľovi preukázateľne vzniknuté náklady na riešenie neoprávnenej reklamácie.

Článok VIII.
VLASTNÍCKE A AUTORSKÉ PRÁVA
8.1. Servisné prostriedky prinesené a používané Poskytovateľom pre účely servisných prác podľa tejto
Zmluvy, ako je dokumentácia, schémy, skúšobné zariadenia, SW a príslušné média, zostávajú
výhradným vlastníctvom Poskytovateľa a slúžia k výhradnému použitiu Poskytovateľa na jeho servisnú
činnosť pre Objednávateľa.
8.2. Veci Poskytovateľa chránené autorským právom, nesmú byť v akejkoľvek podobe reprodukované
bez predchádzajúceho písomného súhlasu majiteľa práv alebo Poskytovateľa ak majiteľa práv zastupuje.

Článok IX.
ZÁNIK ZMLUVY
9.1. Zmluvné strany sa dohodli, že zmluvné strany majú právo odstúpiť od tejto zmluvy, resp. príslušnej
objednávky v súlade s príslušnými ustanoveniami Obchodného zákonníka. Odstúpenie od zmluvy alebo
objednávky musí byť druhej strane oznámené písomne, inak je neplatné. V odstúpení musí byť uvedený
dôvod, pre ktorý zmluvná strana od zmluvy odstupuje. Odstúpenie je účinné dňom jeho doručenia druhej
zmluvnej strane. Zásielka s oznámením o odstúpení sa považuje za doručenú aj vtedy, ak bola vrátená
ako nedoručiteľná. Zmluva alebo objednávka v tomto prípade zaniká dňom nasledujúcim po dni vrátenia
zásielky
9.2. Za podstatné porušenie tejto zmluvy a/alebo objednávky zo strany Poskytovateľa sa považuje
porušenie Povinnosti poskytnúť služby v rozsahu a/alebo v kvalite a/alebo v termínoch a/alebo lehotách
podľa tejto zmluvy.

Článok X.
ZÁVEREČNÉ USTANOVENIA
10.1. Zmluva je uzatvorená na dobu určitú, a to do 31.12.2018.
10.2. Túto zmluvu je možné meniť a dopĺňať len formou písomného dodatku, Odsúhlaseného obidvoma
zmluvnými stranami, ktorý bude tvoriť neoddeliteľnú súčasť tejto zmluvy.
10.3. Všetky spory vyplývajúce z tejto zmluvy a v súvislosti s ňou vzniknuté budú zmluvné strany riešiť
prednostne vzájomnou dohodou.
10.4. Ak nie je dohodnuté v tejto zmluve inak, riadia sa právne vzťahy z nej vyplývajúce a vznikajúce
ustanoveniami Obchodného a Občianskeho zákonníka a súvisiacimi všeobecne záväznými právnymi
predpismi. Na služby majúce povahu diela sa primerane použijú ustanovenia § 536 a nasl. Obchodného
zákonníka a na služby majúce povahu zmluvy o kontrolnej činnosti sa primerane použijú ustanovenia

Zmluva

2017/812

7/8

§ 591 a nasl. Obchodného zákonníka a na služby majúce povahu kúpnej zmluvy sa primerane použijú
ustanovenia §409 a nasl. Obchodného zákonníka.
10.5. Táto Zmluva nadobúda platnosť dňom jej podpisu oprávnenými zástupcami zmluvných strán a
účinnosť dňom nasledujúcim po dni jej zverejnenia v súlade s § 47a zákona č. 40/1964 Zb. Občiansky
zákonník v znení neskorších predpisov.
10.6. Táto Zmluva sa povinne zverejňuje v súlade so zákonom č. 211/2000 Z. z. o slobodnom prístupe
k informáciám a o zmene a doplnení niektorých zákonov (zákon o slobode informácií) v znení
neskorších predpisov.
10.7. Táto Zmluva je vyhotovená v piatich (5) vyhotoveniach. Poskytovateľ prijme jedno (1) z nich,
Objednávateľ prijme štyri (4) vyhotovenia.

10.8. Súčasťou tejto zmluvy sú tieto prílohy:
Príloha č.1 - Popis služieb
Príloha č.2 - Cenová špecifikácia služieb
Príloha č.3 - Vecný a časový harmonogram plnenia služieb

4 listy
1 list
1 list

V Bratislave dňa:

Za Poskytovateľa:

Za Objednávateľa:

HASAP GASTRO Consulting, s.r.o.

Ministerstvo obrany SR

……………………………………
Miloš Žáček
konateľ

Zmluva

2017/812

………………………………………
Ing. Robert Sedlák
riaditeľ

8/8

Príloha č. 1 k zmluve č. 2017/812
Počet listov: 4

POPIS SLUŽIEB

V rámci plnenia tejto Zmluvy Poskytovateľ poskytne Objednávateľovi nasledovné služby podpory
systémová SHVP a HACCP vrátane automatického monitoringu v stravovacej prevádzke –
Stravovacieho zariadenia MO SR, Kutuzovova 8, Bratislava a výdajne stravy Hospodárska správa Za
kasárňou 3 Bratislava
1. Audit stravovacej prevádzky s výstupnou správou
Pri audite stravovacej prevádzky sa plošne posúdi stavebno-technické riešenie prevádzky z hľadiska
dodržiavania platných legislatívnych predpisov, hodnotí sa dodržiavanie správnej hygienickej a
výrobnej praxe (SHVP), poukazuje sa na zistené nedostatky a navrhujú sa nápravné opatrenia.
Výstupom z auditu je písomná správa, ktorá zahŕňa:
- plošné posúdenie aktuálneho stavu prevádzky v porovnaní s platnou legislatívou
- posúdenie technického stavu zariadenia vrátane zázemia a dodržiavania výrobných požiadaviek
/zásad SHVP/
- posúdenie úrovne sanitácií
- posúdenie správania sa personálu z hľadiska plnenia ich povinností v súvislosti s vykonávaním
epidemiologicky závažných činností
- posúdenie vedomostnej úrovne zamestnancov, odbornej spôsobilosti, zdravotnej spôsobilosti,
dodržiavania osobnej hygieny
- preskúmanie dokumentácie a vedenia príslušnej evidencie, definovanie chýb a nedostatkov
- súhrn požiadaviek platnej legislatívy ,definovanie nezhôd, informovanie klienta a zadefinovanie
odporúčaných opatrení
- odporúčania nápravných opatrení na základe zistených chýb a nedostatkov aktualizácia a
doplnenie dokumentácie v súlade s požiadavkami legislatívnych ustanovení
- spravovanie požiadaviek orgánov štátnej správy v oblasti hygieny potravín a vypracovanie
odporúčaných opatrení
- informovanie klienta o nedostatkoch z pohľadu na prevádzku zariadenia treťou nezávislou
osobou
- doplnenie vedomostí a znalostí zamestnancov, školení atď.
- zmena organizácie práce
- obmena technológií
- vypracovanie návrhu na zmenu dispozičného riešenia v prípade rozšírenia sortimentu alebo
iných prevádzkových zmien
Písomná správa, ktorá zhodnotí dodržiavanie správnych zásad prípravy stravy, vedomosti
zamestnancov, dodržiavanie hygienický a zdravotných noriem stravovacej prevádzky bude vyhotovená
v listinnej podobe v dvoch vyhotoveniach 1x pre Objednávateľa a 1x pre Poskytovateľa.
2. Aktualizácia a overenie zavedených systémov - Prevádzkový poriadok a zásady SHVP, Plán HACCP;
zavedenie metrologického programu
Aktualizácia zavedených systémov súvisí hlavne:
- so zmenou legislatívnych požiadaviek
- so zmenou požiadaviek prevádzky kontrolných orgánov a pod.
- so zapracovaním nových prípisov vydaných hlavne Regionálnym úradom verejného
zdravotníctva a pod.
- doplnenie dokumentácie o náhradné riešenie v prípade nefunkčnosti automatického
monitoringu
- aktualizovanie sanitačného plánu a prípadne zmenu a pod.

1|4
Príloha č.1

- vypracovaní metrologického programu
Overenie zavedených systémov súvisí hlavne:
- overenie správnosti nastavenia kritických kontrolných bodov v systéme HACCP verifikácia a
validácia systému HACCP
- kontrola kalibrácie váh, používanie certifikovaných odmerných skiel a kalibrovaných meradiel
používaných v systéme HACCP.
Pokiaľ nedochádza pravidelne k aktualizácii a overovaniu zavedených systémov, kontrolné orgány to
považujú ako základnú systémovú nezhodu pri audite a z toho neskôr vyvodzujú vyššiu frekvenciu
vykonaných kontrol vo Vašej prevádzke. V zmysle Zákona NR SR č. 355/2007 Z. z. o ochrane, podpore
a rozvoji verejného zdravia a Potravinového kódexu Slovenskej republiky – II časť, 8 hlava musí
prevádzkovateľ zaviesť systémy správnej výrobnej praxe do prevádzky a udržiavať ich vo funkčnom a
aktuálnom stave.
Poskytovateľ sa zaväzuje upozorniť Objednávateľa na každú zmenu v legislatíve týkajúcu sa prevádzky
stravovacieho zariadenia. Objednávateľ na základe upozornenia bude oprávnený vystaviť objednávku
na vykonanie zmeny údajov v systéme a v prevádzkovej dokumentácii v dohodnutom termíne. Zmena
údajov, ktorá bude vykonaná nad rámec uvedený v prílohe č.2 bude charakterizovaná ako objednaný
servisný zásah a účtovaná v súlade s prílohou č.2 cenou za 1 hodinu servisnej práce.
Výstupom bude písomná správa o vykonaní aktualizácii a overení zavedených systémov, ktorá bude
vyhotovená v listinnej podobe v dvoch vyhotoveniach 1x pre Objednávateľa a 1x pre Poskytovateľa.
3. Profylaktická prehliadka a údržba automatického monitoringu
Profylaktická prehliadka automatického monitoringu obsahuje:
- kontrolu prepojení a káblových rozvodov – komunikácia zariadení so softwarom,
- kontrolu merných čidiel/snímačov a ich výmenu v prípade poruchy – zľava 10% na dodané
náhradné diely,
- preventívne zálohovanie dát za celý rok,
- servisné práce vykonané počas profylaktickej prehliadky sú zdarma,
- automatický upgrade používaných softwarov napojených na zabezpečenie monitorovania
znakov HACCP,
- uvedenie SMS brány do prevádzky – zasielanie SMS správ pri nevyhovujúcich teplotách
v jednotlivých skladoch (chladiacich a mraziacich zariadeniach, suchých skladoch) napojených
na automatický monitoring na vybrané mobilné telefónne čísla podľa požiadaviek prevádzky
a do počítača vedúcej stravovacej prevádzky,
Profylaktická prehliadka bude Poskytovateľom vykonaná 1x ročne, na základe predbežného dohovoru
s Objednávateľom spravidla pri väčšej výluke stravovacej prevádzky z dôvodu vykonávania sanitárnej
údržby. Výstupom bude písomná správa o vykonaní profylaktickej prehliadky ktorá bude vyhotovená
v listinnej podobe v dvoch vyhotoveniach 1x pre Objednávateľa a 1x pre Poskytovateľa.
4. Servisné zásahy
Služba servisné zásahy sa vykonáva na základe písomnej objednávky vystavenej Objednávateľom
v súlade s článkom číslo III Tejto zmluvy vždy pri zistení poruchy zariadení stravovacej prevádzky,
ktoré sú predmetom zákazky. Poskytovateľ poskytne službu zodpovedajúcim spôsobom (diaľková
diagnostika telefonická konzultácia, fyzický zásah, výmena nefunkčného zariadenia za odpovedajúci
náhradný diel a pod.).Poskytovateľ sa zaväzuje, že po dohode termínu podľa bodu 2.3 tejto zmluvy
nastúpi na realizáciu objednaných prác najneskôr do 10 pracovných dní od prijatia objednávky
vystavenej zástupcom Objednávateľa podľa bodu 2.14.a článku III. tejto zmluvy formou E-mailu –
elektronicky alebo faxom alebo poštou. V rámci tejto služby Poskytovateľ zabezpečí aj telefonické
poradenské služby (konzultácie).na základe telefonickej požiadavky v pracovných dňoch v dobe
07:00h. do 15:00 h. poskytovateľ zabezpečí originálne náhradné diely potrebné na odstránenie poruchy
v rámci servisného zásahu,
Poskytovateľ sa zaväzuje, že pri poskytovaní služby servisné zásahy podľa bodu 1.2 písm. d) vykonať
opravu respektíve výmenu dielov a modulov v meracích zariadeniach, prípadne celých meracích
zariadení, na základe profylaktickej prehliadky alebo po zistení poruchy na základe vystavenej

2|4
Príloha č.1

objednávky Objednávateľom, ktorá bude odsúhlasená Poskytovateľom. Servisné zásahy vykoná
zodpovedajúcim odborným spôsobom ako sú fyzický zásah, diaľková diagnostika, prípadne telefonické
poradenské služby (konzultácie). Výmena náhradného dielu bude uvedená v odovzdávajúcom
protokole, ktorý odsúhlasia pracovníci uvedení v bode 2.14. tejto zmluvy.
Poskytovateľ je povinný pri vykonávaní servisného zásahu v prípade výmeny dielov, alebo časti
zariadení ktoré sú predmetom zákazky používať iba originálne náhradné diely po odsúhlasení cenovej
ponuky v súlade s bodom 3.3. tejto zmluvy. V prípade, že výrobca zariadení už na trhu neponúka
originálny náhradný diel je možné po odsúhlasení Objednávateľa použiť aj náhradný diel ktorý splňuje
rovnaké technické parametre ako originálny diel a zabezpečí požadovanú technickú úroveň zariadení
na ktorých bol vykonaný servisný zásah.
Nefunkčný náhradný diel zlikviduje Poskytovateľ na vlastné náklady,
Výstupom servisného zásahu bude servisný protokol o vykonaní servisného zásahu vyhotovený
v listinnej podobe v troch výtlačkoch. 1x pre Poskytovateľa a 2x pre Objednávateľa. Servisný protokol
bude obsahovať:
- číslo objednávky,
- dátum a čas nástupu a ukončenia servisného zásahu,
- spôsob odstránenia poruchy zariadenia,
- použité náhradné diely,
- prevzatie servisného zásahu Objednávateľom,
- cenová kalkuláciu.
5. Školenie zamestnancov stravovacej prevádzky
Zahŕňa školenie zamestnancov stravovacej prevádzky v rozsahu platnej legislatívy pre zariadenia
spoločného stravovania, princípov správnej hygienickej a výrobnej praxe, plánu HACCP a
elementárnych ochorení a v neposlednom rade upozornenie zamestnancov na nedostatky zistené počas
auditu, či hygienickej kontroly. Školenie prebieha formou prednášky priamo na pracovisku
Objednávateľa. Výstupom zo školenia je doklad o absolvovaní školenia pre jednotlivých zamestnancov
na základe úspešne zvládnutého testu.
V zmysle Nariadenia Európskeho parlamentu a Rady EÚ (ES) č. 852/2004 o hygiene potravín a Zákona
NR SR č. 152/1995 Z. z. o potravinách v znení neskorších predpisov je prevádzkovateľ zariadenia
spoločného stravovania povinný pravidelne zabezpečovať školenie zamestnancov a o týchto školeniach
viesť dokumentácie.
Zoznam jednotlivých zariadení v stravovacej prevádzke
Chladený sklad mäsa - box
Chladený sklad ovocia a zeleniny -box
Chladený sklad vajec - box
Chladený sklad mäsových výrobkov
Chladnička mliečnych výrobkov príručná
Chladnička príručná
Mrazený sklad mäsa a hydiny - box
Mrazený sklad zeleniny č. 1
Mrazený sklad zeleniny č. 2
Mrazený sklad zeleniny č. 3
Mrazený sklad hydiny
Mrazený sklad
Mrazený sklad príručný
Mrazený sklad rýb
Mrazený sklad polotovarov z cesta
Chladený sklad vajec príručný v SS
Chladený sklad zeleniny a ovocia príručný v SS
Chladený sklad mliečnych výrobkov príručný v SS

max + 7st.C
max + 8st.C
max +5 – 18st.C
max +5st. C
max +8st. C
max +8st. C
min - 18st. C
min - 18st. C
min - 18st. C
min - 18st. C
min - 18st. C
min - 18st. C
min - 18st. C
min - 18st. C
min - 18st. C
rozmedzie +5- + 18st.C
max. – 8st. C
max. – 8st. C

3|4
Príloha č.1

Mraznička na mäso na ČP zeleniny
Mrazený sklad rýb príručný v SS
Mraznička na ČP zeleniny príručná
Chladnička na ovocie a zeleninu na TK
Chladnička na rozpracované pokrmy na TK
Chladnička na TK príručná
Chladnička na SK
Mraznička na ČP zeleniny
Chladený sklad ovocia a zeleniny príručný v SS-box

max. – 18st. C
max. – 18st. C
max. – 18st. C
max. – 8st. C
max. – 8st. C
max. – 8st. C
max. – 4st. C
max. – 18st. C
rozmedzie -10- + 10st.C

Systém HACCP poskytuje denné vyjadrenie k teplotným požiadavkám na zariadenia, ktoré sa využívajú
na uchovávanie potravín, polotovarov a rozpracovaných pokrmov v kuchyni MO SR,
kontrolu ON-LINE monitoringu cez SMS správy v stravovacej prevádzke pomocou vpichového
teplomeru na sledovanie teplôt prijímaných potravín registračných teplomerov rady T/D na
zaznamenávanie teploty v skladoch. Kontrolu teploty požadujeme vykonávať cez SMS /upozornenia/
na vybrané mobilné telefóny pri každej nevyhovujúcej teplote chladiacich a mraziacich zariadení.
Prehľad teplotných záznamov jednotlivých chladiacich a mraziacich zariadení získaných z meraní online monitoringu zasielať denne vedúcemu stravovacieho zariadenia do počítača.

4|4
Príloha č.1

Príloha č. 2 k zmluve č. 2017/812
Počet listov: 1

Cenová špecifikácia služieb na jeden kalendárny rok.

Činnosť´

Audit stravovacieho zariadenia s výstupnou správou
Aktualizácia a overenie zavedených systémová (plán
HACCP, SHVP, Metrologický program)
Profylaktická prehliadka monitoringu, vrátane upgrade
softwarov
Školenie zamestnancov
Suma spolu
Cena za 1 hodinu servisnej práce
Servisný zásah bude účtovaný na základe skutočnosti
a v cene budú zahrnuté aj náklady na náhradné diely.
Cena spolu za jeden kalendárny rok nesmie presiahnuť
sumu

Cena v EUR
podľa KD bez
DPH 20%
za jeden
kalendárny rok

Cena v EUR
podľa KD s DPH
20%
za jeden
kalendárny rok

700,00

840,00

1 100,00

1 320,00

1 085,00

1 302,00

225,00
3110,00

270,00
3732,00

45,00
Maximálna
čiastka
3.140,00

54,00
Maximálna
čiastka
3.768,00

6.250,00

7.500,00

Cena jednotlivých služieb je kalkulovaná na základe plánovaného a predpokladaného počtu
konzultačných dní (KD).
1 KD = 8 konzultačných hodín (jedna hodina = 60 minút)
Najmenšou fakturačnou jednotkou je 1 konzultačná hodina
Cena spolu za kalendárne roky 2017 a 2018 nesmie presiahnuť sumu 15.000,00 EUR s DPH.

1|1
Príloha č.2

Príloha č. 3 k zmluve č. 2017/812
Počet listov: 1

Vecný a časový harmonogram plnenia služieb.

Služby budú poskytované v rokoch 2017 a 2018 nasledovne:
Označenie
Popis
Miesto
poskytnutia
a)
Audit stravovacej
Stravovacie zariadenie
prevádzky s výstupnou
Kutuzovova 8,
správou
Bratislava
Výdajňa stravy HSa
Za kasárňou 3 Bratislava
b)
Aktualizácia a overenie
Stravovacie zariadenie
zavedených systémová
Kutuzovova 8,
(Plán HACCP, SHVP,
Bratislava
Metrologický program)
Výdajňa stravy HSa
Za kasárňou 3 Bratislava
c)
Profylaktická prehliadka Stravovacie zariadenie
monitoringu, vrátane
Kutuzovova 8,
upgrade softwarov
Bratislava
Výdajňa stravy HSa
Za kasárňou 3 Bratislava
d)
Školenie zamestnancov
Stravovacie zariadenie
Kutuzovova 8,
Bratislava
Výdajňa stravy HSa
Za kasárňou 3 Bratislava
e)
Servisné zásahy podľa
Stravovacie zariadenie
potreby
Kutuzovova 8,
Bratislava
Výdajňa stravy HSa
Za kasárňou 3 Bratislava

Termín poskytnutia
služieb
1x za rok, do 15. júna
príslušného roku počas
účinnosti tejto zmluvy

1x za rok,
do 29. júna príslušného
roku počas účinnosti a
platnosti tejto zmluvy
1x za rok,
do 31. augusta príslušného
roku počas účinnosti a
platnosti tejto zmluvy
1x za rok,
do 30. novembra
príslušného roku počas
účinnosti a platnosti tejto
zmluvy
Podľa potreby, na základe
objednávky, v lehote do
10 pracovných dní od
akceptácii cenovej ponuky
Objednávateľom

1|1
Príloha č.3

