Zmluva o zriadení záložného práva
na obchodný podiel
č. 22/2018-2060-2200-L474-ZZ-1
uzavretá podľa § 151a a nasl. zákona č. 40/1964 Zb. Občiansky zákonník v znení neskorších
predpisov
(ďalej aj ako „Záložná zmluva“)
medzi zmluvnými stranami:
1. Záložný veriteľ:
názov:
sídlo:
IČO:
v zastúpení
názov:
sídlo:
IČO:
konajúci:

Ministerstvo školstva, vedy, výskumu a športu Slovenskej republiky
Stromová 1, 813 30 Bratislava
00 164 381
Ministerstvo hospodárstva Slovenskej republiky
Mlynské nivy 44/a, 827 15 Bratislava
00 686 832
Ing. Peter Žiga, PhD., minister
v zastúpení Ing. Martin Húska, generálny riaditeľ sekcie
štrukturálnych fondov EÚ na základe poverenia z 23.5.2018

na základe splnomocnenia obsiahnutého v Zmluve o vykonávaní časti úloh riadiaceho orgánu pre
operačný program Výskum a inovácie sprostredkovateľským orgánom č. 136/2015-2050-1200 zo dňa
17. augusta 2015 v platnom znení
(ďalej len „Záložný veriteľ“)
a
2. Záložca:
Meno a priezvisko:
Trvale bytom:

Ing. Peter Šimún

rodné číslo:
(ďalej len „Záložca 1“)
a
Meno a priezvisko:
Trvale bytom:

Ing. Ladislav Gažo

rodné číslo:
(ďalej len „Záložca 2“)
(Záložca 1 a Záložca 2 ďalej v texte spolu aj ako „Záložca“)

1

a
3. Prijímateľ ako záložný dlžník:
obchodné meno:
sídlo:
zapísaný v:
konajúci:
IČO:

Brainware s. r. o.
Priemyselná 1/A, 821 09 Bratislava – mestská časť Ružinov
Obchodnom registri Okresného súdu Bratislava I, oddiel: Sro, vložka č.
90473/B
Ing. Peter Šimún, konateľ
Ing. Ladislav Gažo, prokurista
47 229 616

(ďalej len „Prijímateľ“)
(Záložný veriteľ, Záložca a Prijímateľ spolu ďalej aj ako „Zmluvné strany” alebo samostatne aj ako
„Zmluvná strana“)

PREAMBULA
A. Prijímateľ a Záložný veriteľ (v Zmluve o poskytnutí NFP označený ako „Poskytovateľ“)
uzatvorili dňa 01.03.2018 Zmluvu o poskytnutí nenávratného finančného príspevku reg. číslo:
22/2018-2060-2200-L474 (ďalej ako „Zmluva o poskytnutí NFP“), predmetom ktorej je
úprava zmluvných podmienok medzi Poskytovateľom a Prijímateľom pri poskytnutí
nenávratného finančného príspevku (ďalej ako „NFP“) zo strany Poskytovateľa na Realizáciu
aktivít Projektu s názvom: Softvérová platforma pre správu virtuálnych sprievodcov a user
onboarding - YesElf, kód Projektu v ITMS2014+: 313041L474, ktorý je predmetom Schválenej
žiadosti o NFP.
B. Na základe Zmluvy o poskytnutí NFP môžu vzniknúť Záložnému veriteľovi alebo inému
orgánu Slovenskej republiky, ktorý na základe zákona alebo v súlade s ním vstúpi na miesto
Záložného veriteľa, peňažné pohľadávky, vo vzťahu ku ktorým si Záložný veriteľ požaduje,
aby ich uspokojenie bolo zabezpečené zriadením Záložného práva podľa Záložnej zmluvy a
Záložca aj Prijímateľ súhlasia so zriadením Záložného práva podľa Záložnej zmluvy.
C. Poskytovateľ v súlade so Zmluvou o poskytnutí NFP stanovil podmienku úhrady Žiadosti
o platbu (t.j. úhrady NFP alebo jeho časti) podľa Zmluvy o poskytnutí NFP, ktorou je uzavretie
a účinnosť Záložnej zmluvy, a vznik Záložného práva podľa Záložnej zmluvy.
Podmienka uzavretia a účinnosti tejto Záložnej zmluvy k úhrade žiadosti o platbu sa neuplatní
v prípade, ak žiadosť o platbu obsahuje výdavky, ohľadom ktorých podľa prechodných
ustanovení Usmernenia pre prijímateľov k zabezpečeniu pohľadávky poskytovateľa zo
Zmluvy o poskytnutí nenávratného finančného príspevku v rámci dopytovo – orientovaných
projektov nie je potrebné zabezpečiť budúcu pohľadávku poskytovateľa pred úhradou žiadosti
o platbu.
D. Záložca 1 a Záložca 2 sa dohodli, že v právnych úkonoch podľa tejto Záložnej zmluvy koná
Záložca 1 ako zástupca voči Záložnému veriteľovi ohľadom Zálohu, ktorého spolumajiteľom
je Záložca 1 a Záložca 2.

2

Článok 1
Definície pojmov
Ak nie je medzi Zmluvnými stranami výslovne dohodnuté inak, nasledujúce pojmy uvedené s veľkým
písmenom budú mať v Záložnej zmluve nižšie uvedený význam:
Bezodkladne - znamená najneskôr do 7 pracovných dní od vzniku skutočnosti rozhodnej pre počítanie
lehoty. Pri počítaní začiatku plynutia lehôt je prvým dňom lehoty prvý pracovný deň nasledujúci
po kalendárnom dni, v ktorom došlo k vzniku rozhodnej udalosti. Pri počítaní konca lehoty určenej
podľa týždňov, mesiacov alebo rokov pripadá koniec lehoty na deň, ktorý sa pomenovaním alebo číslom
zhoduje s dňom, na ktorý pripadá rozhodná udalosť, od ktorej sa lehota začína (nie s prvým dňom,
ktorým začína lehota plynúť). Ak posledný deň lehoty pripadne na sobotu, nedeľu alebo sviatok, je
posledným dňom lehoty najbližší nasledujúci pracovný deň. Pravidlo uvedené v predchádzajúcej vete
sa neuplatní v prípade, že ide o lehotu, pri ktorej ukončenie plnenia má nastať najneskôr v konkrétne
stanovený dátum (označením dňa, mesiaca a roka), nakoľko v tomto prípade sa za deň ukončenia
plnenia považuje práve tento dátum bez ohľadu na iné okolnosti (či ide o deň pracovného pokoja alebo
štátny sviatok).
Finančné ukončenie projektu – nastane kalendárnym dňom, kedy po zrealizovaní všetkých aktivít
v rámci Realizácie aktivít Projektu došlo k splneniu oboch nasledovných podmienok:
a) Prijímateľ uhradil všetky Oprávnené výdavky a tieto sú premietnuté do účtovníctva Prijímateľa
v zmysle príslušných právnych predpisov Slovenskej republiky a podmienok stanovených
v Zmluve o poskytnutí NFP a
b) Prijímateľovi bol uhradený/zúčtovaný zodpovedajúci NFP.
Majetok nadobudnutý z NFP - hmotne zachytiteľná podstata Projektu (Predmet Projektu), jej časti a
iné veci, práva alebo iné majetkové hodnoty, ktoré obstaral alebo zhodnotil Prijímateľ v rámci Projektu
z NFP alebo z jeho časti.
NFP - nenávratný finančný príspevok znamená sumu finančných prostriedkov poskytnutú
Prijímateľovi na Realizáciu aktivít Projektu, vychádzajúcu zo Schválenej žiadosti o NFP, podľa
podmienok Zmluvy o poskytnutí NFP, z verejných prostriedkov v súlade s platnou právnou úpravou,
najmä Zákonom o príspevku z EŠIF.
Obchodný register – znamená verejný zoznam údajov ustanovených zákonom č. 530/2003 Z. z.
o obchodnom registri a o zmene a doplnení niektorých zákonov v znení neskorších predpisov, súčasťou
ktorého sú aj údaje o záložnom práve na obchodný podiel.
Poskytovateľ – uvedený v Zmluve o poskytnutí NFP znamená Záložný veriteľ podľa tejto Záložnej
zmluvy.
Prijímateľ – znamená osoba od účinnosti Zmluvy o poskytnutí NFP, ktorej bola Schválená žiadosť
o NFP v konaní podľa Zákona o príspevku z EŠIF.
Projekt - znamená súhrn aktivít a činností, na ktoré sa vzťahuje poskytnutie NFP a ktoré realizuje
Prijímateľ, prípadne spolu s Partnerom, v súlade so Zmluvou o poskytnutí NFP.
Realizácia aktivít Projektu - znamená realizáciu všetkých hlavných ako aj podporných aktivít
Projektu v súlade so Zmluvou o poskytnutí NFP.
Schválená žiadosť o NFP – znamená žiadosť o NFP, v rozsahu a s obsahom, ako bola schválená
Poskytovateľom a ktorá je uložená u Poskytovateľa.
Zabezpečená pohľadávka - znamená pohľadávku, ktorá je pre účely tejto Záložnej zmluvy tvorená
všetkými súčasnými a budúcimi pohľadávkami Záložného veriteľa voči Prijímateľovi, so všetkým ich
zmluvným a zákonným príslušenstvom, bez ohľadu na čas alebo okolnosti ich vzniku a ich počet,
nasledovne:

3

a) pohľadávkami vzniknutými zo Zmluvy o poskytnutí NFP alebo na základe Zmluvy o poskytnutí
NFP, a to bez ohľadu na právny dôvod ich vzniku, vo výške istiny takto vzniknutých pohľadávok
Záložného veriteľa voči Prijímateľovi, spolu s príslušenstvom, súčasťami a nákladmi
vynaloženými Záložným veriteľom v súvislosti s udržiavaním hodnoty Zálohu; to znamená, že
právnym dôvodom vzniku pohľadávky podľa tohto písm. a) môže byť:
(i)
odstúpenie Záložného veriteľa od Zmluvy o poskytnutí NFP alebo iné ukončenie Zmluvy
o poskytnutí NFP inak ako úplným splnením všetkých záväzkov Prijímateľa,
(ii) žiadosť o vrátenie finančných prostriedkov, ktoré zostali Prijímateľom neuhradené, ak sa
Prijímateľ a Poskytovateľ nedohodnú inak v súlade s platným usmernením
k nezrovnalostiam vydaným Ministerstvom financií Slovenskej republiky,
(iii) vydanie bezdôvodného obohatenia, ktoré vznikne alebo vzniklo v súvislosti so Zmluvou
o poskytnutí NFP,
(iv) akýkoľvek iný právny úkon, ktorý zakladá záväzok Prijímateľa voči Záložnému veriteľovi
podľa Zmluvy o poskytnutí NFP alebo v súvislosti s ňou,
b) pohľadávkami vzniknutými zo Zákona o RPVS alebo iného všeobecne záväzného právneho
predpisu, v nadväznosti na právne postavenie Prijímateľa, podľa Zmluvy o poskytnutí NFP, a to
vo výške stanovenej príslušným orgánom podľa týchto všeobecne záväzných právnych predpisov.
Záložca v súlade s článkom 4 ods. 4.17 Záložnej zmluvy berie na vedomie, že z výťažku predaja Zálohu
podľa tohto článku Záložný veriteľ prednostne uhradí účelne vynaložené náklady súvisiace s výkonom
Záložného práva (odmena pre znalca za vyhotovenie znaleckého posudku, náklady dražby podľa
vyúčtovania dražobníka, správne poplatky, a pod.) a následne uspokojí svoju Zabezpečenú pohľadávku.
Zabezpečenie - znamená záložné právo, ručenie, bankovú záruku, zabezpečovací prevod práva,
zabezpečovacie postúpenie pohľadávky, zádržné právo, prevod alebo postúpenie so spätným prevodom
alebo postúpením (repo), ako aj akýkoľvek iný právny úkon alebo dojednanie podľa akéhokoľvek
práva, ktoré má podobný účel alebo účinok, ktorými sa zabezpečuje Zabezpečená pohľadávka
Záložného veriteľa.
Zákon o príspevku z EŠIF – znamená zákon č. 292/2014 Z. z. o príspevku poskytovanom
z európskych štrukturálnych a investičných fondov a o zmene a doplnení niektorých zákonov v znení
neskorších predpisov.
Zákon o RPVS – znamená zákon č. 523/2004 Z. z. o rozpočtových pravidlách verejnej správy
a o zmene a doplnení niektorých zákonov v znení neskorších predpisov.
Zákon č. 527/2002 Z. z. – znamená zákon č. 527/2002 Z. z. o dobrovoľných dražbách a o doplnení
zákona Slovenskej národnej rady č. 323/1992 Zb. o notároch a notárskej činnosti (Notársky poriadok)
v znení neskorších predpisov v znení neskorších predpisov.
Záloh – znamená obchodný podiel uvedený v článku 2 ods. 2.2 Záložnej zmluvy. Obchodný podiel
predstavuje práva a povinnosti spoločníka a im zodpovedajúcu účasť na spoločnosti.
Záložné právo – znamená záložné právo podľa § 151a a nasl. Občianskeho zákonníka zriadené touto
Záložnou zmluvou v zmysle § 262 ods. 3 Obchodného zákonníka na účely zabezpečenia
Zabezpečených pohľadávok vzniknutých v súvislosti s obchodným záväzkovým vzťahom
vyplývajúcim zo Zmluvy o poskytnutí NFP.
zmluva – s malým začiatočným písmenom „z“ - znamená časť Zmluvy o poskytnutí NFP bez jej príloh.
Používa sa v prípade, keď je podstatné rozlišovať, že ide o ustanovenia, ktoré sú uvedené v samotnej
listine zmluvy zakladajúcej vzťah Poskytovateľa a Prijímateľa bez jej príloh.
Pojmy, skratky, ktoré sú použité v Záložnej zmluve a nie sú osobitne uvedené v tomto článku, ale ich
definícia je upravená v Zmluve o poskytnutí NFP, majú taký význam, aký je definovaný v Zmluve
o poskytnutí NFP.

4

Článok 2
Predmet zmluvy, zriadenie a vznik záložného práva
2.1

Predmetom Záložnej zmluvy je dohoda Zmluvných strán o zriadení Záložného práva k Zálohu
za účelom zabezpečenia a uspokojenia všetkých Zabezpečených pohľadávok Záložného
veriteľa.

2.2

Záloh podľa Záložnej zmluvy je tvorený obchodným podielom: Ing. Peter Šimún,
r.č.
,
o veľkosti 50 % na podnikaní obchodnej
spoločnosti Brainware s. r. o. a obchodným podielom: Ing. Ladislav Gažo, r.č.
,
o veľkosti 50 % na podnikaní obchodnej spoločnosti Brainware s.r.o. so sídlom Priemyselná
1/A, 821 09 Bratislava – mestská časť Ružinov, IČO 47 229 616, zapísanej v Obchodnom
registri Okresného súdu Bratislava 1, oddiel: Sro, vložka č. 90473/B (ďalej len „Spoločnosť“).

2.3

Na zabezpečenie všetkých Zabezpečených pohľadávok týmto Záložca zriaďuje v prospech
Záložného veriteľa Záložné právo k Zálohu a Záložný veriteľ toto Záložné právo prijíma. Ako
najvyššia hodnota istiny, do ktorej sa Zabezpečená pohľadávka zabezpečuje, sa určuje suma
104 285,06 EUR (slovom stoštyritisícdvestoosemdesiatpäť eur a šesť centov). Záložné právo
podľa Záložnej zmluvy sa vzťahuje na Záloh, jeho súčasti, plody a úžitky a príslušenstvo, a to
aj na tie, ktoré sa stanú súčasťami a príslušenstvom neskôr, počas trvania Záložného práva
zriadeného Záložnou zmluvou.

2.4

Záložné právo k Zálohu, ktorým je obchodný podiel podľa odseku 2.2 tohto článku, je zriadené
dňom nadobudnutia účinnosti Záložnej zmluvy a vzniká zápisom Záložného práva v prospech
Záložného veriteľa do Obchodného registra.

2.5

Záložca sa zaväzuje zabezpečiť Bezodkladne po nadobudnutí účinnosti Záložnej zmluvy
podanie návrhu na zápis Záložného práva do Obchodného registra.

2.6

Prijímateľ sa zaväzuje doručiť Záložnému veriteľovi výpis z Obchodného registra, použiteľný
na právne úkony, nie starší ako 10 kalendárnych dní pred dňom jeho doručenia Záložnému
veriteľovi, na ktorom je zapísané Záložné právo podľa Záložnej zmluvy v prospech Záložného
veriteľa, a to Bezodkladne po zaregistrovaní Záložného práva v Obchodnom registri zmysle
článku 3 ods. 3.4 Záložnej zmluvy.

2.7

Hodnota Zálohu sa určí znaleckým posudkom, primárne vyhotoveným za účelom zriadenia
Záložného práva, nie starším ako 3 mesiace ku dňu jeho predloženia Záložnému veriteľovi,
vypracovaným znalcom z príslušného oboru podľa všeobecne záväzného právneho predpisu
a spôsobom určeným v tomto všeobecne záväznom právnom predpise.
Hodnota Zálohu: 204 990 EUR (slovom dvestoštyritisícdeväťstodeväťdesiat eur)
Znalecký posudok číslo: 6/2019
Dátum vyhotovenia: 11/02/2019
Znalec/znalecká organizácia: KONTECH, s.r.o.
Odbor: Ekonomika a riadenie podnikov
Odvetvie: Oceňovanie a hodnotenie podnikov
Evidenčné číslo znalca/znaleckej organizácie: 900145

2.8

Záložný veriteľ je oprávnený po uplynutí 3 rokov od stanovenia hodnoty Zálohu, vyžiadať si
od Záložcu, resp. vyžadovať od Prijímateľa, aby zabezpečil predloženie nového znaleckého
posudku na stanovenie aktuálnej hodnoty Zálohu, nie staršieho ako 3 mesiace od vyžiadania,
a to najmä vtedy, ak má Záložný veriteľ pochybnosti o hodnote Zálohu v súvislosti
so zabezpečením Zabezpečených pohľadávok. Záložca je povinný takýto znalecký posudok
predložiť Záložnému veriteľovi, resp. Prijímateľ zabezpečiť jeho predloženie Záložnému
veriteľovi najneskôr v lehote 30 kalendárnych dní od jeho vyžiadania Záložným veriteľom.

5

V prípade, ak nová hodnota Zálohu nezodpovedá najvyššej hodnote istiny v zmysle odseku 2.3
tohto článku, Prijímateľ je povinný Záloh doplniť minimálne do tejto výšky, resp. poskytnúť
Záložnému veriteľovi dodatočné Zabezpečenie minimálne do tejto výšky.
Článok 3
Záväzné vyhlásenia a osobitné povinnosti
3.1

Záložca poskytuje Záložnému veriteľovi nasledujúce vyhlásenia:
a)

Záloh a každá jeho časť je voľne prevoditeľná, neexistuje akékoľvek obmedzenie alebo
zákaz nakladať so Zálohom;

b)

žiadne ustanovenie tejto Záložnej zmluvy nie je v rozpore s ustanovením žiadneho
dokumentu, ktorým je Záložca viazaný;

c)

Záložca je spolumajiteľom Zálohu a bol dosiahnutý súhlas spolumajiteľov so zriadením
záložného práva

d)

Záloh ani žiadna jeho časť nie je zaťažená žiadnym iným Zabezpečením, ani iným právom
tretej osoby (vrátane práva na základe zmluvy o budúcej zmluve, predkupného práva,
záložného práva, nájomného práva na dobu dlhšiu ako jeden rok alebo akéhokoľvek iného
práva obmedzujúceho voľné užívanie Zálohu alebo nakladanie s ním, ibaže s tým vysloví
Záložný veriteľ predchádzajúci súhlas); Záložca vyhlasuje, že neuzavrel s treťou osobou
zmluvu ani inú dohodu o zriadení predkupného, záložného, nájomného alebo akéhokoľvek
iného práva vecno-právneho alebo obligačného charakteru, ktoré by obmedzovalo
nakladanie so Zálohom.

e)

neprebieha akékoľvek správne, súdne, daňové, konkurzné, reštrukturalizačné alebo iné
konanie či postup, ktorým by mohlo byť dotknuté alebo obmedzené Záložné právo
Záložného veriteľa podľa Záložnej zmluvy, ani neexistuje okolnosť, ktorá je dôvodom alebo
predpokladom dôvodu obmedzenia alebo zániku majiteľstva Zálohu;

f)

Záložné právo predstavuje nepodmienené, neodvolateľné a absolútne právo Záložného
veriteľa vykonať toto Záložné právo predajom Zálohu alebo akejkoľvek jeho časti v súlade
s podmienkami tejto Záložnej zmluvy, a to bez akéhokoľvek rozhodnutia alebo súhlasu
akéhokoľvek orgánu, Záložcu alebo inej osoby v prípade, ak Zabezpečená pohľadávka nie
je včas a riadne splnená; za rozhodnutie, resp. súhlas, podľa predchádzajúcej časti vety sa
nepovažuje postup podľa článku 6 Záložnej zmluvy;

g)

v prípade predaja Zálohu alebo jeho časti Záložným veriteľom, Záložca zostáva výlučne
zodpovedný voči jeho nadobúdateľovi za akékoľvek vady alebo nároky zo zodpovednosti
za vady Zálohu;

h)

sa nevyskytla alebo netrvá žiadna skutočnosť, ktorá by bránila Záložcovi alebo jeho
oprávneným zástupcom v platnom uzatvorení tejto Záložnej zmluvy;

i)

Záložca má právnu spôsobilosť podpísať túto Záložnú zmluvu a vykonávať práva
a povinnosti z nej vyplývajúce;

j)

na uzatvorenie tejto Záložnej zmluvy Záložcom, na vykonávanie jeho práv a na plnenie jeho
záväzkov z tejto Záložnej zmluvy, nie je potrebný súhlas, povolenie alebo vyjadrenie
akéhokoľvek orgánu Záložcu, v zmysle vnútorných dokumentov a pravidiel Záložcu, alebo

6

inej tretej osoby v zmysle všeobecne záväzných právnych predpisov a vnútorných noriem
Záložcu, a ak nejaký taký súhlas, povolenie alebo vyjadrenie sú potrebné, boli udelené;
k)

Záložcovi nie sú známe žiadne skutočnosti, ktoré bránia alebo by mohli brániť vzniku
Záložného práva alebo výkonu Záložného práva podľa tejto Záložnej zmluvy;

l)

všetky dokumenty a informácie, odovzdané Záložnému veriteľovi v súvislosti s uzavretím
tejto Záložnej zmluvy sú pravdivé, úplné, správne a nie sú zavádzajúce; odo dňa keď došlo
k odovzdaniu dokumentov a informácií Záložnému veriteľovi, nedošlo k žiadnym
podstatným zmenám vo veciach a skutočnostiach, ktorých sa tieto týkajú, o ktorých by nebol
Záložný veriteľ písomne informovaný;

m) spoločenská zmluva, resp. iný príslušný zakladateľský dokument Spoločnosti pripúšťa
prevod obchodného podielu a obchodný podiel môže byť predmetom Záložného práva;
n)

na zriadenie alebo výkon Záložného práva podľa tejto Záložnej zmluvy sa podľa vnútorných
pravidiel Spoločnosti nevyžaduje splnenie inej podmienky a ak áno, takáto podmienka bola
splnená pred podpisom tejto Záložnej zmluvy;

o)

žiadnu dispozíciu so Zálohom alebo jeho časťou nie je možné považovať za prevod Zálohu
alebo jeho časti v bežnom obchodnom styku v rámci výkonu predmetu podnikania Záložcu
podľa § 151h Občianskeho zákonníka.

p)

do úplného uspokojenia všetkých Zabezpečených pohľadávok Záložného veriteľa bez
predchádzajúceho písomného súhlasu Záložného veriteľa neporuší povinnosť spočívajúcu
v zákaze:
Záloh scudziť (najmä predať, darovať, zameniť s vecami inej osoby, vložiť ako vklad
do základného imania obchodnej spoločnosti alebo družstva, podieľať sa ním ako
vkladom na podnikaní iného podnikateľa); v prípade prevodu Zálohu Záložné právo
nezaniká a pôsobí v plnom rozsahu podľa tejto Záložnej zmluvy voči nadobúdateľovi
Zálohu;
(ii) zriadiť k Zálohu vecné bremeno, ďalšie záložné právo alebo iné obdobné právo
vecno-právneho alebo obligačného charakteru, ktoré by sťažovalo výkon práv
Záložného veriteľa podľa tejto Záložnej zmluvy.
(i)

3.2

Prijímateľ poskytuje Záložnému veriteľovi nasledujúce vyhlásenia:
a) Prijímateľ má právnu spôsobilosť podpísať túto Záložnú zmluvu a vykonávať práva
a povinnosti z nej vyplývajúce;
b) všetky dokumenty a informácie, odovzdané Záložnému veriteľovi v súvislosti s uzavretím
tejto Záložnej zmluvy sú pravdivé, úplné, správne a nie sú zavádzajúce; odo dňa keď došlo
k odovzdaniu dokumentov a informácií Záložnému veriteľovi, nedošlo k žiadnym
podstatným zmenám vo veciach a skutočnostiach, ktorých sa tieto týkajú, o ktorých by nebol
Záložný veriteľ písomne informovaný.

3.3

Každé z vyhlásení podľa odseku 3.1 a odseku 3.2 tohto článku sa bude považovať za zopakované
ku dňu predloženia každej Žiadosti o platbu v zmysle Zmluvy o poskytnutí NFP po uzatvorení
tejto Záložnej zmluvy. Každé z vyhlásení podľa odsekov 3.1 a 3.2 tohto článku sa bude aplikovať
k tomu Zálohu, ktorý je majetkom Záložcu ku dňu takéhoto vyhlásenia a tiež ku dňu, v ktorý sa
takéto vyhlásenie považuje za zopakované podľa predchádzajúcej vety. S ohľadom na to, že budú
vyhlásenia podľa predchádzajúcej vety zopakované, Záložca a Prijímateľ sa zaväzujú navzájom
si poskytnúť súčinnosť a v prípade, ak sa niektoré z týchto vyhlásení ukáže ako nepravdivé,

7

Prijímateľ zodpovedá Záložnému veriteľovi za škodu, ktorá mu vznikla ako dôsledok
nepravdivého vyhlásenia.
3.4

Do úplného uspokojenia všetkých Zabezpečených pohľadávok Záložného veriteľa sa zaväzuje:
a)

Záložca umožniť Záložnému veriteľovi alebo ním splnomocnenej osobe prístup k Zálohu
za účelom jeho obhliadky, prípadne vykonania všetkých úkonov potrebných k oceneniu
Zálohu, výkonu Záložného práva, udržiavacích prác, ak ich vykonanie je nevyhnutné pre
zachovanie hodnoty Zálohu alebo vykonania iných zisťovaní, ktoré môžu byť pre
Záložného veriteľa relevantné;

b)

Záložca a Prijímateľ poskytnúť Záložnému veriteľovi alebo ním splnomocnenej osobe
potrebnú súčinnosť pre účely písm. a) vyššie, spočívajúcu najmä v poskytnutí údajov,
podrobných vysvetlení a príslušnej dokumentácie Záložnému veriteľovi alebo ním
splnomocnenej osobe

c)

Prijímateľ zabezpečiť Bezodkladne po nadobudnutí účinnosti tejto Záložnej zmluvy zápis
Záložného práva k Zálohu do Obchodného registra a zaplatiť všetky poplatky spojené
s týmto zápisom v zmysle príslušných všeobecne záväzných právnych predpisov ak sa
Záložca a Prijímateľ osobitne nedohodnú, že túto povinnosť zabezpečí a poplatky uhradí
Záložca.

d)

Prijímateľ Bezodkladne po zaregistrovaní Záložného práva v Obchodnom registri
predložiť Záložnému veriteľovi:
výpis z Obchodného registra, nie starší ako 10 kalendárnych dní, na ktorom:
-

-

je ako majiteľ obchodného podielu, ktorý je Zálohom, uvedený Záložca;
je vyznačený zápis Záložného práva k Zálohu v prospech Záložného veriteľa
v prednostnom poradí, t. j. Záložného veriteľa ako prvého v poradí;
je Záloh zapísaný tak, aby bolo podľa názoru Záložného veriteľa zrejmé, ktorý
obchodný podiel tvorí Záloh v prospech Záložného veriteľa;
podľa názoru Záložného veriteľa nie je žiadny zápis, ktorý sa negatívnym
spôsobom týka platnosti a/alebo výkonu Záložného práva podľa tejto Záložnej
zmluvy (najmä poznámkam o začatí výkonu záložného práva a iné);
sa nenachádza zápis záložného práva k Zálohu v prospech tretej osoby.

e) Záložca informovať Záložného veriteľa Bezodkladne o každej skutočnosti, ktorá súvisí so
Zálohom a ktorá môže mať vplyv na užívanie Zálohu alebo nakladanie s ním alebo na výkon
Záložného práva podľa tejto Záložnej zmluvy, začatie súdneho konania, vydanie neodkladného
opatrenia, zabezpečovacieho opatrenia, skutočnosť, že si tretia osoba uplatňuje nejaké právo k
Zálohu a pod.);
f) Záložca informovať Záložného veriteľa a Prijímateľa o každej zjavnej vade Zálohu, ktorú nie
je možné odstrániť (totálna škoda), do 5 pracovných dní odo dňa, kedy sa vada stala zjavnou;
g) ak klesne hodnota Zálohu pod hodnotu, ktorú mal pri uzatvorení tejto Záložnej zmluvy, a to
najmä zmenou pomerov na trhu, jeho zaťažením bez predchádzajúceho písomného súhlasu
Záložného veriteľa, alebo ak vzniknú k Zálohu práva tretích osôb, alebo ak sa prejaví právna
vada Zálohu a zabezpečenie Zabezpečených pohľadávok sa stane podľa názoru Záložného
veriteľa nedostatočným, ako aj v prípade nepravdivosti alebo neúplnosti ktoréhokoľvek
vyhlásenia Záložcu alebo Prijímateľa uvedeného v tejto Záložnej zmluve alebo dokumentu
predloženého Záložcom alebo Prijímateľom, následkom ktorého sa stane zabezpečenie
Zabezpečených pohľadávok podľa tejto Záložnej zmluvy nedostatočné podľa názoru
Záložného veriteľa, Prijímateľ je povinný doplniť Záloh tak, aby jeho hodnota dosiahla
minimálne hodnotu, ktorú mal pri uzatvorení tejto Záložnej zmluvy, a to Bezodkladne po

8

písomnej výzve Záložného veriteľa alebo poskytnúť Záložnému veriteľovi dodatočné
Zabezpečenie minimálne do tejto výšky; práva a povinnosti uvedené v článku 2 ods. 2.8 tejto
Záložnej zmluvy zostávajú nedotknuté.
3.5

V prípade, ak podľa Záložného veriteľa Záložca alebo Prijímateľ nesplní svoje povinnosti
uvedené v odseku 3.4 tohto článku, Záložný veriteľ má právo vykonať akékoľvek úkony
za účelom udržiavania hodnoty Zálohu alebo obstarať znalecký posudok vo vlastnom mene.
Záložca a Prijímateľ sa zaväzujú spoločne a nerozdielne nahradiť Záložnému veriteľovi všetky
náklady, ktoré mu v súvislosti s tým vznikli.

3.6

Všetky náklady spojené so zriadením a vznikom Záložného práva podľa tejto Záložnej zmluvy
hradí Prijímateľ, ak sa Záložca a Prijímateľ osobitne nedohodnú, že ich uhradí Záložca. Ďalej sa
zaväzuje na svoje vlastné náklady:
a) Záložca uskutočniť každý úkon a poskytnúť všetku súčinnosť, ktorú Záložný veriteľ bude
podľa vlastného uváženia vyžadovať na vznik, trvanie alebo ochranu akéhokoľvek svojho
práva vyplývajúceho podľa alebo v súvislosti s touto Záložnej zmluvou, a to najmä
v súvislosti s výkonom Záložného práva;
b) Záložca uzatvoriť akékoľvek zmluvy a uskutočniť akékoľvek ostatné úkony, o ktorých
Záložný veriteľ rozhodne, že sú potrebné alebo žiaduce na platnosť a účinnosť tejto Záložnej
zmluvy a Záložného práva ňou zriadeného alebo na zabezpečenie Zabezpečenej
pohľadávky alebo pre výkon práva Záložného veriteľa podľa tejto Záložnej zmluvy
v rozsahu dostatočnom podľa Záložného veriteľa.

3.7

Záložca sa zaväzuje riadne sa o Záloh starať, chrániť pred poškodením, znehodnotením, stratou,
krádežou alebo zničením (vrátane príslušenstva), zdržať sa všetkého, čím sa okrem bežného
opotrebenia hodnota Zálohu zmenšuje a jeho prípadné poškodenie bez zbytočného odkladu
odstrániť a vrátiť Záloh do pôvodného stavu. Záložca môže používať Záloh v súlade s jeho
určením zvyčajným spôsobom v svojej bežnej činnosti. Zásadne meniť hospodárske alebo
technické určenie Zálohu je možné len so súhlasom Záložného veriteľa. Záložca sa zaväzuje
poskytnúť súčinnosť a informovať o skutočnostiach týkajúcich sa zmeny miesta výskytu Zálohu
Prijímateľa tak, aby Prijímateľovi nemaril plnenie povinností Prijímateľa vyplývajúcich zo
Zmluvy o poskytnutí NFP (najmä podľa článku 7 ods. 7.3 zmluvy).

3.8

Prijímateľ sa zaväzuje poskytnúť Záložcovi informácie potrebné k oboznámeniu sa s obsahom
Zmluvy o poskytnutí NFP a/alebo jej prípadnými dodatkami. Záložca vyhlasuje, že sa
oboznámil s obsahom Zmluvy o poskytnutí NFP zverejnenej v centrálnom registri zmlúv.
Záložca sa bude oboznamovať aj s dodatkami k Zmluve o poskytnutí NFP, napríklad
prostredníctvom ich zverejnenia v centrálnom registri zmlúv. V prípade, ak Záložca požiada
Prijímateľa o možnosť oboznámenia sa s obsahom Zmluvy o poskytnutí NFP alebo
dodatku/dodatkov k nej v listinnej forme, Prijímateľ poskytne Záložcovi potrebné informácie a
zabezpečí možnosť oboznámiť sa s obsahom Zmluvy o poskytnutí NFP alebo s dodatkami
k Zmluve o poskytnutí NFP v listinnej forme.
Článok 4
Výkon Záložného práva

4.1

Ak Zabezpečená pohľadávka nie je včas a riadne splnená, môže Záložný veriteľ začať výkon
Záložného práva, a v súlade s podmienkami stanovenými touto Záložnou zmluvou. V rámci
výkonu Záložného práva sa Záložný veriteľ môže uspokojiť nasledovnými spôsobmi:
a) predajom Zálohu na dražbe podľa Zákona č. 527/2002 Z. z.;
b) predajom Zálohu podľa zákona NR SR č. 233/1995 Z. z. o súdnych exekútoroch
a exekučnej činnosti (Exekučný poriadok) a o zmene a doplnení ďalších zákonov v znení
neskorších predpisov;

9

c) priamym predajom v zmysle odseku 4.3 tohto článku;
d) vyhlásením obchodnej verejnej súťaže (ďalej len „OVS") v zmysle odseku 4.4 tohto
článku;
e) iným vhodným spôsobom podľa predpisov, ktoré budú platné v dobe vzniku podmienok
na výkon Záložného práva,
k čomu mu už pri uzavretí tejto Záložnej zmluvy dáva Záložca vopred svoj súhlas.
O spôsobe výkonu Záložného práva rozhoduje Záložný veriteľ, o čom upovedomí Záložcu a
Prijímateľa v súlade s odsekom 4.8 tohto článku. Ak Záložným veriteľom vybraný spôsob
výkonu Záložného práva sa ukáže ako nevhodný alebo neúspešný, je Záložný veriteľ oprávnený
vybrať iný spôsob výkonu Záložného práva, o čom Záložcu upovedomí v súlade s odsekom 4.8
tohto článku.
4.2

Zmluvné strany sa dohodli a súhlasia, že minimálnou všeobecnou hodnotou Zálohu je cena
stanovená súdnym znalcom z príslušného odboru podľa všeobecne záväzného právneho
predpisu a spôsobom určeným v tomto všeobecne záväznom právnom predpise (ďalej len
„minimálna všeobecná hodnota“). Zmluvné strany sa dohodli a súhlasia, že minimálna
všeobecná hodnota Zálohu je najnižším podaním v prvom kole v prípade výkonu záložného
práva podľa odseku 4.1 písm. a) tohto článku. V prípade, ak nebude možné určiť minimálnu
všeobecnú hodnotu Zálohu pre ktorýkoľvek spôsob výkonu Záložného práva podľa tejto
zmluvy znaleckým posudkom, Záložca a Prijímateľ súhlasia s tým, aby bola hodnota Zálohu
stanovená odborným vyjadrením, resp. odborným stanoviskom, ktorého vyhotovenie zabezpečí
Záložný veriteľ, alebo ním splnomocnená tretia osoba. Takto zistená hodnota Zálohu sa bude
považovať za minimálnu všeobecnú hodnotu v zmysle tohto článku.

4.3

Priamy predaj:
Priamym predajom sa pre účely výkonu Záložného práva podľa tejto Záložnej zmluvy
rozumie predaj Zálohu tretej osobe, ktorá zaplatí za Záloh minimálne všeobecnú hodnotu, ak
ďalej nie je stanovená nižšia cena. Podmienkou priameho predaja podľa tohto odseku je, že
kúpna cena bude kupujúcim zaplatená do 10 kalendárnych dní od uzavretia kúpnej
zmluvy. Ak sa Záloh nepodarí predať za minimálnu všeobecnú hodnotu, po uplynutí 3
mesiacov odo dňa doručenia oznámenia Záložcovi o začatí výkonu Záložného práva
podľa odseku 4.8 tohto článku, je Záložný veriteľ oprávnený Záloh predať za cenu nižšiu
ako je minimálna všeobecná hodnota, ktorá však nemôže byť nižšia ako 70% minimálnej
všeobecnej hodnoty stanovenej pri začatí výkonu záložného práva. Ak sa nepodarí predať Záloh
ani za túto cenu, Záložný veriteľ môže po uplynutí 6 mesiacov odo dňa doručenia oznámenia
Záložcovi o začatí výkonu záložného práva podľa odseku 4.8 tohto článku, predať Záloh za
akúkoľvek cenu stanovenú Záložným veriteľom s náležitou odbornou starostlivosťou.

4.4

OVS:
Vyhlásením OVS sa pre účely výkonu Záložného práva podľa tejto Záložnej zmluvy rozumie
vyhlásenie OVS v zmysle § 281 Obchodného zákonníka Záložným veriteľom a predaj Zálohu
v súlade s nasledovnými podmienkami:
a) lehota na predkladanie súťažných návrhov - za dostatočnú dobu trvania jedného kola OVS
sa považuje lehota 30 kalendárnych dní od uverejnenia oznámenia o vyhlásení OVS,
pričom záujemcovia sú oprávnení predkladať svoje návrhy spôsobom uvedeným
v uverejnených podmienkach OVS až do uplynutia posledného dňa tejto lehoty;
b) spôsob výberu najvhodnejšieho návrhu - najvhodnejším z predložených návrhov sa
rozumie návrh na uzavretie kúpnej zmluvy s najvyššou kúpnou cenou, a ak je to podľa
Záložného veriteľa vhodné, najskorším zaplatením kúpnej ceny; Záložný veriteľ je
oprávnený v uverejnených súťažných podmienkach určiť prioritu uvedených kritérií pre
výber najvhodnejšieho návrhu;

10

c) Záložný veriteľ je oprávnený odmietnuť všetky v rámci OVS predložené návrhy alebo
OVS zrušiť;
d) Záložný veriteľ je oprávnený OVS opakovať;
e) kúpna cena, za ktorú je Záložný veriteľ oprávnený predať Záloh v 1. a 2. kole OVS nesmie
byť nižšia ako minimálna všeobecná hodnota Zálohu stanovená podľa odseku 4.2 tohto
článku;
f) v prípade, ak sa ani po 2. kole OVS nepodarí Záloh predať, je Záložný veriteľ oprávnený v 3.
kole OVS predať Záloh za kúpnu cenu, ktorá je nižšia ako minimálna všeobecná hodnota
stanovená pri začatí výkonu Záložného práva, t.j. v takom prípade sa ustanovenia odseku 4.3
tohto článku neuplatnia;
g) v prípade, ak v rámci OVS nebude z akéhokoľvek dôvodu uzatvorená kúpna zmluva, má
Záložný veriteľ právo realizovať iný spôsob výkonu Záložného práva podľa odseku 4.1
tohto článku, o čom upovedomí Záložcu v súlade s odsekom 4.8 tohto článku;
h) v prípade, ak nebude uzatvorená kúpna zmluva s účastníkom súťaže, ktorý predložil
najvhodnejší návrh na uzatvorenie kúpnej zmluvy v určenom čase, má Záložný veriteľ
právo súťaž opakovať, alebo právo realizovať iný spôsob výkonu Záložného práva podľa
odseku 4.1 tohto článku, o čom upovedomí Záložcu v súlade s odsekom 4.8 tohto článku.
4.5

Záložný veriteľ je oprávnený na uzavretie kúpnej zmluvy s treťou osobou vybranou spôsobom
podľa odseku 4.3 alebo 4.4 tohto článku. Kúpnu cenu od tretej osoby vybranej spôsobom podľa
odseku 4.3 alebo 4.4 je oprávnený prevziať výlučne Záložný veriteľ. Náležitosti kúpnej zmluvy
určuje Záložný veriteľ.

4.6

Náklady spojené s výkonom Záložného práva a vynaložené Záložným veriteľom (náklady
dobrovoľnej dražby, exekučného konania, OVS, dane v zmysle príslušných všeobecne
záväzných právnych predpisov, notárske poplatky, správne poplatky, poštovné náklady a iné)
sú súčasťou Zabezpečenej pohľadávky a Záložca sa ich zaväzuje zaplatiť Záložnému
veriteľovi, pričom ich zaplatenie je zabezpečené Záložným právom.

4.7

Záložný veriteľ je oprávnený znížiť najnižšie podanie podľa § 16 Zákona č. 527/2002 Z. z..

4.8

Začatie výkonu Záložného práva je Záložný veriteľ povinný písomne oznámiť Záložcovi a
Prijímateľovi. V písomnom oznámení podľa tohto odseku Záložný veriteľ uvedie aj spôsob
výkonu Záložného práva, ktorým sa bude domáhať uspokojenia zo Zálohu. Záložný veriteľ je
povinný písomne oznámiť Záložcovi každú zmenu spôsobu výkonu Záložného práva.

4.9

Záložný veriteľ je povinný podať návrh na registráciu začatia výkonu Záložného práva
v Obchodnom registri.

4.10

Záložný veriteľ je oprávnený Záloh predať ktorýmkoľvek spôsobom dohodnutým v tejto
Záložnej zmluve najskôr po uplynutí 30 kalendárnych dní odo dňa doručenia oznámenia
o začatí výkonu Záložného práva Záložcovi a Prijímateľovi a príslušnému registru záložných
práv (Obchodný register). Ak je deň registrácie začatia výkonu Záložného práva v príslušnom
registri záložných práv neskorší, ako deň doručenia oznámenia o začatí výkonu Záložného
práva Záložcovi a Prijímateľovi, lehota podľa prvej vety začína plynúť odo dňa registrácie
začatia výkonu Záložného práva v príslušnom registri. Tým nie je dotknutá možnosť Záložného
veriteľa a Záložcu dohodnúť sa podľa § 151m ods. 2 Občianskeho zákonníka.

4.11

V zmysle Občianskeho zákonníka pri speňažení Zálohu koná Záložný veriteľ v mene Záložcu.
Záložca súhlasí s tým, aby pri výkone Záložného práva Záložný veriteľ predal Záloh, alebo
ktorúkoľvek jeho časť v mene a na účet Záložcu a aby uskutočnil všetky právne úkony potrebné
a nevyhnutné na výkon Záložného práva podľa tejto Záložnej zmluvy. Záložný veriteľ je
kedykoľvek oprávnený splnomocniť akúkoľvek tretiu osobu, úplne alebo čiastočne, aby táto
tretia osoba konala namiesto Záložného veriteľa pri predaji Zálohu v mene Záložcu. Zmluvné
strany sa osobitne dohodli, že Záložný veriteľ je oprávnený konať v mene a na účet Záložcu,

11

ako aj dať sa pri tomto konaní zastúpiť, aj pri všetkých úkonoch potrebných k odovzdaniu
predmetu dražby vydražiteľovi podľa § 29 Zákona č. 527/2002 Z. z..
4.12

Ak je Záloh tvorený viacerými samostatnými vecami (v zmysle definície Zálohu uvedeného v
článku 2 tejto Záložnej zmluvy), každá z týchto samostatných vecí môže byť speňažená v rámci
výkonu Záložného práva na uspokojenie Zabezpečenej pohľadávky podľa tejto Záložnej
zmluvy samostatne alebo spoločne, podľa rozhodnutia Záložného veriteľa.

4.13

Záložca je povinný strpieť výkon záložného práva a poskytnúť Záložnému veriteľovi súčinnosť
potrebnú na výkon Záložného práva. Najmä je povinný vydať Záložnému veriteľovi doklady
potrebné na prevod a užívanie Zálohu, technickú a inú dokumentáciu vzťahujúcu sa k Zálohu,
spolupracovať so Záložným veriteľom počas výkonu Záložného práva a urobiť všetky úkony,
ktoré sú nevyhnutné alebo vhodné na to, aby Záložné právo podľa tejto Záložnej zmluvy mohlo
byť úspešne a s čo najvyšším výnosom realizované.

4.14

K výkonu Záložného práva podľa tejto Záložnej zmluvy nie je potrebné, aby Záložný veriteľ
najskôr uplatnil právo na uspokojenie Zabezpečených pohľadávok na súde, alebo na inom
príslušnom orgáne, ak platné všeobecne záväzné právne predpisy neustanovujú niečo iné.

4.15

Záložný veriteľ bude pri výkone Záložného práva podľa tejto Záložnej zmluvy postupovať
s odbornou starostlivosťou a podľa platných všeobecne záväzných právnych predpisov.
Záložný veriteľ je povinný informovať Záložcu o priebehu výkonu záložného práva, najmä o
všetkých skutočnostiach, ktoré môžu mať vplyv na cenu Zálohu pri jeho predaji. Záložný
veriteľ je povinný podať Záložcovi písomnú správu o výkone Záložného práva, v ktorej uvedie
najmä údaje o predaji Zálohu, hodnote výťažku z predaja Zálohu, o nákladoch vynaložených
na vykonanie Záložného práva a o použití výťažku z predaja Zálohu.

4.16

Neuplatňuje sa.

4.17

Z výťažku predaja Zálohu podľa tohto článku Záložný veriteľ prednostne uhradí účelne
vynaložené náklady súvisiace s výkonom Záložného práva (odmena pre znalca za vyhotovenie
znaleckého posudku, náklady dražby podľa vyúčtovania dražobníka, správne poplatky, a pod.)
a následne uspokojí svoju Zabezpečenú pohľadávku.
Zmluvné strany sa dohodli, že ak výťažok z predaja Zálohu prevyšuje Zabezpečenú
pohľadávku, Záložný veriteľ je povinný Záložcovi vydať hodnotu výťažku z predaja, ktorá
prevyšuje Zabezpečenú pohľadávku po odpočítaní nevyhnutne a účelne vynaložených
nákladov, ktoré vznikli v súvislosti s výkonom Záložného práva.

4.18

Neuplatňuje sa.

4.19

Ak bude výťažok získaný výkonom Záložného práva v inej mene ako je mena Zabezpečenej
pohľadávky, Záložný veriteľ vykoná konverziu týchto prostriedkov do meny Zabezpečenej
pohľadávky, a to až do výšky potrebnej na úplné uspokojenie Zabezpečenej pohľadávky.
Uvedená konverzia bude vykonaná podľa kurzu „devíza – nákup“ komerčnej banky, v ktorej je
vedený účet Prijímateľa uvedený v Zmluve o poskytnutí NFP, platného v deň zaplatenia
výťažku Záložnému veriteľovi.
Článok 5
Trvanie a zánik Záložného práva

5.1

Záložné právo podľa tejto Záložnej zmluvy vznikne v zmysle ustanovení článku 2 ods. 2.4 tejto
Záložnej zmluvy.

12

5.2

Záložné právo podľa tejto Záložnej zmluvy trvá a zabezpečuje pohľadávky Záložného veriteľa
v zmysle Zmluvy o poskytnutí NFP a tejto Záložnej zmluvy najmenej až do schválenia poslednej
následnej monitorovacej správy, ktorú je Prijímateľ povinný predložiť Záložnému veriteľovi
v súlade s ustanovením článku 4 ods. 5 Prílohy č. 1 k zmluve a s odsekom 5.4 písm. a) tohto
článku Záložnej zmluvy v spojení s článkom 7 ods. 7.2 zmluvy.

5.3

Trvanie Záložného práva podľa tejto Záložnej zmluvy sa predlžuje pri predĺžení platnosti Zmluvy
o poskytnutí NFP a inej zmene Zmluvy o poskytnutí NFP alebo záväzkov z nej vyplývajúcich.

5.4

Záložné právo zriadené touto Záložnou zmluvou zaniká:
a) skončením účinnosti Zmluvy o poskytnutí NFP v zmysle ustanovenia článku 7 ods. 7.2
zmluvy, alebo
b) okamihom, keď Prijímateľ, Záložca alebo iná osoba v prospech Záložného veriteľa zriadi
iné Zabezpečenie jeho pohľadávky a Záložný veriteľ toto nové Zabezpečenie akceptuje
a zároveň vyhlási, že súhlasí s tým, aby nové Zabezpečenie nahradilo Záložné právo, ktoré
vzniklo na základe tejto Záložnej zmluvy, alebo
c) vzdaním sa Záložného práva Záložným veriteľom písomným vyhlásením s úradne
osvedčeným podpisom Záložného veriteľa podľa odseku 5.6 tohto článku Záložnej zmluvy,
alebo
d) zánikom Zálohu, alebo
e) okamihom, kedy nastanú iné skutočnosti, na základe ktorých zaniká Záložné právo podľa
platných všeobecne záväzných právnych predpisov alebo podľa ustanovení tejto Záložnej
zmluvy.

5.5

Zmluvné strany sa dohodli, že výmaz Záložného práva, ak sú na jeho vykonanie splnené všetky
podmienky vyplývajúce z tejto Záložnej zmluvy, Zmluvy o poskytnutí NFP a aplikovateľných
všeobecne záväzných právnych predpisov, vykoná Záložca, pričom všetky náklady s tým
spojené znáša Prijímateľ, ak sa Prijímateľ a Záložca osobitne nedohodnú na tom, že ich znáša
Záložca. Záložný veriteľ vystaví Záložcovi na základe jeho žiadosti kvitanciu, ak sú splnené
všetky podmienky vyplývajúce z tejto Záložnej zmluvy ako aj zo Zmluvy o poskytnutí NFP na
jej vystavenie.

5.6

Zmluvné strany sa osobitne dohodli, že v prípade, ak podľa Zmluvy o poskytnutí NFP nedošlo
k vyplateniu žiadnej časti NFP Prijímateľovi a Záložný veriteľ neeviduje voči Prijímateľovi
žiadnu inú pohľadávku a zároveň Záložca požiada Záložného veriteľa o vzdanie sa Záložného
práva podľa odseku 5.4 písm. c) tohto článku, Záložný veriteľ takýto zodpovedajúci doklad vydá
Záložcovi najneskôr do 10 pracovných dní od obdržania žiadosti Záložcu.

Článok 6
Osobitné ustanovenia
6.1 V prípade, ak Zabezpečená pohľadávka vznikla ako dôsledok porušenia finančnej disciplíny podľa
§ 31 Zákona o RPVS, Záložca a Prijímateľ sú si vedomí a vrátane všetkých s tým spojených
právnych následkov akceptujú, že Zabezpečenú pohľadávku bude vymáhať príslušný orgán – Úrad
vládneho auditu, na ktorý v zmysle § 34 ods. 2 Zákona o príspevku z EŠIF zo zákona prechádzajú
všetky práva a povinnosti Záložného veriteľa z tejto Záložnej zmluvy, a to dňom právoplatnosti
rozhodnutia o porušení finančnej disciplíny vydaného Úradom vládneho auditu, na základe čoho sa
tento orgán týmto dňom stáva novým Záložným veriteľom. Podľa Zákona o príspevku z EŠIF dôjde
k prechodu Záložného práva vrátane všetkých práv a povinností z tejto Záložnej zmluvy v prípade,
že Zabezpečená pohľadávka, ktorá vznikla ako dôsledok porušenia finančnej disciplíny podľa § 31
Zákona o RPVS, nie je riadne a včas uspokojená tým, že Prijímateľ vráti všetky finančné
prostriedky v zmysle zaslanej žiadosti o ich vrátenie. Subjektom oprávneným ďalej konať, najmä

13

zabezpečiť vymáhanie pohľadávky štátu vrátane výkonu Záložného práva podľa tejto Záložnej
zmluvy, je Úrad vládneho auditu.
6.2 Po splnení podmienok uvedených v odseku 6.1 tohto článku všetky práva a povinnosti Záložného
veriteľa podľa tejto Záložnej zmluvy právoplatne vykonáva Úrad vládneho auditu. Pre vylúčenie
akýchkoľvek pochybností sú si Záložca a Prijímateľ vedomí, že pojem Záložný veriteľ používaný
v tejto Záložnej zmluve zahŕňa buď Ministerstvo školstva, vedy výskumu a športu Slovenskej
republiky konajúce prostredníctvom Ministerstva hospodárstva Slovenskej republiky alebo Úrad
vládneho auditu, a to v nadväznosti na splnenie podmienok uvedených v odseku 6.1 tohto článku.
Ak je v jednotlivostiach uvádzaných v tejto Záložnej zmluve nutné personalizovať Záložného
veriteľa, pre Ministerstvo školstva, vedy, výskumu a športu Slovenskej republiky konajúce
prostredníctvom Ministerstva hospodárstva Slovenskej republiky sa používa aj pojem “Pôvodný
Záložný veriteľ”, pre Úrad vládneho auditu sa používa aj pojem “Nový Záložný veriteľ”.
6.3 Prechod Záložného práva a všetkých práv a povinností podľa tejto Záložnej zmluvy v zmysle tohto
článku oznámi Záložcovi a Prijímateľovi Nový Záložný veriteľ. Samotné oznámenie nespôsobuje
žiadne právne účinky vo vzťahu k zákonnému prechodu Záložného práva podľa tohto článku a
podľa § 34 ods. 2 Zákona o príspevku z EŠIF.
Článok 7
Zmluvná pokuta
7.1 Záložca alebo Prijímateľ, v závislosti od toho, kto porušil zmluvnú povinnosť , je povinný zaplatiť
Záložnému veriteľovi zmluvnú pokutu vo výške:
a)

b)

10% zo sumy NFP uvedenej v článku 2 ods. 2.3 tejto Záložnej zmluvy za každé jednotlivé
porušenie zmluvnej povinnosti uvedenej v článku 3 ods. 3.1 písm. c), d), h) a p) tejto Záložnej
zmluvy;
2% zo sumy NFP uvedenej v článku 2 ods. 2.3 tejto Záložnej zmluvy za každé jednotlivé
porušenie zmluvnej povinnosti uvedenej v článku 3 ods. 3.4 písm. e) tejto Záložnej zmluvy.

7.2 Ak to bude Záložný veriteľ požadovať, je Prijímateľ povinný zaplatiť Záložnému veriteľovi
zmluvnú pokutu vo výške:
a)
rozdielu medzi zníženou hodnotou Zálohu a celkovou vyplatenou sumou NFP v prípade, ak na
základe predloženého nového znaleckého posudku na stanovenie aktuálnej hodnoty Zálohu
nedôjde k doplneniu výšky Zálohu do výšky už vyplateného NFP alebo k poskytnutiu
dodatočného Zabezpečenia v zmysle článku 2 ods. 2.9 tejto Záložnej zmluvy, alebo
b)

jednej štvrtiny celkovej vyplatenej sumy NFP, ak napriek výzve Záložného veriteľa nedôjde
v lehote 30 kalendárnych dní od zaslania takejto výzvy k predloženiu nového znaleckého
posudku v zmysle článku 2 ods. 2.8 tejto Záložnej zmluvy.

7.3 Zmluvné strany sa dohodli, že zaplatením zmluvnej pokuty nie je dotknutý nárok Záložného
veriteľa na náhradu škody spôsobenej mu porušením povinnosti, na ktorú sa zmluvná pokuta
vzťahuje. Zmluvná pokuta sa započíta na náhradu škody vzniknutej Záložnému veriteľovi
porušením zmluvnej alebo zákonnej povinnosti.
7.4 Záložný veriteľ je oprávnený uplatniť voči Záložcovi a/alebo Prijímateľovi náhradu škody
spôsobenej porušením povinnosti zabezpečenej zmluvnou pokutou vo výške presahujúcej zmluvnú
pokutu. Záložca alebo Prijímateľ, v závislosti od toho, kto porušil zmluvnú povinnosť, je povinný
zaplatiť zmluvnú pokutu bez ohľadu na to, či zo strany Prijímateľa alebo Záložcu existuje zavinenie
porušenia povinnosti zabezpečenej zmluvnou pokutou.

14

7.5 Zmluvná pokuta dojednaná v odsekoch 7.1 a 7.2 tohto článku je splatná do 15 kalendárnych dní
odo dňa, kedy je výzva Záložného veriteľa na jej zaplatenie doručená Záložcovi, resp.
Prijímateľovi.
7.6 Záložný veriteľ je oprávnený požadovať zaplatenie zmluvnej pokuty podľa tejto Záložnej zmluvy
od Záložcu bez ohľadu na to, či si uplatňuje aj nárok na zaplatenie zmluvnej pokuty od Prijímateľa
za porušenie akejkoľvek zmluvnej povinnosti z tejto Záložnej zmluvy alebo zo Zmluvy
o poskytnutí NFP. Záložca a Prijímateľ berú na vedomie, že v prípade, ak si obaja nesplnia svoju
povinnosť, bez ohľadu na to, či druhý z nich túto povinnosť splnil alebo nie, Záložný veriteľ je
oprávnený uplatniť si zmluvnú pokutu podľa tohto článku v plnej výške od Záložcu aj od
Prijímateľa, ak obaja zmluvnú povinnosť nesplnili.
Článok 8
Komunikácia Zmluvných strán a doručovanie
8.1 Zmluvné strany sa dohodli, že ich vzájomná komunikácia súvisiaca s touto Záložnou zmluvou si
pre svoju záväznosť vyžaduje písomnú formu, v rámci ktorej sú Zmluvné strany povinné uvádzať
kód Projektu v ITMS2014+ a názov Projektu. Zmluvné strany sa zaväzujú, že budú pre vzájomnú
písomnú komunikáciu používať poštové adresy uvedené v záhlaví tejto Záložnej zmluvy.
Akékoľvek oznámenie, výzva, žiadosť alebo iný dokument zasielaný druhej Zmluvnej strane
v písomnej forme sa považuje pre účely tejto Záložnej zmluvy za doručený, ak dôjde do dispozície
Zmluvnej strany na adrese uvedenej v záhlaví tejto Záložnej zmluvy, a to aj bez ohľadu na to, či
dôjde k jeho prevzatiu. Oznámenie, výzva, žiadosť alebo iný dokument sa považuje za doručený:
a) jeho prevzatím zástupcom alebo pracovníkom Zmluvnej strany;
b) v prípade uloženia zásielky na pošte, uplynutím úložnej lehoty;
c) v prípade odmietnutia prevziať zásielku, dňom takéhoto odmietnutia;
d) v prípade vrátenia zásielky s poznámkou „adresát neznámy“, dňom vrátenia zásielky,
v závislosti od toho, ktorá zo skutočností uvedených v písm. a) až d) nastane skôr.
Zmluvné strany si zároveň dohodli ako mimoriadny spôsob doručovania písomných zásielok
doručovanie osobne alebo prostredníctvom kuriéra; takéto doručovanie Záložnému veriteľovi je
možné výlučne v úradných hodinách podateľne Záložného veriteľa zverejnených verejne
prístupným spôsobom.
8.2 Záložný veriteľ môže určiť, že vzájomná komunikácia súvisiaca s touto Záložnej zmluvou bude
prebiehať aj elektronicky prostredníctvom emailu a zároveň môže určiť aj podmienky takejto
komunikácie. Aj v rámci týchto foriem komunikácie sú Zmluvné strany povinné uvádzať kód
Projektu v ITMS2014+ a názov Projektu. Ak Záložný veriteľ určí elektronickú formu komunikácie
prostredníctvom emailu formu komunikácie, Zmluvné strany sa zaväzujú vzájomne písomne
oznamovať svoje aktuálne emailové adresy, ktoré budú v rámci tejto formy komunikácie záväzne
používať.
8.3 Zmluvné strany si budú bez zbytočného odkladu písomne oznamovať zmenu v kontaktných údajoch
podľa odseku 8.2 tohto článku, pričom takáto zmena sa nepovažuje za zmenu, ktorá musí byť
vyhotovená vo forme dodatku k tejto Záložnej zmluve.

15

Článok 9
Záverečné ustanovenia
9.1 Práva a povinnosti z tejto Záložnej zmluvy prechádzajú na právneho nástupcu, príp. dediča
Záložcu a/alebo Prijímateľa a taktiež na právneho nástupcu Záložného veriteľa, čím nie je dotknuté
ustanovenie článku 6 tejto Záložnej zmluvy.
9.2 Túto Záložnú zmluvu je možné zmeniť alebo dopĺňať len písomnými a očíslovanými dodatkami
po vzájomnej dohode Zmluvných strán. Ustanovenie článku 8 ods. 8.3 tejto Záložnej zmluvy týmto
nie je dotknuté.
9.3 Ak nie je v tejto Záložnej zmluve dohodnuté inak, zmluvný vzťah založený touto Záložnou
zmluvou sa riadi príslušnými ustanoveniami Obchodného zákonníka, resp. Občianskeho zákonníka,
ustanoveniami Zákona o príspevku z EŠIF a ostatných všeobecne záväzných právnych predpisov.
9.4 Záložca a Prijímateľ súhlasia, že Záložný veriteľ je oprávnený spracúvať ich osobné údaje, ktoré
poskytli pre účely tejto Záložnej zmluvy po dobu trvania tejto Záložnej zmluvy. Tieto údaje je
Záložný veriteľ oprávnený poskytnúť tretím osobám len v súlade s platnými právnymi predpismi.
Informácie alebo dokumenty súvisiace so Záložcom a Prijímateľom bude Záložný veriteľ, resp.
ním poverené/splnomocnené osoby využívať výlučne za účelom plnenia povinností poskytovateľa
a na realizáciu úloh podľa Zákona o príspevku z EŠIF, resp. Systému riadenia a nebudú sa
poskytovať neoprávneným subjektom a tretím osobám.
9.5

Táto Záložná zmluva je vyhotovená v šiestich rovnopisoch, z toho jeden rovnopis obdrží
Záložca, jeden rovnopis obdrží Prijímateľ, dva rovnopisy obdrží Záložný veriteľ a dva rovnopisy
sú určené pre podanie návrhu na zápis Záložného práva podľa tejto Záložnej zmluvy do
Obchodného registra. V prípade sporu medzi Zmluvnými stranami sa bude postupovať podľa
rovnopisu tejto Záložnej zmluvy uloženého v registratúrnom stredisku Záložného veriteľa.

9.6

Záložná zmluva je uzavretá a nadobúda účinnosť kalendárnym dňom nasledujúcim po
kalendárnom dni jej povinného zverejnenia podľa § 47a Občianskeho zákonníka. Záložné právo
k Zálohu vzniká podľa článku 2 odsek 2.4 tejto Záložnej zmluvy. Prvé zverejnenie tejto zmluvy
zabezpečí Záložný veriteľ.

9.7

Podpisy Zmluvných strán na tejto Záložnej zmluve musia byť úradne osvedčené. Záložca súhlasí
s tým, že bude znášať všetky náklady súvisiace s úradným osvedčovaním pravosti podpisov na
tejto Záložnej zmluve, ak sa Záložca a Prijímateľ osobitne nedohodnú, že ich bude znášať
Prijímateľ.

9.8

Zmluvné strany vyhlasujú, že táto Záložná zmluva vznikla na základe ich slobodnej, vážnej a
určitej vôle, nie v tiesni a za nápadne nevýhodných podmienok. Na dôkaz týchto skutočností
pripájajú Zmluvné strany k dohodnutým zmluvným ustanoveniam svoje podpisy.

16

Podpisy Zmluvných strán:
Za Záložného veriteľa, v Bratislave, dňa:

Podpis: .................................................
Pečiatka:

Za Záložcu 1, v Bratislave, dňa:

Podpis:

.......................................

Za Záložcu 2, v Bratislave, dňa:

Podpis:

.......................................

Za Prijímateľa, v Bratislave, dňa:

Podpis: .......................................
Pečiatka:

17

