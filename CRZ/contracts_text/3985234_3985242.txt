Zmluva o užívaní verejných prístavov
č. 05.4-14-2018
uzavretá podľa § 23 ods. 4 zákona č. 338/2000 Z.z. o vnútrozemskej plavbe a o zmene a doplnení
niektorých zákonov v znení neskorších predpisov v spojení s § 289 a nasl. Obchodného zákonníka
medzi zmluvnými stranami:
Prevádzkovateľ:
Obchodné meno:
Sídlo:
IČO:
Zapísaný:
Menom spoločnosti konajú:
DIČ:
IČ DPH:
Bankové spojenie - IBAN:
BIC:
ďalej len ako “Prevádzkovateľ”

Verejné prístavy, a. s.
Prístavná 10, 821 09 Bratislava
36 856 541
Obchodný register Okresného súdu Bratislava I,
Oddiel: Sa, Vložka číslo: 4395/B
Ing. Gabriel Szekeres, predseda predstavenstva
Ing. Jozef Bódi, člen predstavenstva
Ing. Emil Kosiba, člen predstavenstva
2022534008
SK2022534008
SK61 0200 0000 0024 1616 8551
SUBASKBX

Užívateľ:
Obchodné meno / Názov:
Sídlo / miesto podnikania:
IČO:
Zapísaný:
menom spoločnosti koná:
DIČ:
IČ DPH:
Bankové spojenie - IBAN:
BIC:
ďalej len ako “Užívateľ”

HM – Komárno, s.r.o.
Baštová 1, 945 01 Komárno
36 524 573
Obchodný register Okresného súdu Nitra,
Oddiel: Sro, Vložka číslo: 10699/N
Miroslav Hladil, konateľ
2021375884
SK03 0900 0000 0002 1006 8193
GIBASKBX

Prevádzkovateľ a Užívateľ v ďalšom tiež jednotlivo ako „Zmluvná strana“ a spoločne ako „Zmluvné
strany“.

[1]

ÚVODNÉ USTANOVENIA

1.1

Prevádzkovateľ v zmysle § 6 zákona č. 338/2000 Z.z. o vnútrozemskej plavbe a o zmene
a doplnení niektorých zákonov v znení neskorších predpisov (ďalej len „zákon o vnútrozemskej
plavbe”) zabezpečuje prevádzku verejných prístavov Bratislava, Komárno a Štúrovo. V rámci výkonu
tejto činnosti je Prevádzkovateľ v zmysle ustanovenia § 6 ods. 2, písm. d) zákona
o vnútrozemskej plavbe poverený vyberaním úhrad za používanie verejných prístavov.

1.2

Užívateľ je prevádzkovateľom nasledovného plávajúceho zariadenia:
HM - I, lodné osvedčenie č. 1401, platnosť do 27.06.2022 (ďalej len „plávajúce zariadenie”).

1.3

Prevádzkovateľ uzatvoril s Užívateľom Zmluvu o budúcej zmluve o užívaní verejných prístavov,
a v ktorej sa zmluvné strany zároveň zaviazali uzavrieť túto Zmluvu o užívaní verejných prístavov
s náležitosťami uvedenými v jej ďalších ustanoveniach (ďalej len „Zmluva“).

[2]

PREDMET ZMLUVY

2.1

Prevádzkovateľ sa touto Zmluvou zaväzuje odplatne prenechať Užívateľovi do dočasného užívania
prístavnú polohu JB 5.14 (ďalej len „Prístavná poloha”) vo verejnom prístave Komárno (ďalej len
„Verejný prístav”) na účely státia Plávajúceho zariadenia.

2.2

Záväzku Prevádzkovateľa podľa predchádzajúceho bodu tohto článku Zmluvy zodpovedá záväzok
Užívateľa:
2.2.1 uhrádzať prístavné poplatky za používanie Verejného prístavu plavidlami a plávajúcimi
zariadeniami Užívateľa v súlade s podmienkami dohodnutými v tejto Zmluve, so zákonom
č. 338/2000 Z.z. o vnútrozemskej plavbe a o zmene a doplnení niektorých zákonov v znení
neskorších predpisov (ďalej len „zákon o vnútrozemskej plavbe”), Prevádzkovým poriadkom
Prevádzkovateľa (ďalej len „Prevádzkový poriadok“) a Sadzobníkom vyberania úhrad za
používanie verejných prístavov SR (ďalej len „Sadzobník“);
2.2.2 uhradiť Prevádzkovateľovi cenu za užívanie Prístavnej polohy vo výške a spôsobom
uvedeným v článku [5] tejto Zmluvy.

[3]

POUŽÍVANIE VEREJNÉHO PRÍSTAVU

3.1

Užívateľ je povinný platiť nasledovné úhrady za používanie Verejného prístavu plavidlami
alebo plávajúcimi zariadeniami:
3.1.1 za denný pobyt plavidla Užívateľa v územnom obvode Verejného prístavu;
3.1.2 za denný pobyt plávajúceho zariadenia Užívateľa v územnom obvode Verejného prístavu;
3.1.3 za mesačný pobyt plavidla Užívateľa na miestach vyhradených pre plavidlá vyradené
z prevádzky alebo určené na odstránenie v územnom obvode Verejného prístavu
alebo plavidla zaradeného do tejto kategórie na základe rozhodnutia Prevádzkovateľa prístavu
v zmysle platného Prevádzkového poriadku a Sadzobníka;
3.1.4 za každú, aj začatú, vyloženú alebo naloženú tonu tovaru na plavidlo alebo z plavidla Užívateľa
v územnom obvode Verejného prístavu;
3.1.5 ďalšie úhrady stanovené Sadzobníkom.

Zmluva o užívaní verejných prístavov č. 05.4-14-2018

Strana 2 z 7

3.2

Užívateľ je povinný v súlade s Prevádzkovým poriadkom oznamovať a hlásiť všetky skutočnosti, ktoré
majú vplyv na úhradu za používanie Verejného prístavu, tak, aby Prevádzkovateľovi umožnil vedenie
presnej evidencie používania Verejného prístavu plavidlami a plávajúcimi zariadeniami Užívateľa.

3.3

Užívateľ je povinný zabezpečiť odstránenie naplavenín zachytených na plávajúcom zariadení a jeho
príslušenstve, ako aj čistenie brehového opevnenia v úseku vyväzovacích bitiev
od náletových porastov počas celej doby státia plávajúceho zariadenia na vlastné náklady.

3.4

Užívateľ sa zaväzuje, že pri výkone práv a povinností vyplývajúcich z tejto Zmluvy bude dodržiavať
povinnosti stanovené Prevádzkovým poriadkom a Sadzobníkom v znení aktuálnom v čase výkonu
týchto práv a povinností.

3.5

Užívateľ je povinný umožniť Prevádzkovateľovi vykonať kontrolu dodržiavania Prevádzkového
poriadku. Na tento účel Užívateľ na požiadanie Prevádzkovateľa umožní poverenému zamestnancovi
Prevádzkovateľa prístup na Plávajúce zariadenie.

3.6

Užívateľ podpisom tejto Zmluvy berie na vedomie, že aktuálny Sadzobník a Prevádzkový poriadok
zverejňuje Prevádzkovateľ na svojej webovej stránke – www.portslovakia.com, pričom ich prípadné
zmeny nie je Prevádzkovateľ v priebehu platnosti tejto Zmluvy povinný Užívateľovi oznamovať.
Aktuálne znenia Sadzobníka a Prevádzkového poriadku tvoria neoddeliteľnú súčasť tejto Zmluvy.

[4]

VÝŠKA A SPÔSOB ÚHRADY ZA POUŽÍVANIE VEREJNÉHO PRÍSTAVU

4.1

Zmluvné strany sa dohodli, že Užívateľ bude úhrady za používanie Verejného prístavu uhrádzať
na základe mesačne vystavovaných faktúr Prevádzkovateľa v súlade s podmienkami dohodnutými v
tejto Zmluve, Sadzobníkom a Prevádzkovým poriadkom, platnými v čase, za ktorý sa úhrada
vykonáva.

4.2

Za denný pobyt plavidla alebo plávajúceho zariadenia sa pre účely tejto Zmluvy považuje každá
aj začatá hodina pobytu plavidla alebo plávajúceho zariadenia v územnom obvode Verejného
prístavu v kalendárnom dni z dôvodu jeho státia alebo manipulácie s ním bez ohľadu na účel takéhoto
státia alebo manipulácie.

4.3

Presná výška úhrad za používanie Verejného prístavu je určená v Sadzobníku v spojení
s Prevádzkovým poriadkom a vypočítava sa v závislosti na veľkosti plochy zabranej plavidlom alebo
plávajúcim zariadením a spôsobe používania Verejného prístavu podľa článku [3] tejto Zmluvy. K
výške úhrad určených podľa Sadzobníka sa pripočíta DPH v súlade s platnými právnymi predpismi.

4.4

Pre určenie veľkosti plochy zabranej plavidlom alebo plávajúcim zariadením v m2 sú rozhodujúce
údaje uvedené v lodnom osvedčení alebo v inom doklade plavidla alebo plávajúceho zariadenia,
ktoré lodné osvedčenie nahrádza. Veľkosť plochy zabranej plavidlom alebo plávajúcim zariadením
sa vypočíta ako súčin maximálnej dĺžky a maximálnej šírky plavidla alebo plávajúceho zariadenia.

4.5

Pre určenie množstva naložených alebo vyložených ton tovaru sú rozhodujúce údaje uvedené
v nákladných listoch alebo konosamentoch, ktoré je Užívateľ povinný pri vstupe alebo pri opustení
územného obvodu Verejného prístavu predložiť osobe poverenej Prevádzkovateľom.

4.6

Úhrady za Používanie Verejného prístavu budú Užívateľom uhrádzané na základe faktúr
vystavovaných mesačne Prevádzkovateľom. Prevádzkovateľ je povinný faktúru vystaviť do 15. dňa
od dodania služby, za ktorú sa úhrady platia, na základe evidencie podľa bodu 3.2 tejto Zmluvy.

4.7

Splatnosť faktúr vystavených Prevádzkovateľom je 14 dní odo dňa ich doručenia.

Zmluva o užívaní verejných prístavov č. 05.4-14-2018

Strana 3 z 7

[5]

VÝŠKA A SPÔSOB ÚHRADY ZA UŽÍVANIE PRÍSTAVNEJ POLOHY

5.1

Užívateľ sa zaväzuje uhradiť Prevádzkovateľovi cenu za užívanie Prístavnej polohy vo výške
1.778,00 EUR (slovom: tisícsedemstosedemdesiatosem EUR) ročne +DPH. V prípade
umiestnenia botelu alebo reštauračného zariadenia na Prístavnej polohe, bude cena za užívanie
Prístavnej polohy navýšená o 5 000,-EUR (slovom päťtisíc EUR) ročne + DPH za každú 1 palubu
takéhoto plávajúceho zariadenia.

5.2

Cena za užívanie Prístavnej polohy vo výške uvedenej v predchádzajúcom bode tohto článku Zmluvy
je splatná vopred na základe faktúry vystavenej Prevádzkovateľom. Splatnosť faktúry vystavenej
Prevádzkovateľom je 14 dní odo dňa jej doručenia.

5.3

Zmluvné strany sa dohodli, že po uplynutí každého kalendárneho roka trvania Zmluvy
a po zverejnení miery inflácie Štatistickým úradom SR za predchádzajúci kalendárny rok bude cena
za užívanie Prístavnej polohy podľa bodu 5.1 v nasledujúcom kalendárnom roku upravená o výšku
nárastu inflácie vyhlásenú Štatistickým úradom SR. Rozdiel medzi cenou podľa bodu 5.1 a cenou
zvýšenou podľa tohto bodu je splatný samostatne, a to najneskôr do štrnástich (14) dní odo dňa
doručenia faktúry obsahujúcej výšku tohto rozdielu zo strany Prevádzkovateľa Užívateľovi. Prípadná
deflácia sa pri určovaní výšky ceny za užívanie Prístavnej polohy nebude zohľadňovať.

[6]

ZMLUVNÁ POKUTA, ÚROKY Z OMEŠKANIA

6.1

Zmluvné strany sa dohodli, že Prevádzkovateľ je oprávnený požadovať od Užívateľa zaplatenie
zmluvnej pokuty vo výške 2.000,- EUR za každé porušenie jeho povinností vyplývajúcich mu z tejto
Zmluvy.

6.2

Užívateľ sa zaplatením zmluvnej pokuty podľa tohto článku nezbavuje povinnosti, ktorej splnenie bolo
zmluvnou pokutou zabezpečené.

6.3

Užívateľ sa zaväzuje zaplatiť zmluvnú pokutu Prevádzkovateľovi najneskôr do štrnásť (14) dní potom,
čo mu bude doručená faktúra Prevádzkovateľa obsahujúca vyčíslenú zmluvnú pokutu.

6.4

V prípade omeškania Užívateľa s akoukoľvek platbou v zmysle tejto Zmluvy v prospech
Prevádzkovateľa, vzniká Prevádzkovateľovi právo na úroky z omeškania vo výške podľa ust. § 369
ods. 2 Obchodného zákonníka.

6.5

Zaplatenie úrokov z omeškania ani zmluvnej pokuty sa nedotýka nároku Prevádzkovateľa
na náhradu škody, vrátane škody prevyšujúcej zmluvnú pokutu. Zaplatenie zmluvnej pokuty sa tiež
nedotýka nároku Prevádzkovateľa na zaplatenie sankcie stanovenej Prevádzkovým poriadkom.

6.6

Užívateľ je povinný vypratať Prístavnú polohu ku dňu skončenia trvania tejto Zmluvy. V prípade
porušenia tejto povinnosti je Prevádzkovateľ oprávnený požadovať od Užívateľa zaplatenie zmluvnej
pokuty vo výške 300,- EUR za každý deň omeškania s vyprataním Prístavnej polohy.

6.7

Zmluvné strany podpisom tejto Zmluvy potvrdzujú, že považujú podmienky dohodnutej zmluvnej
pokuty a jej výšku za primerané.

[7]

DORUČOVANIE

7.1

Pokiaľ v Zmluve nie je uvedené inak, akékoľvek oznámenie alebo akákoľvek iná formálna
komunikácia medzi Zmluvnými stranami súvisiaca s touto Zmluvou musí byť:
7.1.1 realizovaná v písomnej forme a vyhotovená v slovenskom jazyku;

Zmluva o užívaní verejných prístavov č. 05.4-14-2018

Strana 4 z 7

7.1.2 príslušnej Zmluvnej strane musí byť zaslaná alebo doručená osobne alebo poštou (formou
doporučenej zásielky) alebo expresnou kuriérskou službou na adresu sídla Zmluvnej strany
uvedenú v obchodnom registri;
7.1.3 elektronickou poštou na emailové adresy uvedené v bode 7.4; alebo
7.1.4 na také iné adresy, ktoré si Zmluvné strany navzájom oznámia podľa bodu 7.2.
7.2

Akékoľvek oznámenie alebo akákoľvek iná formálna komunikácia, vrátane vystavených faktúr, sa pre
účely Zmluvy považujú za riadne doručené na tretí deň odo dňa odoslania zásielky príslušnej
Zmluvnej strane, ak bola zásielka doručená osobne, kuriérskou službou alebo poštou (ako
doporučená zásielka).

7.3

Zmluvné strany sa dohodli, že pri plnení záväzkov vyplývajúcich im z tejto Zmluvy budú vystupovať
a komunikovať medzi sebou, ako aj smerom k tretím subjektom tak, aby žiadnym spôsobom
nepoškodili obchodné meno, resp. dobrú povesť druhej Zmluvnej strany. Vzájomnú komunikáciu
Zmluvných strán budú zabezpečovať kontaktné osoby určené Zmluvnými stranami.

7.4

Zmluvné strany sa dohodli na nasledovných kontaktných osobách pre účely plnenia tejto Zmluvy:
7.4.1 Kontaktná osoba za Prevádzkovateľa:
meno a priezvisko:
e - mail:
telefónne číslo:

Miroslava Caňová
miroslava.canova@vpas.sk
+421 220620755

7.4.2 Kontaktná osoba za Budúceho užívateľa:
meno a priezvisko:
Miroslav Hladil
e - mail:
yachtclub@szm.sk
telefónne číslo:
+421 903 254 478
7.5

V prípade zmeny kontaktnej osoby, podľa bodu 7.4, je príslušná Zmluvná strana bez zbytočného
odkladu povinná informovať druhú Zmluvnú stranu o takejto skutočnosti a bezodkladne ustanoviť
novú kontaktnú osobu.

[8]

OSOBITNÉ DOJEDNANIA

8.1

Zmluvné strany sa dohodli na tom, že v prípade nákladov vynaložených Užívateľom
bez predchádzajúceho súhlasu Prevádzkovateľa na úpravu okolia Prístavnej polohy, nie
je Prevádzkovateľ povinný nahradiť Užívateľovi takto vynaložené náklady, ani výšku prípadného
zhodnotenia Prístavnej polohy a jej okolia.

8.2

V prípade vstupu Užívateľa do likvidácie, začatia reštrukturalizačného, konkurzného
alebo exekučného konania voči Užívateľovi, je Užívateľ povinný každú takúto skutočnosť oznámiť
Prevádzkovateľovi ihneď po jej vzniku. Zmluvné strany sa dohodli, že porušenie tejto povinnosti
Užívateľom je považované za podstatné porušenie Zmluvy, zakladajúce právo Prevádzkovateľa
od Zmluvy odstúpiť.

8.3

Užívateľ podpisom tejto Zmluvy potvrdzuje, že si je vedomý celkového stavu Prístavnej polohy
a v takomto stave ju aj preberá do užívania. Zmluvné strany sa dohodli na tom, že Prevádzkovateľ
nie je povinný vybudovať žiadne ďalšie zariadenia, stavby, vyväzovacie prvky alebo inú infraštruktúru
k Prístavnej polohe, než ktorá existuje v čase uzavretia tejto Zmluvy. V prípade,
ak má Užívateľ na účely užívania Prístavnej polohy záujem takúto ďalšiu infraštruktúru vybudovať, je
oprávnený tak urobiť len na základe predchádzajúceho písomného súhlasu Prevádzkovateľa,
za vzájomne dohodnutých podmienok.

Zmluva o užívaní verejných prístavov č. 05.4-14-2018

Strana 5 z 7

8.4

V prípade, ak Užívateľ bude využívať prístavnú polohu na prevádzkovanie botelu, reštauračného
zariadenia, resp. obdobného plávajúceho zariadenia, bude povinný umožniť pristávanie osobných
kajutových a výletných plavidiel na tejto polohe.

[9]

TRVANIE A ZÁNIK ZMLUVY

9.1

Táto Zmluva sa uzatvára na dobu určitú, a to do 27.06.2022, nie však dlhšie, než po dobu platnosti
povolenia na státie Plávajúceho zariadenia, vydaného Dopravným úradom.

9.2

Táto Zmluva zaniká:
9.2.1 písomnou dohodou Zmluvných strán;
9.2.2 odstúpením od Zmluvy v súlade s ust. § 344 a nasl. Obchodného zákonníka a tiež z dôvodov
uvedených v tejto Zmluve;
9.2.3 zánikom niektorej Zmluvnej strany bez právneho nástupcu;
9.2.4 výpoveďou z dôvodov uvedených v tejto Zmluve;

9.3

Prevádzkovateľ je oprávnený od tejto Zmluvy odstúpiť spôsobom upraveným v § 345 Obchodného
zákonníka pre podstatné porušenie zmluvnej povinnosti v prípade, ak Užívateľ nezaplatí úhradu
za Používanie Verejných prístavov v lehote splatnosti faktúry.

9.4

Odstúpenie od Zmluvy sa nedotýka nároku na zmluvnú pokutu ani nároku na náhradu škody, vrátane
škody prevyšujúcej zmluvnú pokutu. Zmluvné strany sa dohodli, že v dôsledku odstúpenia od Zmluvy
nevzniká povinnosť Zmluvných strán vrátiť si dovtedy poskytnuté plnenia.

9.5

Prevádzkovateľ je oprávnený od tejto Zmluvy odstúpiť v prípade realizácie projektov, ktoré sú čo
i len sčasti financované z prostriedkov Európskej Únie alebo z prostriedkov štátneho rozpočtu
Slovenskej republiky, ako aj v prípade realizácie projektov financovaných z iných zdrojov, určených
na revitalizáciu, rekonštrukciu alebo akýkoľvek iný rozvoj Verejného prístavu. Zmluvné strany
sa výslovne dohodli, že v prípade, ak bude Prístavná poloha nevyhnutne potrebná k príprave
alebo realizácii takýchto projektov, bude sa to považovať za osobitný dôvod pre odstúpenie od tejto
Zmluvy, resp. takýmito projektmi dotknutej časti Zmluvy, pri ktorom Užívateľovi nevzniká nárok
na náhradu škody v dôsledku ukončenia trvania tejto Zmluvy, resp. jej časti. Zmluvné strany
sa výslovne dohodli, že v prípade odstúpenia od Zmluvy Prevádzkovateľom na základe vyššie
uvedeného dôvodu, je Prevádzkovateľ povinný vopred o tom písomne informovať Užívateľa, pričom
výpovedná lehota podľa tohto bodu je dvanásť (12) mesiacov.

9.6

Každá Zmluvná strana je oprávnená ukončiť túto Zmluvu písomnou výpoveďou bez uvedenia dôvodu.
Výpovedná doba je dvanásť (12) mesiacov a začína plynúť dňom, v ktorom bola výpoveď doručená
druhej Zmluvnej strane.

9.7

V prípade zmeny prevádzkovateľa Plávajúceho zariadenia umiestneného na Prístavnej polohe,
je Užívateľ povinný takúto zmenu vopred oznámiť Prevádzkovateľovi. Zmenou prevádzkovateľa
Plávajúceho zariadenia nedochádza k zániku tejto Zmluvy ani k zmene zmluvnej strany na strane
Užívateľa, pokiaľ nedôjde k uzatvoreniu písomného dodatku k tejto Zmluve, na základe ktorého
do právneho postavenia Užívateľa vstúpi nový prevádzkovateľ Plávajúceho zariadenia. V prípade
zmeny prevádzkovateľa Plávajúceho zariadenia je tiež Prevádzkovateľ oprávnený od Zmluvy
odstúpiť.

9.8

Zmluvné strany sa dohodli, že v prípade, ak trvanie Zmluvy podľa bodu 9.1 tohto článku presahuje
päť (5) rokov odo dňa účinnosti tejto Zmluvy, je Prevádzkovateľ oprávnený v zmysle aktuálne
Zmluva o užívaní verejných prístavov č. 05.4-14-2018

Strana 6 z 7

platného Sadzobníka a jeho príloh po uplynutí piatich (5) rokov odo dňa účinnosti Zmluvy upraviť
cenu za užívanie Prístavnej polohy bez toho, aby bolo potrebné uzatvárať dodatok k tejto Zmluve.
Takto upravenú cenu je Prevádzkovateľ oprávnený uplatniť najskôr po uplynutí 15 dní
od písomného upovedomenia v zmysle bodu 9.9 tohto článku Zmluvy.
9.9

O úprave ceny za užívanie Prístavnej polohy podľa bodu 9.8 tohto článku Zmluvy Prevádzkovateľ
písomne upovedomí Užívateľa. Pokiaľ Užívateľ s takouto úpravou ceny nesúhlasí, je oprávnený túto
Zmluvu
vypovedať
písomnou
výpoveďou
doručenou
Prevádzkovateľovi
najneskôr
do pätnástich (15) dní odo dňa doručenia písomného upovedomenia o úprave ceny. Výpovedná
doba je tri (3) mesiace a začína plynúť prvým dňom kalendárneho mesiaca nasledujúceho
po mesiaci, v ktorom bola výpoveď doručená Prevádzkovateľovi. V prípade takejto výpovede
je až do uplynutia výpovednej doby Prevádzkovateľ oprávnený uplatňovať si voči Užívateľovi cenu
za užívanie Prístavnej polohy vo výške stanovenej pred posledným upovedomením o úprave ceny.

[10]

ZÁVEREČNÉ USTANOVENIA

10.1 Táto Zmluva je vyhotovená v štyroch (4) rovnopisoch, z ktorých po jej podpise Prevádzkovateľ obdrží
po troch (3) rovnopisoch a Užívateľ po jednom (1) rovnopise.
10.2 Táto Zmluva sa riadi právnymi predpismi Slovenskej republiky. Pokiaľ táto Zmluva neustanovuje inak,
budú sa vzájomné vzťahy Zmluvných strán Zmluvou výslovne neupravené riadiť príslušnými
ustanoveniami Obchodného zákonníka, Zákona o vnútrozemskej plavbe, aktuálnym Sadzobníkom
vyberania úhrad za používanie verejných prístavov SR a Prevádzkovým poriadkom vydaným
Prevádzkovateľom.
10.3 Túto Zmluvu možno meniť len na základe písomnej dohody oboch zmluvných strán, formou
písomných a očíslovaných dodatkov k Zmluve.
10.4 Neoddeliteľnou súčasťou tejto Zmluvy je Prevádzkový poriadok a Sadzobník v ich aktuálnom znení.
10.5 Táto Zmluva nadobúda platnosť dňom jej podpisu zástupcami obidvoch zmluvných strán,
a účinnosť dňom nasledujúcim po dni jej zverejnenia v Centrálnom registri zmlúv, ktorý je vedený
Úradom Vlády SR.
V Bratislave, dňa
V mene Prevádzkovateľa:

V Komárne, dňa
V mene Užívateľa:

.....................................................................
Ing. Gabriel Szekeres
predseda predstavenstva
Verejné prístavy, a. s.

...........................................................................
Miroslav Hladil
konateľ
HM – Komárno, s.r.o.

V Bratislave, dňa
V mene Prevádzkovateľa:

V Bratislave, dňa
V mene Prevádzkovateľa:

.....................................................................
Ing. Jozef Bódi
člen predstavenstva
Verejné prístavy, a. s.

.....................................................................
Ing. Emil Kosiba
člen predstavenstva
Verejné prístavy, a. s.

Zmluva o užívaní verejných prístavov č. 05.4-14-2018

Strana 7 z 7

