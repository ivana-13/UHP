Zmluva o dielo
uzatvorená v súlade s ustanovením § 536 a nasl. zákona č. 513/1991 Zb. Obchodný zákonník
v znení neskorších predpisov
medzi týmito zmluvnými stranami:
Objednávateľ:
Obchodné meno:
Sídlo:
IČO:
DIČ:
Bankové spojenie:
IBAN:
Zápis:
Štatutárny orgán:

InvEast SK, s. r. o.
Trnavská cesta 100, 821 01 Bratislava, Slovenská republika
51 661 357
2120742536
Všeobecná úverová banka, a.s.
SK82 0200 0000 0039 4201 1153
Obchodný register Okresného súdu Bratislava I,
oddiel: Sro, vložka č.: 127794/B
PhDr. Branislav Valovič, konateľ

(ďalej len „Objednávateľ“)
a
Zhotoviteľ:
Obchodné meno:
Sídlo:
IČO:
IČ DPH:
DIČ:
Bankové spojenie:
IBAN:
Zápis:
Štatutárny orgán:

EKOCONSULT-enviro, a.s.
Miletičova 23, 821 09 Bratislava
35 927 739
SK2021975373
2021975373
Všeobecná úverová banka, a.s.
SK06 0200 0000 0019 8059 6958
Obchodný register Okresného súdu Bratislava I,
Oddiel: Sa, vložka č.: 3554/B
Ing. Mikuláš Janovský, predseda predstavenstva

(ďalej len „Zhotoviteľ“)
(ďalej ako „zmluvná strana“ a spolu ako „zmluvné strany“)

1. PREAMBULA
1.1. Zmluvné strany uzatvárajú podľa ustanovení § 536 a nasl. Obchodného zákonníka
a v súlade s ustanoveniami § 117 (zadávanie zákaziek s nízkymi hodnotami)
Zákona o verejnom obstarávaní túto Zmluvu, a to na základe výsledkov verejného
obstarávania prostredníctvom prieskumu.
1.2. Objednávateľ má zámer realizovať projekt „Vybudovanie strategického parku
Haniska“ (ďalej len „Projekt“).
1.3. Zhotoviteľ bol vybraný ako úspešný uchádzač na realizáciu Diela podľa tejto
Zmluvy postupom v súlade s § 117 Zákona o verejnom obstarávaní. Zhotoviteľ sa
oboznámil s podmienkami zákazky, ktorá je predmetom tejto Zmluvy.
1.4. Zmluvné strany majú záujem upraviť písomne vzájomné práva a povinnosti
vyplývajúce zo spolupráce v zmysle tejto Zmluvy, preto uzatvárajú túto Zmluvu s
nasledovným obsahom.
2. DEFINÍCIE
2.1. Na účely tejto Zmluvy, jej dodatkov a príloh budú mať slová a slovné spojenia
uvedené v tejto Zmluve nasledovný význam:
2.1.1. „Autorský zákon“ sa rozumie zákon č. 180/2015 Z.z. autorský zákon
v platnom znení,
2.1.2. „Dôverné informácie“ sa rozumie skutočnosti, informácie a údaje, ktoré
sú uvedené v tejto Zmluve alebo ktoré sa zmluvné strany dozvedeli v
súvislosti s touto Zmluvou, jej plnením alebo predzmluvnými
rokovaniami s ňou súvisiacimi.
2.1.3. „Občiansky zákonník“ sa rozumie zákon č. 40/1964 Zb. Občiansky
zákonník v platnom znení,
2.1.4. „Obchodný zákonník“ sa rozumie zákon č. 513/1991 Zb. v znení
neskorších predpisov,
2.1.5. „Príslušné právne predpisy“ sa rozumie všetky všeobecne záväzné
právne predpisy platné na území Slovenskej republiky, a to najmä
zákony, podzákonné normy a predpisy, všeobecne záväzné nariadenia
miest a obcí a technické normy, najmä Slovenské technické normy,
2.1.6. „Zákon o EIA“ sa rozumie zákon č. 24/2006 Z.z. o posudzovaní
vplyvov na životné prostredie a o zmene a doplnení niektorých zákonov,
2.1.7. „Zákon o verejnom obstarávaní“ sa rozumie zákon č. 343/2015 Z.z. o
verejnom obstarávaní a o zmene a doplnení niektorých zákonov.
2.1.8. „Zákon o významných investíciách“ sa rozumie zákon č. 175/1999 Z.z.
o niektorých opatreniach týkajúcich sa prípravy významných investícií a
o doplnení niektorých zákonov
2.1.9. „Zmluva“ sa rozumie táto zmluva o dielo vrátane jej príloh.
3. VÝKLAD
3.1. Pokiaľ sú v tejto Zmluve, jej dodatkoch a/alebo prílohách odkazy na právne
predpisy alebo ich ustanovenia, ktoré boli medzičasom zmenené, opätovne prijaté
alebo priamo či nepriamo nahradené inými právnymi predpismi alebo ich

ustanoveniami, považujú sa tieto odkazy za odkazy na právne predpisy alebo ich
ustanovenia, ktoré boli zmenené, opätovne prijaté alebo priamo či nepriamo
nahrádzajúce pôvodné právne predpisy alebo ich ustanovenia, v ich platnom a
účinnom znení.
3.2. V tejto Zmluve, jej dodatkoch a/alebo prílohách:
3.2.1. odkazy na osoby zahŕňajú fyzické osoby a právnické osoby;
3.2.2. nadpisy sú v tejto Zmluve uvedené iba kvôli lepšiemu prehľadu a výklad
tejto Zmluvy neovplyvňujú;
3.2.3. dňom sa rozumie kalendárny deň, ak nie je uvedené inak;
3.2.4. odkazy na body, články, dodatky, alebo prílohy k tejto Zmluve, ktoré sú
vedené v tejto Zmluve, sú odkazmi na body, články, dodatky a prílohy
tejto Zmluvy, ak nie je uvedené inak.
3.3. Obsah dodatkov a príloh tejto Zmluvy musí byť vykladaný tak, aby mal rovnakú
platnosť a účinnosť ako keby bol určený priamo v tejto Zmluve.
4. PREDMET ZMLUVY
4.1. Predmetom Zmluvy je záväzok Zhotoviteľa vypracovať pre Objednávateľa
povinné hodnotenie navrhovanej činnosti podľa Zákona o EIA až po získanie
právoplatného Záverečného stanoviska z procesu posudzovania pre Projekt,
vrátane súvisiacich činností, a to všetko v súlade s Prílohou č. 1 tejto Zmluvy
(ďalej len „Dielo“) vo vlastnom mene a na vlastné nebezpečenstvo, v rozsahu a za
podmienok uvedených v tejto Zmluve.
4.2. Zhotoviteľ vyhlasuje, že je odborne spôsobilý na vykonanie Diela v zmysle
Príslušných právnych predpisov a platných všeobecne záväzných právnych
predpisov a technických noriem Európskej únie. Zhotoviteľ je povinný dodržiavať
všetky Príslušné právne predpisy vzťahujúce sa na vykonanie Diela, a to najmä,
nie však výlučne, Zákon o EIA. Zhotoviteľ potvrdzuje a zodpovedá za to, že
Zhotoviteľ a rovnako všetci jeho subdodávatelia disponujú všetkými licenciami,
povoleniami a živnostenskými oprávneniami potrebnými pre vykonávanie
všetkých prác a dodávok v súlade s touto Zmluvou.
4.3. Objednávateľ sa zaväzuje riadne vykonané Dielo prevziať a zaplatiť za jeho
vykonanie cenu za Dielo podľa článku 6 tejto Zmluvy.
5. TERMÍN, MIESTO A PODMIENKY ZHOTOVENIA DIELA
5.1. Zhotoviteľ sa zaväzuje odovzdať Dielo do 9 mesiacov odo dňa nadobudnutia
účinnosti tejto Zmluvy.
5.2. Miestom odovzdania Diela je sídlo Objednávateľa. Dňom doručenia častí Diela
podľa bodu 5.1 tohto článku do sídla Objednávateľa sa začína preberacie konanie
Účelom preberacieho konania je zistenie skutočnosti, či Dielo spĺňa kvantitatívne
a kvalitatívne vlastnosti uvedené v tejto zmluve a v Prílohe č. 1 k tejto Zmluve.
Na účely tejto Zmluvy Dielo nespĺňa kvantitatívne a kvalitatívne vlastnosti
uvedené v tejto Zmluve, ak má vady, ktoré sú Objednávateľom zistiteľné pri
vynaložení náležitej starostlivosti počas preberacieho konania, alebo nespĺňa aj
ďalšie požiadavky uvedené v tejto Zmluve, Príslušných právnych predpisoch

5.3.

5.4.

5.5.

5.6.

5.7.

5.8.

5.9.

5.10.

alebo pokynoch objednávateľa podľa bodu 4.6 tejto Zmluvy (ďalej len „zjavné
vady“). Objednávateľ je oprávnený odmietnuť prevziať Dielo, ak má Dielo, resp.
jeho časť zjavné vady.
Preberacie konanie je skončené dňom podpísania preberacieho protokolu
Objednávateľom a Zhotoviteľom. V preberacom protokole deklaruje objednávateľ
skutočnosť, že Dielo, alebo jeho časť nemá v deň podpísania preberacieho
protokolu zjavné vady alebo skutočnosť uvedenú v bode 5.7 tohto článku.
Objednávateľ sa zaväzuje podpísať preberací protokol v lehote do jedného
mesiaca odo dňa odovzdania Diela podľa bodu 5.1 tohto článku, ak nenastanú
skutočnosti uvedené v bode 5.5 tohto článku. Preberací protokol sa vyhotoví v
dvoch rovnopisoch, z ktorých jeden obdrží Objednávateľ a druhý Zhotoviteľ.
Preberací protokol za každú zmluvnú stranu podpíše štatutárny zástupca.
Ak Objednávateľ počas preberacieho konania zistí skutočnosť, že Dielo má zjavné
vady, oznámi písomne túto skutočnosť Zhotoviteľovi odoslaním doporučenej
zásielky adresovanej do sídla Zhotoviteľa v lehote uvedenej v bode 5.4 tohto
článku (ďalej len „oznámenie o zjavných vadách“). Zhotoviteľ sa zaväzuje
odstrániť zjavné vady uvedené v oznámení o zjavných vadách v lehote do 10 dní
odo dňa doručenia oznámenia o zjavných vadách Zhotoviteľovi, ak v oznámení
o zjavných vadách neurčí Objednávateľ inú lehotu na odstránenie zjavných vád.
Tým nie je dotknuté ustanovenie bodu 7.1 tejto Zmluvy.
Odo dňa odoslania oznámenia o zjavných vadách lehota uvedená v bode 5.4 tohto
článku neplynie. Odo dňa doručenia Diela spolu s písomným vyhlásením
Zhotoviteľa, že zjavné vady uvedené v oznámení o zjavných vadách boli
odstránené, do sídla Objednávateľa, plynie lehota uvedená v bode 5.4 ďalej,
pričom sa jej dĺžka súčasne predlžuje o 14 kalendárnych dní (ďalej len „predĺžené
preberacie konanie“).
Ak Objednávateľ počas predĺženého preberacieho konania zistí, že zjavné vady
uvedené v oznámení o zjavných vadách boli skutočne odstránené, a Dielo už
nemá iné zjavné vady, Zhotoviteľ vyhotoví preberací protokol a následne ho
podpíšu obe zmluvné strany podľa bodu 5.4 tohto článku. Inak Objednávateľ
postupuje podľa ustanovení bodov 5.5 a 5.6 tohto článku za ich primeraného
použitia, tým nie je dotknuté ustanovenie bodu 7.1 tejto zmluvy.
V prípade, ak Objednávateľ v rámci preberacieho konania nezistí žiadne zjavné
vady, prípadne zjavné vady boli odstránené postupom podľa tohto článku,
Objednávateľ písomne vyzve Zhotoviteľa k dodaniu kompletných zmluvne
dohodnutých počtov vyhotovení Diela, a to ku dňu podpísania preberacieho
protokolu oboma zmluvnými stranami.
Na účely tejto Zmluvy sa deň podpísania preberacieho protokolu obidvoma
zmluvnými stranami považuje za deň odovzdania Diela Zhotoviteľom
Objednávateľovi a súčasne aj za deň prevzatia Diela Objednávateľom od
Zhotoviteľa.
Zhotoviteľ sa zaväzuje dodať časť Diela v zmysle bodu 5.1. Objednávateľovi v
rámci dohodnutej ceny podľa odseku 6.1 :
5.10.1. v tlačenej podobe v počte: 4 ks (z toho dva výtlačky pre správny orgán
a dva výtlačky pre Objednávateľa)
5.10.2. v digitálnej podobe na CD resp. DVD: 2 ks ( z toho jeden pre správny
orgán a jeden pre Objednávateľa);
Výkresovú časť dokumentácie vo formáte dwg alebo dgn, textová a tabuľková
časť vo formáte .doc a .xls obrázková časť vo formáte .pdf a jpg a kompletnú

5.11.

5.12.

5.13.

5.14.

dokumentáciu vo formáte .pdf.
Na základe dohody zmluvných strán za okolnosti vylučujúce zodpovednosť
Zhotoviteľa sa nepovažuje omeškanie Zhotoviteľa s vyhotovením Diela podľa
ustanovení tejto Zmluvy spôsobené orgánmi verejnej moci, resp. orgánmi
územnej samosprávy, resp. inými dotknutými subjektmi s výnimkou, ak
omeškanie nebolo spôsobené konaním alebo opomenutím Zhotoviteľa.
Zhotoviteľ sa zaväzuje, že zabezpečí potrebné prerokovania týkajúce sa Diela s
dotknutými orgánmi, dotknutými obcami, dotknutou verejnosťou a organizáciami
životného prostredia a ochrany prírody podľa zákona o EIA a to v lehote nie
kratšej ako 1 týždeň odo dňa doručenia písomnej výzvy Objednávateľa, resp. odo
dňa stanoveného v zápise z pracovného rokovania. Odmena Zhotoviteľa za
plnenie podľa tohto bodu Zmluvy je v plnom rozsahu zahrnutá v cene za Dielo
podľa bodu 6.1 tejto Zmluvy.
Zhotoviteľ sa zaväzuje, že sa zúčastní všetkých rokovaní, stretnutí s verejnosťou a
týkajúcich sa Diela, vrátane verejných prerokovaní Diela podľa Zákona o EIA.
Odmena Zhotoviteľa za plnenie podľa tohto bodu Zmluvy je v plnom rozsahu
zahrnutá v cene za Dielo podľa bodu 6.1 tejto Zmluvy.
Zhotoviteľ sa zaväzuje, že bude v mene Objednávateľa koordinovať činnosti
zúčastnených strán v procese posudzovania vplyvov na životné prostredie
v zmysle Zákona o EIA a zúčastní sa každého koordinačného stretnutia, ktoré
bude potrebné za účelom posúdenia navrhovanej činnosti podľa zákona o EIA.
Odmena Zhotoviteľa za plnenie podľa tohto bodu Zmluvy je v plnom rozsahu
zahrnutá v cene za Dielo podľa bodu 6.1 tejto Zmluvy.

6. CENA A PLATOBNÉ PODMIENKY
6.1. Zmluvné strany sa dohodli na cene za Dielo 48.900,- EUR bez DPH (slovom:
štyridsaťosemtisíc deväťsto eur bez DPH). Cena za Dielo bola medzi zmluvnými
stranami dohodnutá podľa zákona č. 18/1996 Z. z. o cenách ako pevná a zahŕňa
odplatu za vyhotovenie Diela a za splnenie iných povinností Zhotoviteľa podľa
podmienok tejto Zmluvy.
6.2. Takto dohodnutá cena zhŕňa všetky priame aj nepriame náklady Zhotoviteľa
súvisiace s vykonaním Diela a je konečná.
6.3. K cene za Dielo bude účtovaná DPH podľa Príslušných právnych predpisov.
6.4. Objednávateľ uhradí cenu za Dielo po podpise oboch preberacích protokolov
podľa bodu 5.3 tejto Zmluvy. Objednávateľ uhradí cenu za Dielo podľa bodu 6.1
tejto Zmluvy Zhotoviteľovi prevodom na bankový účet Zhotoviteľa uvedený vo
vystavenej faktúre, ak sa zmluvné strany nedohodnú inak.
6.5. Faktúra musí obsahovať náležitosti podľa zákona č. 222/2004 Z. z. o dani z
pridanej hodnoty v platnom znení a jej prílohou musia byť preberacie protokol
podpísané zmluvnými stranami podľa bodu 5.3 tejto Zmluvy. V prípade, že
faktúra nebude obsahovať uvedené náležitosti, alebo jej prílohou nebude preberací
protokol potvrdený oboma zmluvnými stranami, má Objednávateľ právo vrátiť
faktúru Zhotoviteľovi na doplnenie alebo prepracovanie. V takomto prípade sa
preruší lehota splatnosti faktúry a nová lehota splatnosti pre Objednávateľa začne
plynúť doručením opravenej alebo doplnenej faktúry Objednávateľovi.
6.6. Objednávateľ na realizáciu Diela neposkytne Zhotoviteľovi žiadne preddavky.

7. ZODPOVEDNOSŤ ZA ŠKODU
7.1. Zhotoviteľ zodpovedá za vykonanie Diela ako aj za škodu, ktorá vznikne
Objednávateľovi v súvislosti s porušením povinnosti Zhotoviteľa vykonať Dielo
riadne a včas.
7.2. Na náhradu škody sa vzťahujú príslušné ustanovenia § 373 a nasl. zákona č.
513/1991 Zb. Obchodný zákonník v znení neskorších predpisov.
8. TRVANIE ZMLUVY
8.1. Zmluva zaniká:
8.1.1. písomnou dohodou zmluvných strán o ukončení tejto Zmluvy ku dňu
uvedenému v takejto dohode,
8.1.2. odstúpením od Zmluvy podľa bodu 8.2 a 8.3 tohto článku Zmluvy
8.1.3. v prípade, ak v lehote do 60 dní odo dňa účinnosti tejto Zmluvy nebude
pre Projekt vydané osvedčenie o významnej investícii podľa Zákona
o významných investíciách.
8.2. Objednávateľ je oprávnený odstúpiť od tejto Zmluvy z niektorého z nasledovných
dôvodov:
8.2.1. ak Zhotoviteľ nepostupuje v súlade s touto Zmluvou a Príslušnými
právnymi predpismi alebo nesplní pokyny dané Objednávateľom a
nápravu nevykoná ani v lehote päť (5) dní odo dňa doručenia písomnej
výzvy Objednávateľom,
8.2.2. Zhotoviteľ je v omeškaní s vykonaním Diela o viac ako 21 dní,
8.2.3. voči Zhotoviteľovi je začaté konanie o zrušení spoločnosti bez likvidácie
alebo Zhotoviteľ vstúpil do likvidácie alebo je Zhotoviteľ v úpadku a túto
skutočnosť neoznámil písomne Objednávateľovi bez zbytočného odkladu
odo dňa vzniku úpadku Zhotoviteľa,
8.2.4. ak Zhotoviteľ porušuje akúkoľvek z jeho povinností uvedenú v článku 9
tejto Zmluvy,
8.2.5. z iných dôvodov stanovených Obchodným zákonníkom.
8.3. Zhotoviteľ je oprávnený odstúpiť od tejto Zmluvy z niektorého z nasledovných
dôvodov:
8.3.1. Objednávateľ je v omeškaní s úhradou ceny za Dielo o viac ako tridsať
(30) dní,
8.3.2. voči Objednávateľovi je začaté konanie o zrušení spoločnosti bez
likvidácie alebo Objednávateľ vstúpil do likvidácie alebo je
Objednávateľ v úpadku a túto skutočnosť neoznámil písomne
Zhotoviteľovi bez zbytočného odkladu odo dňa vzniku úpadku
Objednávateľa,
8.3.3. z iných dôvodov stanovených Obchodným zákonníkom.
8.4. Odstúpenie je účinné nasledujúci deň po jeho doručení Zhotoviteľovi a Zmluva
zaniká dňom účinnosti písomného odstúpenia. Táto Zmluva zanikne a záväzkový
vzťah ňou založený skončí o 24:00 hod. dňa, kedy uplynie lehota podľa
predchádzajúcej vety tohto ustanovenia Zmluvy.
8.5. Zánikom účinnosti tejto Zmluvy nie sú dotknuté:

8.5.1.

8.5.2.

účinnosť článku 8 (Trvanie Zmluvy), článku 10 (Vlastnícke právo
k Dielu, Nebezpečenstvo škody na Diele a používanie Diela), článku 11
(Zmluvné sankcie), článku 12 (Zodpovednosť za vady) a článku 13
(Oprávnené osoby), článku 14 (Dôverné informácií), článku 15
(Doručovanie), článku 16 (Záverečné ustanovenia) a tých ustanovení
Zmluvy, ktorých účinnosť podľa tejto Zmluvy a/alebo vzhľadom na ich
povahu má trvať aj po ukončení účinnosti tejto Zmluvy;
nárok na zaplatenie zmluvnej pokuty a na náhradu škody spôsobenej
porušením a/alebo nesplnením povinností zmluvnej strany podľa tejto
Zmluvy ako aj regresné nároky Objednávateľa.

9. PRÁVA A POVINNOSTI ZHOTOVITEĽA A OBJEDNÁVATEĽA
9.1. Objednávateľ poskytne Zhotoviteľovi po nadobudnutí účinnosti tejto Zmluvy
potrebné podklady pre zhotovenie Diela, ktorými disponuje a poskytne súčinnosť
pri získavaní podkladov potrebných pre zhotovenie Diela.
9.2. V priebehu vykonávania Diela sa minimálne raz za mesiac uskutoční pracovné
rokovanie medzi Zhotoviteľom a Objednávateľom (ďalej len „pracovné
rokovanie“) podľa požiadaviek Objednávateľa alebo Zhotoviteľa. Každé pracovné
rokovanie sa zaväzuje zvolať Zhotoviteľ a to v dostatočnom časovom predstihu
pred jeho plánovaným termínom konania. Z každého pracovného rokovania sa
vyhotoví zápis (ďalej len „zápis z pracovného rokovania“), podpísaný oboma
zmluvnými stranami, pričom za Zhotoviteľa je oprávnený podpisovať zápis z
pracovného rokovania zodpovedný projektant za zámer EIA Zhotoviteľ sa
zaväzuje vyhotoviť návrh zápisu z pracovného rokovania a doručiť ho
Objednávateľovi do 5 dní odo dňa uskutočnenia pracovného rokovania na
odsúhlasenie. Objednávateľ je následne oprávnený, do 14 dní odo dňa doručenia
návrhu zápisu z pracovného rokovania, písomne oznámiť Zhotoviteľovi
pripomienky k návrhu zápisu z pracovného rokovania. Zhotoviteľ sa zaväzuje do
7 dní odo dňa doručenia písomných pripomienok Objednávateľa podľa
predchádzajúcej vety zapracovať pripomienky Objednávateľa a v rovnakej lehote
doručiť Objednávateľovi opravený zápis z pracovného rokovania. Zhotoviteľ je
povinný počas pracovných rokovaní Objednávateľa informovať o stave
rozpracovanosti Diela. Zoznam účastníkov pracovného rokovania dohodne
Zhotoviteľ s Objednávateľom spravidla 14 dní vopred pred jeho konaním, tým nie
je dotknutá povinnosť Zhotoviteľa zabezpečiť účasť zodpovedného projektanta za
zámer EIA na pracovnom rokovaní podľa bodu 9.3 tohto článku Zmluvy.
9.3. Zhotoviteľ sa zaväzuje zabezpečiť účasť zodpovedného projektanta za zámer EIA
na každom pracovnom rokovaní podľa bodu 9.2 tohto článku zmluvy.
9.4. Objednávateľ sa zaväzuje, že počas vykonávania Diela poskytne Zhotoviteľovi v
nevyhnutnom rozsahu spolupôsobenie, a to najmä poskytovaním upresňujúcich
alebo doplňujúcich údajov alebo nevyhnutných podkladov potrebných na
vykonanie Diela v súlade s touto Zmluvou.
9.5. Objednávateľ poskytne Zhotoviteľovi spolupôsobenie uvedené v bode 9.4 tohto
článku v lehote a spôsobom dohodnutým zmluvnými stranami.

9.6. Zhotoviteľ je pri vykonávaní Diela viazaný pokynmi Objednávateľa, a to najmä
pripomienkami z pracovných rokovaní uvedenými v zápisoch z pracovných
rokovaní a inými písomnými pokynmi Objednávateľa.
9.7. Zhotoviteľ je povinný vykonať Dielo s odbornou starostlivosťou, v súlade s
Príslušnými právnymi predpismi riadne a včas a v súlade s touto Zmluvou.
9.8. Zhotoviteľ je povinný bezodkladne informovať Objednávateľa o všetkých
skutočnostiach, ktoré by mohli ohroziť včasné a riadne vykonanie Diela.
9.9. Zhotoviteľ je povinný riadiť sa pokynmi Objednávateľa; tým nie je dotknutá
povinnosť Zhotoviteľa upozorniť Objednávateľa bez zbytočného odkladu na
nevhodnú povahu pokynov a na dôsledky vykonania nevhodných pokynov.
9.10. Objednávateľ je oprávnený vykonávať kedykoľvek kontrolu plnenia predmetu
Zmluvy, pričom o prípadných nedostatkoch bude bezodkladne informovať
Zhotoviteľa.
9.11. Zhotoviteľ je povinný v prípade nedostatkov pri vykonávaní Diela tieto
nedostatky bezodkladne odstrániť a ich odstránenie následne bezodkladne
oznámiť Objednávateľovi.
9.12. Zhotoviteľ nie je oprávnený poveriť vykonaním Diela alebo plnením akýchkoľvek
svojich povinností podľa tejto Zmluvy tretiu osobu, bez predchádzajúceho
písomného súhlasu Objednávateľa. Pokiaľ Zhotoviteľ uzatvorí osobitný zmluvný
vzťah so subdodávateľom, na základe ktorého ho poverí výkonom časti Diela,
zodpovedá za výkon tejto časti Diela subdodávateľom tak, ako by ho vykonával
sám a jeho povinnosti a zodpovednosť podľa tejto Zmluvy nie sú nijakým
spôsobom dotknuté.
9.13. Zhotoviteľ je oprávnený poveriť vypracovaním správy o hodnotení činnosti podľa
Zákona o EIA výlučne právnickú alebo fyzickú osobu evidovanú Ministerstvom
životného prostredia SR v osobitnom zozname odborne spôsobilých osôb na
posudzovanie vplyvov na životné prostredie podľa Zákona o EIA.
9.14. Každá zo strán sa zaväzuje oznámiť druhej zmluvnej strane akúkoľvek zmenu
údajov uvedených v záhlaví tejto Zmluvy.
10. VLASTNÍCKE PRÁVO K DIELU, NEBEZPEČENSTVO ŠKODY NA DIELE A
POUŽÍVANIE DIELA
10.1. Nebezpečenstvo škody na Diele a vlastnícke právo k Dielu prechádza na
Objednávateľa dňom podpísania preberacieho protokolu podľa článku 5.9 tejto
Zmluvy zmluvnými stranami.
10.2. V prípade, že Dielo alebo jeho ktorákoľvek časť, ktorého vykonanie je predmetom
tejto zmluvy spĺňa náležitosti autorského diela podľa Autorského zákona,
Zhotoviteľ udeľuje Objednávateľovi bezodplatne dňom prevzatia Diela v zmysle
bodu 5.9 tejto Zmluvy licenciu podľa § 65 Autorského zákona, a to výhradnú,
neobmedzenú (na dobu trvania autorských práv a bez teritoriálneho obmedzenia),
v rozsahu uvedenom v §19 ods. 4 Autorského zákona, tak aby dielo mohol
používať na vlastnú potrebu resp. na výkon svojej podnikateľskej činnosti, a za
týmto účelom ho poskytovať aj tretím osobám, ako podklady pre plnenie úloh
Objednávateľa v súvislosti s Projektom. Na základe tejto licencie je taktiež

Objednávateľ alebo ním poverená osoba oprávnená akokoľvek modifikovať,
prepracovať, dopracovať alebo zmeniť Dielo a použiť ho na dosiahnutie účelu
tejto Zmluvy a realizáciu Projektu.
10.3. Zhotoviteľ týmto bezodplatne udeľuje Objednávateľovi nedovolateľný súhlas s
udelením licencie akejkoľvek tretej osobe v rozsahu licencie podľa bodu 10.2
tejto Zmluvy (ďalej ako „sublicencia“). V prípade, ak by v budúcnosti z
akýchkoľvek dôvodov vznikla potreba dodatočného udelenia súhlasu s udelením
sublicencie, Zhotoviteľ sa týmto zaväzuje bez zbytočného odkladu a bez nároku
na odplatu poskytnúť Objednávateľovi takýto súhlas.
11. ZMLUVNÉ SANKCIE
11.1. V prípade omeškania Zhotoviteľa s doručením riadne vyhotoveného Diela, alebo
jeho časti v súlade s bodom 5.1 tejto Zmluvy bez zjavných vád, zaväzuje sa
zhotoviteľ zaplatiť Objednávateľovi zmluvnú pokutu vo výške 0,05 % z celkovej
ceny Diela bez DPH uvedenej v bode 6.1 tejto Zmluvy za každý aj začatý deň
omeškania až do doručenia riadne vyhotoveného Diela bez zjavných vád
Objednávateľovi.
11.2. V prípade porušenia akejkoľvek povinnosti Zhotoviteľa uvedenej v bode 9.2
Zmluvy sa Zhotoviteľ zaväzuje zaplatiť Objednávateľovi zmluvnú pokutu vo
výške 500,- EUR ( slovom: päťsto eur ) a to za každé jednotlivé porušenie
zmluvnej povinnosti.
11.3. V prípade porušenia povinnosti Zhotoviteľa podľa bodu 9.3 Zmluvy zabezpečiť
účasť zodpovedného projektanta za zámer EIA na každom pracovnom rokovaní
podľa bodu 9.2 tejto Zmluvy, zaväzuje sa Zhotoviteľ zaplatiť Objednávateľovi
zmluvnú pokutu vo výške 1.000,- EUR ( slovom: tisíc eur ) za každé jednotlivé
porušenie uvedenej zmluvnej povinnosti.
11.4. O použití ktorejkoľvek zo sankcií uvedených v tomto článku majú zmluvné strany
povinnosť navzájom sa bezodkladne písomne informovať.
11.5. Zhotoviteľ sa zaväzuje uhradiť zmluvnú pokutu podľa tohto článku Zmluvy na
základe penalizačnej faktúry vyhotovenej Objednávateľom a doručenej
Zhotoviteľovi. Lehota splatnosti faktúry podľa predchádzajúcej vety je 30 dní odo
dňa jej doručenia Zhotoviteľovi.
11.6. Zmluvné pokuty podľa tohto článku Zmluvy je možné uložiť Zhotoviteľovi
opakovane. Zaplatením zmluvnej pokuty podľa tohto článku Zmluvy sa
Zhotoviteľ nezbavuje povinnosti zabezpečenej zmluvnou pokutou. Zaplatením
zmluvnej pokuty nie je dotknutý nárok Objednávateľa na náhradu škody v plnej
výške spôsobenej porušením povinnosti Zhotoviteľa, na ktorú sa vzťahuje
zmluvná pokuta, aj škody prevyšujúcej zmluvnú pokutu.
12. ZODPOVEDNOSŤ ZA VADY
12.1. Zhotoviteľ sa zaväzuje, že pri vykonávaní Diela bude postupovať s odbornou
starostlivosťou, bude dodržiavať ustanovenia Príslušných právnych predpisov
vzťahujúcich sa na predmet Zmluvy.
12.2. Zhotoviteľ sa zaväzuje, že predmet Zmluvy vykoná podľa podmienok uvedených

v tejto Zmluve, že bude mať vlastnosti určené v tejto Zmluve že bude bez vád.
12.3. Ak nie je v článku 5 tejto Zmluvy výslovne dojednané inak, platia pre reklamáciu
vád Diela ustanovenia §§ 560-565 Obchodného zákonníka. V prípade, že
Zhotoviteľ vadu neodstráni v lehote dojednanej v bode 5.4 tejto Zmluvy je
Objednávateľ oprávnený uplatniť si zmluvnú pokutu vo výške 100,- EUR (slovom
jednosto eur) za každý deň omeškania so splnením tejto povinnosti a každú
neodstránenú vadu. Tým nie je dotknuté právo Objednávateľa na náhradu škody
voči Zhotoviteľovi.
13. OPRÁVNENÉ OSOBY
13.1. Ak nie je v tejto Zmluve výslovne uvedené inak, úkony spojené s plnením tejto
Zmluvy sú okrem štatutárnych orgánov oprávnené vykonávať nasledovné osoby:
13.1.1. za Objednávateľa:
Ing. Vladimír Olšakovský v.olsakovsky@inveastsk.sk
13.1.2. za Zhotoviteľa:
Ing. Mikuláš Janovský, janovsky@ekoconsult.sk
Mgr. Pavla Gábrišová, gabrisova@ekoconsult.sk
13.2. Úkony, ktoré sa dotýkajú platnosti, účinnosti a/alebo obsahu tejto Zmluvy, a
úkony v súdnom, správnom, rozhodcovskom alebo inom konaní pred orgánmi
verejnej moci sú oprávnené vykonávať výlučne štatutárne orgány alebo osoby
výslovne písomne splnomocnené.
13.3. Každá zmluvná strana je povinná bez zbytočného odkladu informovať druhú
zmluvnú stranu o obmedzeniach a/alebo zmenách oprávnenia osôb uvedených v
bode 13.1 tejto Zmluvy.
14. DÔVERNÉ INFORMÁCIE
14.1. Zmluvné strany sú povinné zachovávať mlčanlivosť o Dôverných informáciách,
ibaže by z tejto Zmluvy alebo z príslušných všeobecne záväzných právnych
predpisov vyplývalo inak. Záväzok zmluvných strán obsiahnutý v tomto článku
Zmluvy nezaniká ani po ukončení účinnosti tejto Zmluvy.
14.2. Zmluvné strany sa zaväzujú, že Dôverné informácie bez predchádzajúceho
písomného súhlasu druhej zmluvnej strany nevyužijú pre seba a/alebo pre tretie
osoby, neposkytnú tretím osobám a ani neumožnia prístup tretích osôb k
Dôverným informáciám. Za tretie osoby sa nepokladajú členovia orgánov
zmluvných strán, audítori alebo právni poradcovia zmluvných strán, ktorí sú
ohľadne im sprístupnených informácií viazaní povinnosťou mlčanlivosti na
základe všeobecne záväzných právnych predpisov.
14.3. Povinnosť zachovávať mlčanlivosť o Dôverných informáciách sa nevzťahuje na:
14.3.1. informácie, ktoré už sú v deň podpisu tejto Zmluvy verejne známe alebo
ktoré je možné už v deň podpisu tejto Zmluvy získať z bežne dostupných
informačných prostriedkov;
14.3.2. informácie, ktoré sa stanú po podpise tejto Zmluvy verejne známymi
alebo ktoré možno po tomto dni získať z bežne dostupných informačných
prostriedkov;

14.3.3. prípady, kedy na základe všeobecne záväzných právnych predpisov alebo
na základe povinnosti uloženej postupom podľa všeobecne záväzných
právnych predpisov musí zmluvná strana poskytnúť Dôverné informácie.
V takom prípade je dotknutá zmluvná strana povinná informovať druhú
zmluvnú stranu o vzniku jej povinnosti poskytnúť Dôverné informácie s
uvedením rozsahu tejto povinnosti bez zbytočného odkladu;
14.3.4. použitie potrebných Dôverných informácií v prípadoch súdnych,
rozhodcovských, správnych alebo iných konaniach vedených za účelom
uplatňovania práv podľa tejto Zmluvy.
15. DORUČOVANIE
15.1. Písomnosti týkajúce sa právnych vzťahov založených medzi zmluvnými stranami
touto Zmluvou sa doručujú osobne, prostredníctvom Slovenskej pošty, a.s. alebo
iného doručovateľa.
15.2. Písomnosti v listinnej podobe týkajúce sa právnych vzťahov založených medzi
zmluvnými stranami touto Zmluvou sa doručujú doporučene prostredníctvom
Slovenskej pošty, a.s. alebo iného doručovateľa doručením na adresu zmluvnej
strany uvedenú v záhlaví Zmluvy. Každá zmluvná strana je povinná oznámiť
druhej zmluvnej strane každú zmenu svojho sídla podľa zásad uvedených v tomto
článku do troch (3) dní odo dňa zmeny sídla.
15.3. Ak Zmluvná strana neprevezme písomnosť na adrese uvedenej v tejto Zmluve,
považuje sa písomnosť po troch (3) dňoch od jej vrátenia odosielateľovi za
doručenú, a to aj vtedy, ak sa adresát o tom nedozvie. Všetky právne účinky
doručovaných písomností nastanú v tomto prípade dňom, ktorým sa písomnosť
považuje za doručenú.
16. ZÁVEREČNÉ USTANOVENIA
16.1. Táto Zmluva nadobúda platnosť dňom jej podpisu oboma zmluvnými stranami a
účinnosť dňom nasledujúcim po dni jej zverejnenia podľa osobitného predpisu
[zákon č. 211/2000 Z. z. o slobodnom prístupe k informáciám (o slobode
informácií) v znení neskorších predpisov] v spojení s ustanovením § 47a ods. 1
Občianskeho zákonníka.
16.2. Túto Zmluvu možno meniť a dopĺňať len písomne, a to na základe dohody Strán
vyhotovenej vo forme datovaného a číslovaného dodatku k tejto Zmluve
podpísaného obidvoma zmluvnými stranami.
16.3. Právne pomery touto Zmluvou neupravené sa spravujú ustanoveniami
Obchodného zákonníka a iných právnych predpisov platných v Slovenskej
republike.
16.4. V prípade, že akékoľvek ustanovenie tejto Zmluvy je alebo sa stane neplatným,
neúčinným a/alebo nevykonateľným, nie je tým dotknutá platnosť, účinnosť
a/alebo vykonateľnosť ostatných ustanovení Zmluvy, pokiaľ to nevylučuje v
zmysle príslušných právnych predpisov samotná povaha takého ustanovenia.
Zmluvné strany sa zaväzujú bez zbytočného odkladu po tom, ako zistia, že
niektoré z ustanovení tejto Zmluvy je neplatné, neúčinné a/alebo nevykonateľné,

16.5.

16.6.
16.7.
16.8.

nahradiť dotknuté ustanovenie ustanovením novým, ktorého obsah bude v čo
najväčšej miere zodpovedať vôli zmluvných strán v čase uzatvorenia tejto
Zmluvy.
Prípadné spory a/alebo nezrovnalosti medzi zmluvnými stranami, ktoré vzniknú
na základe tejto Zmluvy alebo v akejkoľvek súvislosti s touto Zmluvou sa budú
riešiť v prvom rade mimosúdnou cestou, a to vzájomnými rokovaniami
zmluvných strán vedenými v dobrej viere. Ak sa tieto spory a/alebo nezrovnalosti
nepodarí vyriešiť ani po takýchto vzájomných rokovaniach zmluvných strán, a to
najneskôr do tridsať (30) kalendárnych dní odo dňa ich začatia, je ktorákoľvek
zmluvná strana oprávnená predložiť tieto spory a/alebo nezrovnalosti medzi
zmluvnými stranami, ktoré vzniknú na základe tejto Zmluvy alebo v akejkoľvek
súvislosti s touto Zmluvou na rozhodnutie vecne a miestne príslušnému súdu
Slovenskej republiky.
Súčasťou tejto Zmluvy sú nasledovné prílohy:
16.6.1. Príloha č. 1 – Opis predmetu zákazky,
Táto Zmluva je vyhotovená v štyroch (4) rovnopisoch, z ktorých každá zmluvná
strana obdrží dva (2) rovnopisy.
Zmluvné strany vyhlasujú, že si túto Zmluvu pozorne prečítali, jej obsahu
porozumeli a ten predstavuje ich skutočnú a slobodnú vôľu zbavenú akéhokoľvek
omylu. Svoje prejavy vôle obsiahnuté v tejto Zmluve považujú zmluvné strany za
určité a zrozumiteľné, vyjadrené nie v tiesni a nie za nápadne nevýhodných
podmienok. Zmluvným stranám nie je známa žiadna okolnosť, ktorá by
spôsobovala neplatnosť niektorého z ustanovení tejto Zmluvy. Zmluvné strany na
znak svojho súhlasu s obsahom tejto Zmluvy túto Zmluvu podpísali.

V Bratislave, dňa...................... 2018
Objednávateľ

________________________
InvEast SK, s. r. o.
PhDr. Branislav Valovič
konateľ

V ..............., dňa .....................2018
Zhotoviteľ

___________________________
EKOCONSULT-enviro, a.s.
Ing. Mikuláš Jankovský
predseda predstavenstva

