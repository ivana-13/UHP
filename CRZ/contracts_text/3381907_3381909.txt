Zmluva o poskytnutí poradenských a konzultačných služieb č. 10/2018
uzatvorená podľa § 269 ods. 2 zákona č. 513/1991 Zb. Obchodný zákonník v platnom znení
a ustanovení zákona č. 343/2015 Z. z. o verejnom obstarávaní a o zmene a doplnení niektorých
zákonov v znení neskorších predpisov (ďalej len „zmluva“)

Článok I.
Zmluvné strany
Objednávateľ :
Názov:
Sídlo:
Zastúpená:
IČO:
Tel. kontakt:
Email:

Kancelária Súdnej rady Slovenskej republiky
Hlavné námestie č. 8
814 22 Bratislava
Mgr. Martin Katriak
vedúci Kancelárie Súdnej rady Slovenskej republiky
30 793 629

(ďalej len „objednávateľ“)
a
Poskytovateľ :
Názov:
Sídlo:
Štatutárny orgán:

ICZ Slovakia a. s.
Soblahovská č. 2050
911 01 Trenčín
Ing. Martin Terkovič
predseda predstavenstva
36 328 057
SK7120000162
2020180096
Okresný súd Trenčín, oddiel: Sa, vložka číslo: 10561/R
UniCredit Bank Czech Republic and Slovakia, a.s.,
SK36 1111 0000 0012 1289 9008

IČO:
IČ pre DPH:
DIČ:
Registrovaný:
Bankové spojenie:
Č. účtu :
Tel. kontakt:
Email:
Osoba oprávnená rokovať vo veciach zmluvných a technických:

(ďalej len „poskytovateľ“)
(Pre účely tejto Zmluvy sa objednávateľ a poskytovateľ označujú tiež spoločne aj ako „zmluvné
strany“)

1/7

Článok II.
Úvodné ustanovenia
1. Túto Zmluvu uzatvárajú zmluvné strany ako výsledok Výzvy na predloženie cenovej ponuky
na zákazku s nízkou hodnotou v zmysle § 117 zákona č. 343/2015 Z. z. o verejnom
obstarávaní a o zmene a doplnení niektorých zákonov v znení neskorších predpisov,
vyhlásenej objednávateľom dňa 12. 3. 2018, na predmet zákazky poradenské a konzultačné
služby manažmentu kvality, tzv. Quality assurance, pre podporu strategického rozhodovania
Kancelárie Súdnej rady Slovenskej republiky pri obnove a rozvoji IKT infraštruktúry Súdnej
rady Slovenskej republiky.
2. Poskytovateľ je úspešným uchádzačom v procese verejného obstarávania na predmet zákazky.
3. Zmluvné strany týmto vyhlasujú, že sú spôsobilé túto zmluvu uzatvoriť a plniť záväzky z nej
vyplývajúce.
Článok III.
Predmet a účel zmluvy
1. Na základe výsledku verejného obstarávania - výzvy na predloženie cenovej ponuky na
zákazku s nízkou hodnotou podľa § 117 zákona č. 343/2015 Z. z. verejnom obstarávaní
a o zmene a doplnení niektorých zákonov v znení neskorších predpisov a víťaznej ponuky
poskytovateľa, predmetom zmluvy je záväzok poskytovateľa poskytovať v prospech
objednávateľa a podľa jeho požiadaviek odborné služby, spočívajúce v poradenskej
a konzultačnej činnosti manažmentu kvality, tzv. Quality assurance, pre podporu strategického
rozhodovania Kancelárie Súdnej rady Slovenskej republiky pri obnove a rozvoji IKT
infraštruktúry Súdnej rady Slovenskej republiky a záväzok objednávateľa zaplatiť
poskytovateľovi dohodnutú cenu za poskytnuté odborné služby za podmienok stanovených
v tejto zmluve (ďalej aj ako „služby“).
2. Účelom poskytovanej služby poskytovateľom je zabezpečenie požadovanej kvalitatívnej
úrovne prevádzky, obnovy a rozvoja IKT objednávateľa - verejného obstarávateľa, ktorá bola
vopred definovaná, a to formou, ktorá bude zahŕňať nasledujúce činnosti:
- Odborné konzultácie analytického, technologického, resp. koncepčného charakteru pre
podporu strategického plánovania a riadenia,
- Vytvorenie zoznamu požiadaviek objednávateľa - verejného obstarávateľa a vstupov
zadaní voči strategickým a čiastkovým cieľom objednávateľa – verejného obstarávateľa,
- Spracovanie a prezentáciu čiastkových stratégií prevádzky a rozvoja IKT objednávateľa –
verejného obstarávateľa,
- Návrh opatrení, ktorých implementáciou sú realizovateľné objednávateľom – verejným
obstarávateľom schválené strategické ciele,
- Overovanie napĺňania požiadaviek objednávateľa - verejného obstarávateľa, kontrola
zhody so zadaním a špecifikáciou realizovaných IKT projektov.
3. Zmluvné strany sa dohodli, že poskytovanie služby sa bude realizovať vo forme spolupráce,
asistencie a spoluúčasti na spracovaní výstupov a dokumentov, ktoré realizuje objednávateľ.
4. V prípade, ak poskytnutá služba nebude zodpovedať požiadavkám objednávateľa, je
objednávateľ oprávnený požadovať doplnenie poskytnutej služby tak, aby ju poskytnutá
služba spĺňala. Poskytovateľ je povinný vykonať doplnenie poskytnutej služby bez zbytočného
odkladu po tom, čo obdrží oprávnenú požiadavku objednávateľa na jej doplnenie.

2/7

Článok IV.
Miesto a čas plnenia zmluvy
1. Zmluvné strany sa dohodli, že miestom plnenia tejto zmluvy je sídlo objednávateľa alebo
miesto určené objednávateľom alebo iné miesto podľa charakteru poskytovanej služby, určené
dohodou zmluvných strán.
2. Zmluvné strany sa dohodli, že poskytovateľ bude poskytovať služby podľa tejto zmluvy do
31. 12. 2018.
Článok V.
Cena a platobné podmienky
1. Celková cena za realizáciu služieb definovaných v Článku III. tejto zmluvy je stanovená
v súlade so zákonom č. 343/2015 Z. z. o verejnom obstarávaní a o zmene a doplnení
niektorých zákonov v znení neskorších predpisov a v súlade s cenovou ponukou
poskytovateľa.
2. Zmluvné strany sa dohodli na odplate za celok poskytnutých služieb vo výške :
 Cena bez DPH: 12 400,00 € /slovom: dvanásťtisícštyristo EUR /
 DPH vo výške 20%: 2 480, 00 € /slovom: dvetisícštyristoosemdesiat EUR/
 Celková cena s DPH: 14 880, 00 EUR /slovom: štrnásťtisícosemstoosemdesiat
EUR/,
a to za celé obdobie trvania tejto zmluvy.
3. Cena za poskytnuté služby uvedená v ods. 2 tohto článku zmluvy je dohodnutá ako cena
maximálna a konečná a sú v nej obsiahnuté všetky náklady zmluvnej strany na poskytnutie
služieb podľa tejto zmluvy.
4. Poskytovateľ nemá nárok na poskytnutie zálohy, prípadne uhradenie preddavku.
Článok VI.
Platobné podmienky
1. Poskytovateľ je oprávnený vystaviť a objednávateľ je povinný zaplatiť poskytovateľovi
faktúru za riadne, včasné a kompletné poskytnutie služby v súlade s touto zmluvou, a to podľa
nižšie uvedených podmienok.
2. Dohodnutú cenu za poskytnutú službu uhradí objednávateľ poskytovateľovi na základe faktúry
vystavenej poskytovateľom.
3. Za poskytnuté služby podľa tejto zmluvy objednávateľ zaplatí dohodnutú odplatu podľa
článku V ods. 2 v dvoch splátkach:
- 30 % z dohodnutej odplaty po dodaní kompletnej dokumentácie, ktorá bude podkladom
žiadosti o vykonanie rozpočtového opatrenia,
- 70 % z dohodnutej odplaty po úspešnom overení a kontrole zhody zrealizovaných IKT
projektov so zadaním a naplnením požiadaviek objednávateľa.
4. Splatnosť faktúry je 30 dní odo dňa jej doručenia objednávateľovi. Fakturovaná cena je
považovaná za zaplatenú dňom, keď sa uhrádzaná čiastka pripíše na účet poskytovateľa.
5. Poskytovateľom predložená faktúra musí byť vyhotovená v súlade s ustanoveniami zákona č.
222/2004 Z. z. o dani z pridanej hodnoty v znení neskorších predpisov a musí spĺňať
náležitosti daňového dokladu. Faktúra musí obsahovať: názov a sídlo objednávateľa a
poskytovateľa, IČO, DIČ, IČ DPH, číslo zmluvy, číslo faktúry, dátum dodania služby, dátum

3/7

vyhotovenia faktúry, deň splatnosti faktúry, označenie bankového spojenia a číslo účtu,
označenie dodaných služieb, fakturovanú sumu, jednotkovú cenu bez dane a uplatnenú sadzbu
dane, podpis a pečiatku oprávnenej osoby poskytovateľa.
6. Ak faktúra nebude obsahovať uvedené údaje, je objednávateľ oprávnený ju vrátiť na doplnenie
poskytovateľovi, čím sa preruší splatnosť faktúry a nová splatnosť začína plynúť dňom
doručenia novej faktúry.
7. Vystavením faktúry zo strany poskytovateľa sa považujú jeho nároky spojené s dodaním
fakturovaných služieb za vyúčtované v celom rozsahu.
8. Po vystavení konečnej faktúry si Poskytovateľ nebude od objednávateľa uplatňovať žiadne
ďalšie finančné nároky súvisiace s výkonom predmetu zmluvy.
Článok VII.
Práva a povinnosti zmluvných strán
1. Poskytovateľ je povinný poskytovať služby podľa článku III. tejto zmluvy riadne a včas, v
súlade s touto zmluvou, zákonom o verejnom obstarávaní, ostatnými súvisiacimi právnymi
predpismi platnými a účinnými v Slovenskej republike a riadiť sa podkladmi a pokynmi
objednávateľa, pričom je povinný dbať pri poskytovaní odborných služieb na záujmy
objednávateľa.
2. Činnosti týkajúce sa poskytovania služieb podľa tejto zmluvy sú predmetom činnosti
poskytovateľa, ktorý vyhlasuje, že má k dispozícií adekvátne odborné a personálne kapacity
na poskytovanie odborných služieb podľa tejto zmluvy.
3. Poskytovateľ je povinný chrániť dobré meno objednávateľa a konať tak, aby objednávateľ
konaním poskytovateľa, jeho odborných konzultantov, partnerov alebo subdodávateľov
neutrpel žiadnu ujmu.
4. Poskytovateľ sa zaväzuje zúčastňovať sa na poradách objednávateľa, súvisiacich s
poskytovaním služieb podľa tejto zmluvy, na ktorých participuje, a na ktoré bude pozvaný
objednávateľom.
5. Poskytovateľ sa zaväzuje poskytovať služby podľa tejto zmluvy spôsobom, ktorý bude v
súlade s prioritami objednávateľa a výlučne na základe jeho pokynov a odsúhlaseného
postupu. Poskytovateľ sa nesmie odchýliť od pokynov a odsúhlaseného postupu
objednávateľa, inak zodpovedá za škodu spôsobenú týmto porušením.
6. Poskytovateľ je povinný pri poskytovaní služieb podľa tejto zmluvy upozorniť objednávateľa
na zrejmú nesprávnosť jeho podkladov a pokynov, ktoré by mohli negatívne ovplyvniť
poskytovanie služieb podľa tejto zmluvy alebo spôsobiť vznik škody. V prípade, že
objednávateľ aj napriek upozorneniu poskytovateľa trvá na použití podkladov a/alebo splnení
pokynov, nezodpovedá poskytovateľ za takto vzniknutú škodu.
7. Objednávateľ sa zaväzuje poskytnúť poskytovateľovi písomné podklady a potrebnú súčinnosť
pre potreby plnenia predmetu tejto zmluvy, a to najmä podporu a súčinnosť svojich
zamestnancov.
8. Pre potreby doručovania prostredníctvom pošty sa použijú adresy sídla alebo miesta
podnikania zmluvných strán, poprípade ich korešpondenčné adresy, uvedené v záhlaví tejto
zmluvy, ibaže odosielajúcej zmluvnej strane adresát písomnosti oznámil novú adresu sídla
alebo miesta podnikania, prípadne inú novú adresu, určenú na doručovanie písomností.
V prípade akejkoľvek zmeny adresy určenej na doručovanie písomností na základe tejto
zmluvy sa príslušná zmluvná strana zaväzuje o zmene adresy bezodkladne písomne
informovať druhú zmluvnú stranu. V takomto prípade je pre doručovanie rozhodujúca nová
adresa riadne oznámená zmluvnej strane pred odoslaním písomnosti. Odosielajúca zmluvná

4/7

strana nenesie prípadné právne následky spojené s nedodržaním oznamovacej povinnosti
adresáta písomnosti v zmysle tohto bodu zmluvy.
9. Pri doručovaní prostredníctvom pošty sa zásielka považuje za doručenú dňom jej doručenia na
adresu uvedenú v záhlaví tejto zmluvy. Za deň doručenia zásielky sa považuje aj deň, v ktorý
zmluvná strana, ktorá je adresátom, odoprie doručovanú zásielku prevziať, alebo 3. (slovom:
„tretí“) pracovný deň odo dňa začatia plynutia odbernej lehoty na vyzdvihnutie zásielky na
pošte. Pri ostatných spôsoboch doručovania správ (doručovanie zaslaním e-mailovej správy),
ktoré neobsahujú právny úkon a slúžia len na účely urýchlenia vzájomnej komunikácie
zmluvných strán, sa tieto považujú za doručené zobrazením potvrdenia o doručení e-mailovej
správy na technickom zariadení odosielateľa.
Článok VIII.
Sankcie
1. V prípade, že sa objednávateľ dostane do omeškania s uhradením riadne vystavenej faktúry
podľa tejto zmluvy, má poskytovateľ právo požadovať od objednávateľa úrok z omeškania vo
výške 0,03% z ceny neuhradenej faktúry, a to za každý aj začatý deň omeškania s úhradou
danej faktúry.
2. V prípade, že sa poskytovateľ dostane do omeškania s poskytnutím služieb podľa tejto
zmluvy, má objednávateľ právo požadovať od poskytovateľa zmluvnú pokutu vo výške 0,03%
z ceny služby, a to za každý aj začatý deň omeškania s poskytnutím služby.
3. V prípade vzniku škody porušením povinností vyplývajúcich z tejto zmluvy ktorejkoľvek
zmluvnej strane, má druhá strana nárok na náhradu vzniknutej škody.
Článok IX.
Zodpovednosť za vady, záruka
1. Zmluvné strany sa dohodli, že poskytovateľ nezodpovedá za vady, ktoré boli spôsobené
použitím podkladov prevzatých od objednávateľa.
2. Reklamáciu vady poskytnutej služby podľa tejto zmluvy je objednávateľ povinný uplatniť u
poskytovateľa bez zbytočného odkladu, najneskôr však do 10 dní po zistení vady, a to v
písomnej forme adresovanej poskytovateľovi.
3. Poskytovateľ sa zaväzuje po uplatnení reklamácie objednávateľom reklamovanú vadu bez
zbytočného odkladu odstrániť na vlastné náklady.
Článok X.
Mlčanlivosť a zachovávanie obchodného tajomstva
1. Zmluvné strany sa dohodli, že za dôverné informácie sa pre účely tejto zmluvy považujú
všetky informácie, o ktorých sa zmluvné strany dozvedia v rámci ich zmluvného vzťahu
založeného touto zmluvou, pri plnení tejto zmluvy alebo v súvislosti s jej uzavretím, ako aj
všetky údaje a informácie, ktoré sú obsiahnuté v tejto zmluve a jej prílohách, či dokumentoch
vypracovaných za účelom prípravy, uzavretia alebo plnenia tejto zmluvy (ďalej len „Dôverné
informácie“).
2. Zmluvné strany sú povinné zaistiť utajenie dôverných informácií spôsobom obvyklým pre
utajovanie takýchto informácií, ak nie je výslovne dojednané inak. Táto povinnosť platí bez
ohľadu na ukončenie platnosti a účinnosti zmluvy. Zmluvné strany sú povinné zaistiť utajenie
dôverných informácií aj u svojich zamestnancov, zástupcov, ako aj iných spolupracujúcich

5/7

3.

4.

5.

6.

tretích strán, pokiaľ im takéto informácie boli poskytnuté.
Každá zmluvná strana sa zaväzuje počas trvania tejto zmluvy, ako aj po jej ukončení:
a) zachovávať mlčanlivosť o Dôverných informáciách podľa bodu 1 tohto článku
zmluvy (pokiaľ to nie je potrebné pre účely plnenia tejto zmluvy) a takéto informácie
nereprodukovať alebo ich iným spôsobom využívať,
b) zabezpečiť, že akákoľvek tretia strana, ktorej budú Dôverné informácie
sprístupnené, dodrží záväzok mlčanlivosti v zmysle podmienok tejto zmluvy,
c) využívať Dôverné informácie len pri realizácii tejto zmluvy a pri vykonávaní
vlastných práv a povinností podľa tejto zmluvy.
Ustanovenia bodu 3 tohto článku sa nevzťahujú na Dôverné informácie, ktoré:
a) sú alebo sa stali verejnosti známe bez akéhokoľvek porušenia záväzkov alebo
povinností niektorou zo zmluvných strán vyplývajúcich z tejto zmluvy,
b) sú alebo boli získané prijímajúcou stranou samostatne,
c) boli známe jednej zo zmluvných strán ešte pred začatím zmluvných rokovaní o
uzavretí tejto zmluvy alebo jej boli poskytnuté treťou stranou ako informácie, ktoré nie sú
dôverné, pričom táto tretia strana neporušila vlastnú povinnosť mlčanlivosti,
d) sú náležite sprístupnené na základe zákonnej povinnosti, nariadenia súdu s
rozhodnou právomocou alebo iného orgánu s tým, že v tomto prípade zmluvná strana, ktorá je
povinná Dôverné informácie sprístupniť, bude bez zbytočného odkladu informovať druhú
zmluvnú stranu pred sprístupnením Dôverných informácií.
Zmluvné strany sa zaväzujú:
a) neoznámiť a nesprístupniť obchodné tajomstvo druhej zmluvnej strany akýmkoľvek
tretím osobám,
b) žiadnym spôsobom nevyužívať pre seba alebo akúkoľvek tretiu osobu obchodné
tajomstvo druhej zmluvnej strany inak, než pre účely plnenia tejto zmluvy,
c) zabezpečiť akékoľvek listiny a akékoľvek iné nosiče informácií, vrátane ich kópií, z
ktorých možno získať obchodné tajomstvo druhej zmluvnej strany pred zneužitím tretími
osobami,
d) poučiť svojich zamestnancov, partnerov, subdodávateľov alebo iné osoby, ktoré sa
podieľajú na plnení predmetu tejto zmluvy a môžu sa hoci aj v obmedzenej miere stretnúť s
obchodným tajomstvom druhej zmluvnej stany a členov štatutárneho orgánu, o povinnosti
zachovávať predmetné obchodné tajomstvo,
e) bez zbytočného odkladu písomne oznámiť dotknutej zmluvnej strane, že sa tretia
osoba domáha sprístupnenia obchodného tajomstva.
Povinnosť mlčanlivosti trvá počas trvania účinnosti tejto zmluvy, ako aj 24 mesiacov po jej
zániku, pokiaľ táto povinnosť v zmysle všeobecne záväzných právnych predpisov netrvá aj po
uplynutí tejto doby. Porušenie povinnosti mlčanlivosti je sankcionované právnymi predpismi
platnými a účinnými na území Slovenskej republiky.
Článok XI.
Zánik zmluvného vzťahu

1. Zmluvné strany sa dohodli, že zmluvný vzťah založený touto zmluvou zaniká:
a) uplynutím doby,
b) písomnou dohodou zmluvných strán,
c) odstúpením od zmluvy z dôvodu podstatného porušenia povinností vyplývajúcich
z tejto zmluvy v súlade s príslušnými ustanoveniami Obchodného zákonníka,
d) výpoveďou ktorejkoľvek zo zmluvných strán v písomnej forme, bez uvedenia

6/7

dôvodu. Výpovedná lehota je 2 mesiace a začína plynúť dňom nasledujúcim po dni,
v ktorom bola výpoveď doručená druhej zmluvnej strane..
2. Odstúpenie od Zmluvy je účinné dňom jeho písomného doručenia druhej zmluvnej strane,
dňom odmietnutia jeho prevzatia alebo dňom vrátenia doporučenej zásielky druhej zmluvnej
strane, aj keď sa adresát o tom nedozvedel.
3. Odstúpenie od tejto zmluvy nevylučuje možnosť uplatnenia si práva na náhradu preukázanej
škody, ktorá vznikla nesplnením záväzku jednou zo zmluvných strán.
Článok XII.
Záverečné ustanovenia
1. Táto zmluva nadobúda platnosť dňom podpísania obidvoma zmluvnými stranami a právne
účinky nadobúda v zmysle ustanovenia § 47a zákona č. 40/1964 Zb., Občiansky zákonník
v znení neskorších predpisov a súvisiacich predpisov dňom nasledujúcim po dni jej
zverejnenia v Centrálnom registri zmlúv vedenom Úradom vlády Slovenskej republiky (ďalej
ako „CRZ“). Táto zmluva sa uzatvára na dobu určitú do 31. 12. 2018.
2. Zmluvné strany berú na vedomie, že zverejnenie zmluvy v CRZ v súlade a v rozsahu podľa
zákona č. 211/2000 Z. z. o slobodnom prístupe k informáciám v znení neskorších predpisov,
nie je porušením alebo ohrozením obchodného tajomstva. Zmluvné strany výslovne súhlasia s
tým, aby táto zmluva vrátane jej príloh bola zverejnená v CRZ v plnom rozsahu.
3. Pokiaľ nie je v zmluve dohodnuté inak, riadia sa práva a povinnosti zmluvných strán, ako i
právne vzťahy z nej vyplývajúce alebo vznikajúce príslušnými ustanoveniami Obchodného
zákonníka a ostatnými všeobecne záväznými právnymi predpismi Slovenskej republiky.
4. Táto zmluva vrátene jej príloh je vypracovaná v piatich originálnych vyhotoveniach, z ktorých
dve vyhotovenia obdrží poskytovateľ a tri vyhotovenia objednávateľ.
5. Príloha č. 1 Cenová ponuka tvorí neoddeliteľnú súčasť tejto zmluvy.
6. Zmluvné strany vyhlasujú, že si túto zmluvu prečítali, jej obsahu porozumeli, táto predstavuje
ich pravú, vážnu a slobodnú vôľu a nebola dojednaná v tiesni ani za jednostranne
nevýhodných podmienok. Na znak súhlasu zmluvu potvrdzujú vlastnoručnými podpismi.
V Bratislave, dňa ............................

V Bratislave, dňa ............................

..................................................

........................................................

Ing. Martin Terkovič
predseda predstavenstva
ICZ Slovakia a. s.
(poskytovateľ)

Mgr. Martin Katriak
vedúci Kancelárie Súdnej rady
Slovenskej republiky
(objednávateľ)

7/7

