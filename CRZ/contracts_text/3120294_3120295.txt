Zmluva o dielo
č. 038/2017
uzatvorená v súlade s ustanoveniami zákona č. 513/91 Z.z., § 536 vrátane neskorších zmien a dodatkov
(Obchodného zákonníka) medzi zmluvnými stranami
Názov:

Fakultná nemocnica s poliklinikou F. D. Roosevelta Banská Bystrica

Sídlo:

Nám. L. Svobodu 1, 975 17 Banská Bystrica

IČO:
DIČ:

00165549
2021095670

Štatutárny zástupca:

Ing. Miriam Lapuníková, MBA, generálna riaditeľka

Zriadená:
Bankové spojenie:

MUDr. Milan Urbáni, MPH medicínsky riaditeľ
Zriaďovacou listinou: MZ SR č. 1842/90-A/II-I z 18.12.1990 v znení
neskorších zmien
Štátna pokladnica Bratislava
IBAN: SK35 8180 0000 0070 0027 8282
BIC/SWIFT: SPSRSKBA

ďalej len Objednávateľ
a
Názov:
Sídlo:
IČO:

CompuGroup Medical Slovensko s. r. o.
Galvaniho 7/D, 821 04 Bratislava, Slovenská republika
35774738

DIČ:
Štatutárny zástupca:

SK2020232775
Bc. Vladimír Přikryl, konateľ
Jan Hlaváček, konateľ

Obchodný register:

Registrácia firmy pri Okresnom súde Bratislava I. oddiel : Sro, vložka
číslo: 19825/B

Bankové spojenie:

Tatra banka
IBAN: SK42 1100 0000 0026 2482 0233
BIC/SWIFT: TATRSKBX

ďalej len Zhotoviteľ alebo CGM

1. PREDMET ZMLUVY
1.1.

Predmetom Zmluvy je záväzok Zhotoviteľa realizovať integráciu služby eZdravie do NIS CGM
CLINICOM prostredníctvom modulov eBridge a eRecept (ďalej len Dielo) a poskytnúť
Objednávateľovi užívacie právo (licenciu) k tomuto Dielu. Predmet Zmluvy je v kontexte
s ponukou číslo 350354221 (licencie) a 350354228 (služby).

1.2.

Objednávateľ sa zaväzuje riadne a včas prevziať a uhradiť predmetné plnenie podľa tejto
zmluvy v súlade s platobnými podmienkami, špecifikovanými touto zmluvou.

1.3.

Podpora (maintenance) modulov eBridge a eRecept, ktoré tvoria predmet tejto zmluvy (viď
Príloha č. 1), bude dohodnutá samostatnou servisnou zmluvou.

2. ŠPECIFIKÁCIA DIELA
2.1.

Špecifikácia diela je uvedená v Prílohe č.1 tejto zmluvy, ktorá tvorí jej neoddeliteľnú súčasť.

3. MIESTA A TERMÍNY PLNENIA
3.1.

Lehota pre realizáciu pilotnej časti predmetu Zmluvy je do 15.12.2017 a je záväzná za
predpokladu, že Zmluva nadobudne platnosti do 22.9.2017. Harmonogram plnenia predmetu
Zmluvy bude súčasťou Plánu riadenia projektu s tým, že plnenie bude rozdelené na dve
samostatné etapy:
a) pilotná implementácia služieb eZdravie (eBridge, eRecept) na 5 pracovných staníc
Objednávateľa
b) podpora rollout-u služieb eZdravie (eBridge, eRecept)
Rollout bude uskutočnený v závislosti na pripravenosti prostredia Objednávateľa.

3.2.

Miestom realizácie a predania Diela a poskytovanie služieb je Fakultná nemocnica s
poliklinikou F. D. Roosevelta Banská Bystrica.

4. ODOVZDANIE DIELA
4.1.

Odovzdanie Diela alebo častí diela (etáp) dohodnutých k samostatnému predaniu v súlade
s členením na etapy podľa článku 3.1 Zmluvy bude vykonané v súlade s Plánom riadenia
projektu.

4.2.

Dokladom o prevzatí Diela alebo jeho časti dohodnuté na samostatné odovzdanie je
Odovzdávací protokol podpísaný poverenými zástupcami oboch strán, ktorý bude obsahovať
minimálne dátum a miesto odovzdania / prevzatia, meno, priezvisko a funkciu osoby
odovzdávajúcej / preberajúcej predmet zákazky, súpis zjavných chýb predmetu zákazky

ZML038_2017BAB_Zmluva o dielo_v05.doc

2z8

a chýbajúce časti predmetu zákazky. Poverené osoby budú špecifikované v Plánu riadenia
projektu.
4.3.

Vlastnícke právo k veciam, ktoré sa podľa tejto zmluvy majú stať vlastníctvom Objednávateľa,
prechádza na Objednávateľa dňom uhradenia celej čiastky za Dielo.

4.4.

Súčasťou dodania predmetu zmluvy je jeho doprava na miesto dodania, inštalácia a uvedenie
do prevádzky odskúšanie predmetu plnenia, zaškolenie vybraných pracovníkov oddelenia
informatiky Objednávateľa na obsluhu predmetu zákazky a odovzdanie dokladov potrebných
na užívanie predmetu zmluvy.

4.5.

Nebezpečenstvo škody na odovzdaných veciach prechádzajú na Objednávateľa dňom ich
odovzdania.

4.6.

Nedostupnosť, prípadne nefunkčnosť služieb a rozhrania NZIS nemôže byť prekážkou k
odovzdaniu diela.

5. CENA
5.1.

Celková cena plnenia činí 30 625,00 EUR bez DPH, tj. 36 750,- EUR vrátanie DHP podľa
aktuálnej sadzby 20 %.

5.2.

Cena za predmet Zmluvy a jej členenie po jednotlivých etapách sú uvedené v Prílohe č. 1,
ktorá tvorí neoddeliteľnú časť Zmluvy.

5.3.

Zmena dohodnutej ceny je možná len v prípade vzájomnej dohody zmluvných strán formou
písomného dodatku k zmluve, a to v prípade legislatívnych zmien a zmien, ktoré vyplynuli zo
zmien colných a daňových predpisov, resp. predpisov stanovujúcich iné poplatky štátu.

6. PLATOBNÉ PODMIENKY
6.1.

Cenu za predmet zmluvy podľa článku 5.1 alebo časť Diela dohodnutú k samostatnému
predaniu podľa kapitoly 4 Zmluvy uhradí objednávateľ na základe vystavených faktúr.

6.2.

Každá z faktúr musí obsahovať náležitosti daňového dokladu podľa § 71 ods. 2 zákona č.
222/2004 Z. z. o dani z pridanej hodnoty v znení neskorších predpisov.

6.3.

Splatnosť všetkých faktúr bude 60 dní od dátumu ich doručenia.

6.4.

Dohodnuté platobné podmienky sú záväzné. Zmena platobných podmienok (splátkového
kalendára) je možná len formou písomného dodatku tejto zmluvy.

7. POSTÚPENIE A ZAPOČÍTANIE POHĽADÁVOK
7.1.

Zhotoviteľ berie na vedomie, že pohľadávky, ktoré eviduje voči objednávateľovi nie je možné
postúpiť na tretiu osobu bez predchádzajúceho písomného súhlasu.

7.2.

Zhotoviteľ berie na vedomie, že započítanie pohľadávok štátu je možné len na základe
písomnej dohody o započítaní pohľadávok štátu a to v zmysle § 8 zákona č. 374/2014 Z.z.
o pohľadávkach štátu v znení neskorších zmien a doplnení.

ZML038_2017BAB_Zmluva o dielo_v05.doc

3z8

8. ZÁVÄZKY ZHOTOVITEĽA
8.1.

Zhotoviteľ sa zaväzuje splniť všetky zmluvné povinnosti a záväzky vyplývajúce z tejto zmluvy a
realizovať Dielo tvoriace predmet tejto zmluvy.

8.2.

Zhotoviteľ sa zaväzuje vypracovať a predložiť k odsúhlaseniu Objednávateľovi do 5
pracovných dní po podpise tejto zmluvy Plán riadenia projektu (plán realizácie Diela) vrátane
členenia realizácie Diela na jednotlivé etapy, harmonogram školení vybraných pracovníkov
oddelenia informatiky.

8.3.

Zhotoviteľ sa zaväzuje dodať Objednávateľovi užívateľskú dokumentáciu k programovému
vybaveniu, ktoré je súčasťou Diela, v slovenskom jazyku, v rozsahu nevyhnutnom pre rutinné
využívanie Diela. Dokumentácia je dodávaná v elektronickej forme v jednom vyhotovení.
Objednávateľ je oprávnený vyhotovovať kópie tejto dokumentácie len pre vnútornú potrebu.

8.4.

Zhotoviteľ sa zaväzuje bezo zvyšku a neodkladne odstrániť chyby a nedostatky Diela a to
vrátane chyb a nedostatkov vzniknutých po odovzdaní Diela alebo jeho časti v súlade so
záručnými podmienkami.

8.5.

Zhotoviteľ menuje vedúceho projektu, ktorý bude vybavený všetkými, pre realizáciu Diela
potrebnými, právomocami a prostriedkami z hľadiska zodpovednosti za zdarnú realizáciu
Diela.

8.6.

Zhotoviteľ nezodpovedá Objednávateľovi za chyby a škody spôsobené:
a) neodbornou obsluhou
b) živelnou pohromou alebo prírodnou katastrofou
c) násilným alebo úmyselným poškodením predmetu plnenia alebo odcudzením jeho časti
cudzou osobou
d) používaním médií, ktoré sú nevhodné, nekompatibilné alebo kvalitatívne pod úroveň
používaného štandardu
e) elektrickou napájacou sieťou a komunikačnou infraštruktúrou Objednávateľa.

9. ZÁVÄZKY OBJEDNÁVATEĽA
9.1.

Objednávateľ sa zaväzuje do 5 pracovných dní po predložení odsúhlasiť v súčinnosti so
Zhotoviteľom Plán riadenia projektu a plniť záväzky vyplývajúce zo schváleného Plánu riadenia
projektu v stanovených termínoch podľa Plánu riadenia projektu

9.2.

Objednávateľ sa zaväzuje zabezpečiť všetky potrebné technické podmienky pre realizáciu Diela
v súlade s touto zmluvou a Plánom riadenia projektu. V prípade, že Dielo alebo jeho časť je
realizovaná na technických prostriedkoch Objednávateľa, zaväzuje sa Objednávateľ dať
Zhotoviteľovi tieto prostriedky k dispozícii počas doby realizácie Diela. Počas tejto doby
zabezpečí Objednávateľ ich plnú funkčnosť.

9.3.

Objednávateľ sa zaväzuje v dohodnutom termíne podľa Plánu riadenia projektu zabezpečiť
a poskytnúť potrebnú súčinnosť.

9.4.

Objednávateľ sa zaväzuje neposkytnúť tretím osobám dodané a inštalované programové
vybavenie, technickú a užívateľskú dokumentáciu ani ďalšie dôverné informácie o
Zhotoviteľovi, s ktorými v súvislosti s realizáciou Diela príde do styku.

ZML038_2017BAB_Zmluva o dielo_v05.doc

4z8

9.5.

Objednávateľ sa zaväzuje rešpektovať autorské práva Zhotoviteľa a zabrániť ich zneužitiu
zamestnancami Objednávateľa.

9.6.

V prípade, že Zhotoviteľovi vzniknú v dôsledku nesplnenia záväzkov Objednávateľa a
neposkytnutia jeho súčinnosti odsúhlasenej v rámci Plánu riadenia Projektu prekážky
v realizácii Diela alebo plnenie zmluvných termínov, nie je Objednávateľ oprávnený využiť
zmluvné sankcie a Zhotoviteľ nie je v omeškaní. Dodatočné preukázané náklady Zhotoviteľa z
toho vyplývajúce, ktoré Objednávateľ vopred odsúhlasí, je povinný Objednávateľ uhradiť v
plnej výške nad rámec dohodnutej ceny Diela.

10. OPRÁVNENÉ OSOBY
10.1. Osoby oprávnené rokovať a podpisovať za Objednávateľa:
a) vo všetkých veciach: Ing. Miram Lapuníková, MBA, generálna riaditeľka
b) v obchodných veciach: Ing. Ivana Sklenková, ekonomická riaditeľka
c) v technických veciach: Ing. Milan Zorvan, vedúci OIT
10.2. Osoby oprávnené rokovať a podpisovať za Zhotoviteľa:
a) vo všetkých veciach: Dan Navrátil, MSc., MBA - generálny riaditeľ
b) v technických veciach: RNDr. Monika Grendelová - projektový manažér,
Mgr. Víťazoslav Vajda - vedúci vývoja

11. AUTORSKÉ PRÁVA
11.1. Zhotoviteľ poskytuje touto zmluvou Objednávateľovi časovo neobmedzené, nevýlučné a
neprenosné právo na používanie Diela (licenciu). Objednávateľ je oprávnený túto licenciu
používať za účelom stanoveným predmetom tejto zmluvy a v rozsahu stanovenom touto
zmluvou.
11.2. Právo na používanie podľa vyššie uvedeného Objednávateľ nadobúda dňom úplného
uhradenia čiastky za Dielo podľa tejto zmluvy Zhotoviteľovi.
11.3. Objednávateľ má rovnako právo na používanie nových verzií programového vybavenia, ktoré
tvoria súčasť Diela podľa tejto zmluvy, vytvorených a uvoľnených na používanie Zhotoviteľom
počas záručnej doby.
11.4. Odplata za licenciu je zahrnutá v celkovej cene za dielo.

12. SANKCIE A ZODPOVEDNOSŤ ZA ŠKODY
12.1. Ak bude Zhotoviteľ v omeškaní s plnením podľa tejto zmluvy i po dodatočnej lehote pre
plnenie stanovené Objednávateľom, je Objednávateľ oprávnený požadovať zmluvnú pokutu
vo výške 0,05% za každý deň omeškania z ceny časti plnenia, s ktorou je Zhotoviteľ v
omeškaní. Predmetná pokuta sa nevzťahuje na omeškanie spôsobené Objednávateľom alebo
vyššou mocou.

ZML038_2017BAB_Zmluva o dielo_v05.doc

5z8

12.2. Pri omeškaní platby Objednávateľa podľa platobných podmienok tejto zmluvy môže Zhotoviteľ
uplatniť zmluvný úrok z omeškania vo výške podľa ustanovení § 369 ods. 2 zákona č. 513/1991
Zb. Obchodný zákonník v znení neskorších zmien a doplnení. Tým nie je dotknutý nárok
Zhotoviteľa na náhradu vzniknutej škody.
12.3. V prípade vzniku škody ktorejkoľvek zo zmluvných strán v súvislosti s podstatným porušením
podmienok tejto zmluvy strane druhej, budú poškodenou stranou účtované nevyhnutné
náklady, preukázateľne vynaložené na odstránenie škody.
12.4. Zhotoviteľ nepreberá žiadnu zodpovednosť za správnosť, vierohodnosť ani úplnosť údajov, dát
a informácií vkladaných užívateľmi Objednávateľa a uchovávaných v databáze Diela, ani za ich
neskoršiu interpretáciu.

13. PLATNOSŤ A ODSTÚPENIE OD ZMLUVY
13.1. Táto zmluva nadobúda platnosť dňom jej podpísania oboma zmluvnými stranami a účinnosť
dňom nasledujúcim po dni jej zverejnenia v Centrálnom registri zmlúv SR podľa ustanovení
zákona č. 211/2000 Z. z. o slobodnom prístupe k informáciám v znení neskorších predpisov.
13.2. Platnosť zmluvy končí dňom úplného splnenia všetkých záväzkov oboch strán, ktoré vyplývajú
z tejto zmluvy.
13.3. Zmluvné strany sú oprávnené od tejto zmluvy odstúpiť len vtedy, ak poruší druhá strana
podstatným spôsobom povinnosť z tejto zmluvy pre ňu vyplývajúcu a tento stav neodstráni ani
v dohodou stanovenej dodatočnej lehote.
13.4. Za podstatné porušenie zmluvnej povinnosti zo strany Zhotoviteľa je považované najmä:
a) omeškanie v činnosti podľa tejto Zmluvy dlhšie než 180 dní,
b) nesplnenie dohodnutého rozsahu predmetu tejto Zmluvy.
13.5. Za podstatné porušenie zmluvnej povinnosti zo strany Objednávateľa je považované najmä:
a) nezabezpečenie súčinnosti Objednávateľa podľa tejto zmluvy, ktoré spôsobí omeškanie
v realizácii diela dlhšie než 180 dní,
b) oneskorenie úhrady podľa tejto zmluvy dlhšie než 180 dní.
13.6. Odstúpenie od zmluvy musí byť vykonané písomne a je účinné doručením druhej zmluvnej
strane. Dotknutá zmluvná strana je povinná sa k odstúpeniu vyjadriť v tom zmysle, či dôvod k
odstúpeniu uznáva či neuznáva. Záväzky oboch zmluvných strán vzniknuté pred odstúpením
od zmluvy zostávajú v platnosti.
13.7. Túto zmluvu je možné ukončiť aj na základe vzájomnej dohody oboch zmluvných strán ku dňu,
ktorý si dohodnú.

14. SALVATORSKÁ DOLOŽKA
14.1. Zmluvné strany sa dohodli, že ak by akékoľvek ustanovenie tejto zmluvy bolo z akéhokoľvek
dôvodu neplatné, je neplatným len toto ustanovenie, pokiaľ z povahy tejto zmluvy alebo z jej
obsahu alebo z okolností, za ktorých došlo k jej uzatvoreniu, nevyplýva, že toto ustanovenie
nemožno oddeliť od ostatného obsahu tejto zmluvy.
14.2. Zmluvné strany sa dohodli, že v prípade, ak by došlo k situácii uvedenej v predchádzajúcom
bode, vykonajú bezodkladne doplnenie podmienok podľa tejto zmluvy, tak aby bol zachovaný
zmysel a účel neplatného ustanovenia. Uvedené doplnenie nevykonajú iba v prípade, ak by bol
už samotný zmysel a účel neplatného ustanovenia právne nemožný a/alebo nedovolený a teda
ZML038_2017BAB_Zmluva o dielo_v05.doc

6z8

neplatné ustanovenie by objektívne nebolo možné nahradiť iným platným ustanovením so
zachovaním jeho zmyslu a účelu.

15. OSTATNÉ DOJEDNANIA
15.1. Zhotoviteľ bude dôsledne dbať na to, aby všetky osoby, ktoré poverí realizáciou Diela v
súvislosti s plnením tejto zmluvy, rešpektovali zákonné ustanovenia štátu na ochranu dát a
získané informácie súvisiace s predmetom činnosti Objednávateľa, pokiaľ tomu nebudú mať
písomný súhlas objednávateľa, neodovzdali tretím osobám alebo inak nezhodnocovali.
15.2. Objednávateľ i Zhotoviteľ sú zaviazaní považovať počas 2 rokov po ukončení platnosti zmluvy
všetky informácie získané v súvislosti s realizáciou Diela a plnením zmluvy za dôverné.
Odovzdanie ponúk, návrhov zmlúv, cenníkov a iných informácií dôverného charakteru tretím
osobám, nie je bez písomného súhlasu Zhotoviteľa Objednávateľovi dovolené, s výnimkou ak
si tieto informácie vyžiada orgán verejnej, štátnej správy alebo iný kontrolný orgán
a zriaďovateľ objednávateľa. V prípade preukázaného porušenia tohto ustanovenia má druhá
strana právo požadovať zmluvnú pokutu vo výške 3.000,- EUR za každý jednotlivý prípad
porušenia ustanovenia.
15.3. Právne vzťahy založené touto zmluvou o Dielo, jej prílohami a dodatkami prechádzajú i na
právnych nástupcov oboch zmluvných strán.
15.4. Obidve strany činia nesporným, že vzájomné vzťahy nešpecifikované bližšie touto Zmluvou sa
riadia slovenským právom, najmä príslušnými ustanoveniami Obchodného zákonníka.
15.5. Na doručovanie písomností sa použijú podporne ustanovenia § 105 a nasl. zákona č. 160/2015
Z.z. Civilný sporový poriadok v platnom znení.
15.6. Podmienky zmluvy boli zmluvnými stranami dohodnuté v súlade s legislatívou platnou na
území Slovenskej republiky. Všetky spory vyplývajúce z tejto zmluvy alebo vzniknuté
v súvislosti s ňou budú zmluvné strany riešiť predovšetkým vzájomnou dohodou. Ak k dohode
nedôjde, predložia spory na výlučné a konečné rozhodnutie súdu príslušnému v zmysle zákona
č. 160/2015 Z.z. Civilný sporový poriadok v platnom znení.
15.7. Žiadna zo zmluvných strán nie je oprávnená postúpiť svoje práva a povinnosti podľa tejto
zmluvy na inú osobu bez predchádzajúceho písomného súhlasu druhej zmluvnej strany.

16. ZÁVEREČNÉ USTANOVENIA
16.1. Obidve strany súhlasia a sú oboznámené s tým, že ak bude ktorákoľvek časť, termín alebo
dojednanie tejto zmluvy súdom uznaná za nelegálnu alebo v rozpore s akýmkoľvek zákonom,
nebude platnosť zostávajúcich častí alebo dojednaní ovplyvnená a práva a povinnosti strán
budú posudzované a presadzované tak, akoby zmluva takúto neplatnú časť, termín alebo
dojednanie neobsahovala.
16.2. Prípadné zmeny tejto zmluvy môžu byť vykonané len formou písomného číslovaného dodatku
k tejto zmluve a nadobúdajú platnosť podpisom štatutárnych zástupcov oboch zmluvných
strán.
16.3. Všetky nezhody, vyplývajúce z tejto zmluvy alebo vzniknuté v súvislosti s ňou, budú zmluvné
strany riešiť predovšetkým vzájomnou dohodou. Pokiaľ k dohode nedôjde, predložia zmluvné
strany tieto nezhody k výhradnému a konečnému rozhodnutiu príslušnému súdu, podľa sídla
dodávateľa.
ZML038_2017BAB_Zmluva o dielo_v05.doc

7z8

16.4. Táto Zmluva je vyhotovená v štyroch (4) rovnopisoch, pričom každá zo zmluvných strán
dostane po dvoch (2) z nich.
16.5. Neoddeliteľnú súčasť tejto Zmluvy tvoria tieto prílohy:
a) Príloha č. 1 – Špecifikácia Diela
16.6. Obidve zmluvné strany prehlasujú, že túto zmluvu uzatvorili na základe vzájomnej dohody,
podľa svojej pravej a slobodnej vôle. Toto potvrdzujú svojim vlastnoručným podpisom.

Za Objednávateľa:

Za Zhotoviteľa:

V Banskej Bystrici, dňa

V Bratislave dňa

Ing. Miriam Lapuníková, MBA,

Bc. Vladimír Přikryl, konateľ

generálna riaditeľka

MUDr. Milan Urbáni, MPH

Jan Hlaváček, konateľ

medicínsky riaditeľ

ZML038_2017BAB_Zmluva o dielo_v05.doc

8z8

PRÍLOHA č. 1 K ZMLUVE č. 038/2017
Špecifikácia a cena

Príloha obsahuje prehľad modulov a funkcionalít poskytovaných v rámci plnenia predmetu Diela:
Licencie a služby
Lic. eBridge (SK)
Licencia komunikačného mostíka pre služby eZdravie
Lic. eRecept (SK)
Licencia modulu eRecept (SK)
Vývoj. a impl. práce - eZdravie (SK)
Programové úpravy, testovanie, implementácia
rozhrania
Celkom bez DPH (EUR)

Cena / m.j.
(EUR)

m.j.

Cena celkom (EUR bez DPH)

4 295,-

1

4 050,-

644,-

1

644,-

25 931,-

1

25 931,30 625,-

CGM Client Bridge - eZdravie
Jedná sa o modul určený pre základnú podporu integrácie eZdravia v produktoch CompuGroup Medical divízie
nemocničných informačných systémov na základe metodiky integrácie informačného systému s NZIS
[http://www.ezdravotnictvo.sk/Documents/overenie_zhody/Metodika_integracie_informacneho_systemu.pdf]
Modul zabezpečuje nasledujúce úlohy:
 Práca s čítačkou čipových kariet
 Práca s EPZP Elektronické preukazy zdravotníckych pracovníkov [http://www.ezdravotnictvo.sk/ProgrameHealth/Certifikacna_autorita_NZIS/Stranky/default.aspx]
 Práca s eID - občianske preukazy s čipom [https://portal.minv.sk/wps/wcm/connect/sk/site/main/zivotnesituacie/menu-doklady/]
 Zabezpečenie šifrovaného spojenia na servery eZdravia
 Použitie a aktualizácia záväzných číselníkov vydaných NCZI
 Integrácia základných a spoločných služieb pre podporu všetkých procesných scenárov a biznis procesov
 Zabezpečuje komunikáciu so službami NZIS na pozadí IS
 Ukladanie základných identifikátorov do databáze IS
 Logovanie XML správ
 Trvalá synchronizácia IS s NZIS
 Práca OFFline
o posielanie všetkých zápisov do NZIS aj v prípade výpadku NZIS a to takým spôsobom, že realizované
zápisy počas doby výpadku budú ukladané do fronty a odoslané hneď jako to bude možné
Balíček služieb eRecept
Jedná sa o balíček služieb, ktoré zabezpečujú posielanie receptov na základe metodiky integrácie informačného
systému s NZIS definovaných pod doménou eRecepty. Na základe ZP daného pacienta budú v súlade s metodikou NZIS
odosielané recepty priamo do daných ZP. V rámci tohto balíčku budú integrované rozhrania pre jednotlivé ZP.
Balíček je integrálna súčasť modulu pre základnú podporu integrácie eZdravia v produktoch CompuGroup Medical
divízie nemocničných informačných systémov CGM Client Bridge - eZdravie.
Balíček zabezpečuje nasledujúce úlohy:
 odosiela preskripčné záznamy (prípadne ich storná) do zdravotnej poisťovne
 poskytuje detail konkrétneho riadku predpísaného lieku

Budúca servisná podpora modulov eZdravie a eRecept
Podpora (maintenance) modulov tvoriacich predmet tejto Zmluvy bude dohodnutá na základe samostatnej servisnej
zmluvy, ktorá bude podpísaná obidvoma zmluvnými stranami v priebehu realizácie Diela a bude účinná od 1.1.2018.
Ceny za servisnú podporu odpovedajú ponuke č. 350354221 a sú uvedené v nasledujúcej tabulke:

ZML038_2017BAB_PRI01_Špecifikácia_diela_v05.docx

1z2

PRÍLOHA č. 1 K ZMLUVE č. 038/2017
Špecifikácia a cena
Servisná podpora

Maint. eBridge (SK)
Maintenance komunikačného mostíka pre služby eZdravie

Maint. eRecept (SK)
Maintenance modulu eRecept (SK)

Celkom bez DPH (EUR, mesačne)

ZML038_2017BAB_PRI01_Špecifikácia_diela_v05.docx

Cena / m.j.
(EUR,
mesačne)

m.j.

Cena celkom (EUR
bez DPH)

374,-

1

374,-

56,-

1

56,430,-

2z2

