Čiastková kúpna zmluva
(ďalej len „čiastková zmluva“)
k Rámcovej dohode na dodanie prístrojového vybavenia - CT vrátane záručného servisu, uzavretej podľa § 409
a nasl. zákona č. 513/1991 Zb. Obchodný zákonník v znení neskorších predpisov a § 83 zákona č. 343/2015 Z. z.
o verejnom obstarávaní a o zmene a doplnení niektorých zákonov v znení neskorších predpisov, platnej dňa
22.12.2016 a účinnej dňa 24.12.2016 (ďalej len „RD“)
Čiastková zmluva č. MED-2017-071-2
I. ZMLUVNÉ STRANY
S&T Slovakia s. r. o. / Predávajúci
Sídlo: Mlynské nivy 71, 821 05 Bratislava
IČO: 31 349 935, DIČ: 2020345591
IČ DPH: SK 2020345591
IBAN:
BIC:
V zastúpení:
Helena Horovčáková
konateľka
Zápis v Obchodnom registri Okresného súdu
Bratislava I, Oddiel: Sro, Vložka číslo: 5021/B
(ďalej len „Predávajúci“)

Nemocnica Poprad, a.s. / Kupujúci
Sídlo: Banícka 803/28, 058 45 Poprad
IČO: 36 513 458, DIČ: 2022127657
IČ DPH: SK 2022127657
IBAN:
BIC:
V zastúpení:
Ing. Peter Petruš, MBA, predseda predstavenstva
MUDr.
Peter
Obrimčák,
podpredseda
predstavenstva
Zápis v Obchodnom registri Okresného súdu
Prešov, Oddiel: Sa, Vložka číslo: 10322/P
(ďalej len „Kupujúci“)
II. PREDMET KÚPY

2.1

Špecifikácia predmetu kúpy:

a)

CT prístroj
Špecifikácia CT prístroja: CT PHILIPS Brilliance iCT 256 vrátane príslušenstva,
CT prístroj kategórie č. 4
CT prístroj sa bude skladať z nasledovných položiek:
CT prístroj 4 kategórie s akvizičnou konzolou CT prístroja
Počet: 1 ks
Softwarové vybavenie pre vyšetrenie srdca s min požiadavkami
Počet: 5 ks
Software pre CT angiografiu : software pre cievnu analýzu s automatickým vyhodnotením stenóz a
aneuryziem s automatickým odstránením kostných štruktúr s minimálnymi možnosťami Počet: 5 ks
Software pre CT angiografiu : software pre cievnu analýzu s automatickým vyhodnotením stenóz a
aneuryziem s automatickým odstránením kostných štruktúr s minimálnymi možnosťami - software na
vyhodnocovanie TAVI/TAVR
Počet: 5 ks
Softvérové vybavenie pre vyšetrenie perfúzie mozgu s minimálnymi možnosťami Počet: 5 ks
Softvérové vybavenie pre vyšetrenie multiorgánovej telovej perfúzie
Počet: 5 ks
Softwarové vybavenie pre vyšetrenie pomocou virtuálnej kolonoskopie vrátane možností
Počet: 5 ks
Onkologický software vrátane možnosti
Počet: 5 ks
Onkologický software vrátane možnosti - vrátane vybavenia pre vyhľadávanie pľúcnych nodulov (alt.
súčasťou softvéru pre vyhodnocovanie pľúcneho tkaniva)
Počet: 5 ks
Software pre hodnotenie pľúcneho tkaniva, emfyzému pľúc, vrátane určovania hustoty tkaniva v
pľúcach
Počet: 5 ks
Software pre fluoroskopiu
Počet: 5 ks
Dual energy software
Počet: 5 ks
Hardwarové vybavenie post-processingových staníc
1 ks diagnostických, certifikovaných monitorov s uhlopriečkou 29,8“ - 30“
1 ks diagnostických náhľadový monitor s uhlopriečkou min 29,8“
1 ks monitorov s uhlopriečkou 21“ pre prácu v NIS

b)

Záručná doba
Dĺžka záručnej doby:

Počet: 5 ks
Počet: 5 ks
Počet: 5 ks
Počet: 5 ks

8 rokov

Predávajúci sa zaväzuje poskytnúť na CT a všetky jeho súčasti komplexnú záruku v uvedenej dobe odo
dňa, kedy je CT prístroj uvedený do prevádzky. Komplexná záruka predstavuje súbor opatrení, ktoré
bude v rámci ceny za CT prístroj vykonávať Predávajúci po dobu trvania záručnej doby na CT prístroji za
účelom bezporuchovej prevádzky CT prístroja a za účelom udržania všetkých parametrov uvedených

2.2
2.3

v technickej špecifikácií CT prístroja. Bližšia špecifikácia záruky a služieb poskytovaných počas záručnej
doby je uvedená v Prílohe č. 3 RD.
Predávajúci sa zaväzuje dodať CT prístroj a poskytnúť služby spojené s komplexnou zárukou, v súlade
so špecifikáciou podľa Prílohy č. 1 RD, Kupujúcemu a Kupujúci sa zaväzuje dodaný CT prístroj
a poskytnuté služby prevziať a zaplatiť za ne dohodnutú kúpnu cenu.
Súčasťou záväzku Predávajúceho sú aj služby spojené s dodaním CT prístroja, t.j. zabezpečenie
dopravy, vyloženie v mieste dodania, kompletizácia a inštalácia v mieste dodania, uvedenie CT do
prevádzky v mieste dodania, zaškolenie personálu Kupujúceho. Súčasťou záväzku Predávajúceho je
poskytnutie písomných dokladov potrebných pre riadne a bezchybné použitie CT prístroja na stanovený
účel.
Predávajúci sa zaväzuje, že vykoná na vlastné náklady realizáciu všetkých prác spojených s
odstránením pôvodného CT prístroja nachádzajúceho sa na mieste budúcej inštalácie, vrátane jeho
ekologickej likvidácie v zmysle príslušných noriem, s dodávkou, transportom, inštaláciou a uvedením CT
prístroja do prevádzky, vrátane všetkých potrebných projekčných podkladov, posudkov, povolení
a rozhodnutí nevyhnutných pre stavebné a všetky ostatné potrebné technické úpravy miesta inštalácie
CT prístroja, nevyhnutné pre riadnu prevádzkyschopnosť CT prístroja tak, aby sa CT prístroj riadne
nainštaloval.
III. PODMIENKY KÚPY

3.1

3.2

3.3

3.4

Predávajúci sa zaväzuje Kupujúcemu dodať CT prístroj do 31.12.2017 Predávajúci sa zaväzuje, že
v lehote podľa predchádzajúcej vety CT prístroj dopraví do miesta dodania, ktoré je definované v prvom
odseku v bode 3.2 tohto článku tejto zmluvy, kde ho vyloží a uskladní na náklady Predávajúceho až do
doby jeho kompletizácie (zmontovania) a nainštalovania. Miesto inštalácie je miestom dodania určeným
v druhom odseku v bode 3.2 tohto článku tejto zmluvy.
Predávajúci sa zaväzuje, že CT prístroj nainštaluje po dokončení stavebných a všetkých ostatných
potrebných technických úprav, ktorých vykonanie je nevyhnutné na to, aby CT prístroj mohol byť
inštalovaný v mieste inštalácie určenom v druhom odseku v bode 3.2 tohto článku, pri splnení
podmienok uvedených v bode 3.4 tohto článku tejto zmluvy.
Miestom dodania je miesto, v ktorom Predávajúci uskladní CT prístroj na svoje náklady a svoje
nebezpečenstvo do času jeho inštalácie v mieste určenom podľa druhého odseku tohto bodu. Zmluvné
strany sa dohodli, že miesto dodania bude miestom vhodným na uskladnenie CT prístroja a vyhovujúcim
v zmysle potrieb bežného skladovania CT prístroja, najmä s ohľadom na zachovanie jeho ďalšej
funkčnosti a prevádzkyschopnosti. Predávajúci sa zaväzuje, že presnú adresu miesta dodania oznámi
Kupujúcemu a umožní Kupujúcemu kontrolu uskladnenia CT prístroja v mieste dodania.
Miestom inštalácie CT je: budova s.č. 803, postavená na parcele C KN č. 2622/1, k.ú. Poprad,
nachádzajúca sa na ulici Banícka č. 803/28 v meste/obci Poprad, číslo miestnosti O 078, na prízemí.
Zmluvné strany sa dohodli, že Predávajúci na vlastné náklady:
a) v lehote najneskôr do 14 dní odo dňa účinnosti tejto čiastkovej zmluvy, dodá Kupujúcemu
technologický projekt CT prístroja, v ktorom musia byť uvedené všetky relevantné a potrebné technické
údaje CT prístroja, nevyhnutné pre vykonanie stavebných úprav miesta inštalácie, pre účely dodávky CT
prístroja a poskytnutia súčinnosti. Pre vylúčenie pochybností, zmluvné strany uvádzajú, že takto dodaný
technologický projekt CT prístroja, musí obsahovať najmä, nie však výlučne tieto údaje, na základe
ktorých je Predávajúci povinný zrealizovať všetky práce spojené s transportom, inštaláciou a uvedením
CT prístroja do prevádzky - celkovú maximálnu hmotnosť CT prístroja a stropných statívov za účelom
zabezpečenia vypracovania statického posudku transportnej trasy, miesta inštalácie a stropu v mieste
inštalácie, prípadne za účelom statického podopretia transportnej trasy ak to bude nevyhnutné, celkové
vonkajšie rozmery CT prístroja a všetkých jeho súčastí, ktoré budú oddelené od CT prístroja a ktoré sa
budú inštalovať a spájať s CT prístrojom až na mieste inštalácie, pričom tieto údaje sú nevyhnutné pre
zabezpečenie prípravy transportnej trasy (vybúranie transportných otvorov, demontáž a montáž dverí
a okien na transportnej trase a pod.), všetky nevyhnutné minimálne požiadavky na elektrickú sieť na
ktorú má byť CT prístroj zapojený vrátane údajov o parametroch technologického rozvádzača CT
prístroja, ďalšie nevyhnutné technické údaje, ktoré sú nevyhnutné za účelom prípravy miesta inštalácie,
(napr. vzduchotechnika, radiačná ochrana a pod.).
b) v lehote do 20 dní od dodania technologického projektu, dodá všetku projektovú dokumentáciu,
potrebnú pre transport, inštaláciu a uvedenie do prevádzky CT prístroja, vypracovanú na základe
požiadaviek technologického projektu.
c) zabezpečí všetky potrebné vyjadrenia, povolenia a rozhodnutia, ktoré nevyhnutné pre realizáciu prác
spojených s úpravou priestorov pre inštaláciu CT prístroja, ako aj pre transport, inštaláciu a uvedenie CT
prístroja do prevádzky.
d) zrealizuje všetky práce súvisiace s úpravou priestorov pre inštaláciu CT prístroja, transportom,
inštaláciou a uvedením CT prístroja do prevádzky.
Predávajúci je povinný minimálne 10 pracovných dní pred začatím prác súvisiacich s odstránením
pôvodného CT prístroja a jeho ekologickou likvidáciou v zmysle príslušných noriem a následne s
úpravou priestorov pre inštaláciu CT prístroja, oznámiť Kupujúcemu presný deň začatia prác,
nevyhnutných pre dodávku a inštaláciu CT prístroja v mieste inštalácie, resp. na transportnej trase
prístroja, alebo na trase nových inštalačných rozvodov v prípade, že táto potreba vyplynie z projektových
podkladov nevyhnutných pre inštaláciu CT prístroja. Kupujúci je povinný najneskôr do dňa, ktorý mu
Predávajúci oznámi, ako deň začatia prác potrebných pre dodávku a inštaláciu CT prístroja, odovzdať
priestory pre realizáciu prác a poskytnúť súčinnosť pri prípravných prácach pre inštaláciu CT prístroja.

V prípade, ak sa Kupujúci dostane do omeškania s odovzdaním priestorov, resp. s poskytnutím
súčinnosti pre prípravu miesta inštalácie CT prístroja, hoci bola dodržaná minimálna dĺžka lehoty pre
Kupujúceho na poskytnutie súčinnosti pri príprave miesta inštalácie stanovená v tomto bode čiastkovej
zmluvy, a toto omeškanie Kupujúceho neumožňuje Predávajúcemu začať s dodávkou a inštaláciou CT
prístroja, posúva sa doba dodania CT prístroja definovaná v bode 3.1 tejto čiastkovej zmluvy o taký
počet dní počas ktorých je Kupujúci v omeškaní s prípravou miesta inštalácie a takýto posun termínu
dodania CT prístroja, sa nebude považovať za porušenie povinnosti Predávajúceho.
3.5

3.6

3.7

3.8

Prevzatie CT prístroja dodaného v súlade s prvým odsekom bodu 3.1 tohto článku III., t.j. pred jeho
inštaláciou Kupujúci Predávajúcemu písomne potvrdí na dodacom liste alebo akceptačnom protokole.
Jedna kópia dodacieho listu alebo akceptačného protokolu ostáva Kupujúcemu. V prípade uplatnenia
oprávnenej výhrady Kupujúceho pri dodaní CT prístroja ostáva predmet kúpy vo vlastníctve
Predávajúceho až do doby, kým Predávajúci neodstráni prekážku, ktorá bráni Kupujúcemu riadne
predmet kúpy prevziať.
Prevzatie CT prístroja dodaného v súlade s druhým odsekom bodu 3.1 tohto článku III., t.j. po
finálnom odovzdaní CT prístroja, ktoré predstavuje komplexnú inštaláciu, uvedenie do prevádzky CT
prístroja bez akýchkoľvek nedorobkov alebo vád a zaškolenie relevantných zamestnancov Kupujúceho
s obsluhou CT prístroja, Kupujúci Predávajúcemu písomne potvrdí na dodacom liste alebo
akceptačnom protokole. Jedna kópia dodacieho listu alebo akceptačného protokolu ostáva Kupujúcemu.
V prípade uplatnenia oprávnenej výhrady Kupujúceho pri dodaní CT prístroja ostáva predmet kúpy vo
vlastníctve Predávajúceho až do doby, kým Predávajúci neodstráni prekážku, ktorá bráni Kupujúcemu
riadne predmet kúpy prevziať.
Zmluvné strany sa v súlade s ustanovením § 445 zákona č. 513/1991 Zb. Obchodného zákonníka
v platnom a účinnom znení dohodli, že Kupujúci nadobudne vlastnícke právo k CT prístroju
okamihom jeho protokolárneho odovzdania a prevzatia, teda podpísaním protokolu obidvoma
zmluvnými stranami.
Predávajúci sa zaväzuje, že CT prístroj na svoje náklady poistí pre prípad jeho poškodenia, zničenia,
skazy alebo straty tak, aby poistenie bolo platné a účinné a trvalo až do nadobudnutia vlastníckeho
práva k CT prístroju Kupujúcim v súlade s touto zmluvou.
IV. CENA PREDMETU KÚPY

4.1
4.2

4.3
4.4

4.5
4.6

4.7

Celková kúpna cena za predmet kúpy uvedený v článku II. bode 2.1 tejto čiastkovej zmluvy je
1.415.000,- EUR bez DPH, t.j. 1.698.000,- EUR s DPH a predstavuje cenu úplnú a konečnú.
Kupujúci uhradí kúpnu cenu uvedenú v bode 4.1 tohto článku čiastkovej zmluvy v dvoch splátkach, vždy
na základe faktúry vystavenej Predávajúcim, pričom Predávajúci je oprávnený (i) vystaviť faktúru na
95 % sumy celkovej kúpnej ceny dohodnutej v bode 4.1 tohto článku tejto zmluvy najskôr po uskladnení
CT prístroja Predávajúcim pred jeho inštaláciou a podpísaní dodacieho listu podľa bodu 3.5 článku III
tejto zmluvy a (ii) vystaviť faktúru na 5 % sumy celkovej kúpnej ceny dohodnutej v bode 4.1 tohto článku
tejto zmluvy najskôr po finálnom odovzdaní CT prístroja, ktoré predstavuje komplexnú inštaláciu,
uvedenie do prevádzky CT prístroja bez akýchkoľvek nedorobkov alebo vád a zaškolenie príslušných
zamestnancov Kupujúceho k obsluhe CT prístroja a to najneskôr v lehote piatich pracovných dní od
výzvy Kupujúceho na zaškolenie.
Faktúry musia mať náležitosti daňového dokladu v súlade so zákonom č. 222/2004 Z. z. o dani
z pridanej hodnoty v znení neskorších predpisov a musia obsahovať číslo RD a číslo čiastkovej
zmluvy.
Splatnosť faktúry je 60 dní odo dňa doručenia formálne a vecne správnej faktúry Kupujúcemu.
Kupujúci vykoná úhradu faktúry bezhotovostným prevodom na účet Predávajúceho. Za deň
splnenia záväzku Kupujúceho sa považuje deň pripísania kúpnej ceny na bankový účet
Predávajúceho.
Predávajúci je povinný k faktúre priložiť kópiu dodacieho listu ako jej povinnú prílohu, okrem
prípadov, kedy je faktúra doručená zároveň s dodacím listom.
V prípade, ak faktúra nebude obsahovať náležitosti alebo prílohy podľa bodov 4.3 a 4.5 tohto
článku, alebo ak bude faktúra vykazovať iné vecné alebo formálne nedostatky, je Kupujúci
oprávnený vrátiť ju Predávajúcemu na opravu alebo doplnenie. V takom prípade nová lehota
splatnosti začne plynúť dňom doručenia opravenej alebo doplnenej faktúry Kupujúcemu.
Kúpna cena zahŕňa dopravu CT prístroja do miesta dodania, dopravu Predávajúceho do miesta
poskytnutia služby a späť, ako aj všetky ostatné náklady Predávajúceho vynaložené v súvislosti
s dodaním CT prístroja Kupujúcemu, uvedením CT prístroja do prevádzky (inštaláciou), zaškolením
obsluhy, poskytnutím užívateľskej dokumentácie, poskytnutím softvérových ovládačov k tovaru
(hardvéru) a licencie k nim, prevodom vlastníctva k CT prístroju na Kupujúceho, ako aj
poskytovaním komplexnej záruky v mieste dodania v zmysle Prílohy č. 3 RD. Ak nie je stanovené inak,
v dohodnutej kúpnej cene nie je zahrnutá právnym predpisom stanovená daň z pridanej hodnoty - t.j.
k fakturovaným cenám za dodané CT bude uplatnená DPH v zmysle platných právnych predpisov
Slovenskej republiky v čase uskutočnenia plnenia.

V. LICENČNÉ/SUBLICENČNÉ PRÁVA
5.1

Zmluvné strany sa dohodli, že ku všetkým dielam chráneným autorským zákonom, ktoré dodá Predávajúci
Kupujúcemu v rámci dodávky CT prístroja podľa tejto čiastkovej zmluvy alebo v rámci poskytovania služieb
komplexnej záruky k dodanému CT prístroju v zmysle Prílohy č. 3 RD (najmä, nie však výlučne k dielam
charakteru individualizovaný softvér, štandardný (krabicový) softvér, operačný systém a pod.), platí, že
Predávajúci dňom podpisu dodacieho listu alebo akceptačného protokolu udeľuje Kupujúcemu
nevýhradnú licenciu/sublicenciu na jeho použitie, v neobmedzenom rozsahu, na celú dobu trvania
majetkových práv autora a na účel, na ktorý bol softvér alebo dielo vytvorené alebo dodané
Kupujúcemu. Predávajúci súhlasí, aby Kupujúci udelil sublicenciu tretím osobám na použitie softvéru
alebo diela rovnakým spôsobom, v rovnakom rozsahu, na rovnaký čas a za rovnakých podmienok, ako
je licencia/sublicencia udelená na základe tejto čiastkovej zmluvy Kupujúcemu. Licencia/sublicencia sa
udeľuje odplatne, pričom odmena za jej poskytnutie ako aj odmena za udelenie súhlasu na udelenie
sublicencie
je už zahrnutá v cene dohodnutej v bode 4.1 tejto čiastkovej zmluvy. Udelená
licencia/sublicencia a právo udeliť sublicenciu nebudú skončením platnosti tejto čiastkovej zmluvy alebo
RD dotknuté a licencia/sublicencia udelená podľa tejto čiastkovej zmluvy sa považuje za
licenciu/sublicenciu vyplatenú počas celej doby trvania licencie/sublicencie. V prípade ak počas platnosti
tejto čiastkovej zmluvy dodá Predávajúci Kupujúcemu upgrade alebo update softvéru/diela, resp. iné
zmeny softvéru/diela, alebo ak Predávajúci počas platnosti tejto čiastkovej zmluvy nahradí pôvodne
dodaný softvér/dielo novým softvérom/dielom alebo inou verziou (spravidla vyššou verziou) pôvodného
softvéru/diela, platí že dodaním takéhoto upgrade, update, alebo dodaním inej zmeny softvéru/diela
alebo inej verzie softvéru/diela udelil Predávajúci Kupujúcemu licenciu/sublicenciu k takémuto upgrade,
update, inej zmene alebo vyššej verzii v rovnakom rozsahu a za rovnakých podmienok ako bola udelená
k pôvodnému softvéru/dielu.
VI. ZÁVEREČNÉ USTANOVENIA

6.1
6.2

6.3

6.4

6.5

Dojednania zmluvných strán neupravené touto čiastkovou zmluvou sa riadia ustanoveniami RD.
Pre účely plnenia predmetu tejto čiastkovej zmluvy, určujú zmluvné strany každá za seba nasledovné
kontaktné osoby, ktoré budú koordinovať a riadiť proces dodávky a inštalácie CT prístroja:
a) za Predávajúceho: meno a priezvisko: František Gašparík, tel.:02/58273111, e-mail: medical@snt.sk
b) za Kupujúceho: meno a priezvisko: Ing. Jozef Naščák, MPH, tel.: 052/7125 203 e-mail:
jozef.nascak@nemocnciapp.sk
Meniť kontaktné osoby môže každá zmluvná strana za seba jednostranným písomným oznámením
druhej strane aj bez potreby vyhotovenia dodatku k tejto čiastkovej zmluve.
Predávajúci vyhlasuje, že vzhľadom na objem finančného plnenia z tejto čiastkovej zmluvy a právne
postavenie Kupujúceho, si je vedomý skutočnosti, že má postavenie partnera verejného sektora
v zmysle ustanovenia § 2 zákona č. 315/2016 Z.z. o registri partnerov verejného sektora a o zmene a
doplnení niektorých zákonov (ďalej len „ZoRPVS“). Na základe týchto skutočností Predávajúci
prehlasuje, že je v čase podpísania tejto čiastkovej zmluvy zapísaný v registri partnerov verejného
sektora (ďalej len „register“), ktorého správcom a prevádzkovateľom je Ministerstvo spravodlivosti
Slovenskej republiky. Predávajúci tiež vyhlasuje, že v prípade, ak bude plniť predmet tejto čiastkovej
zmluvy prostredníctvom subdodávateľov, ktorí majú povinnosť zapisovať sa do registra v zmysle
ZoRPVS, musia byť v čase uzavretia tejto čiastkovej zmluvy takíto subdodávatelia v registri zapísaní.
V prípade, ak počas platnosti tejto čiastkovej zmluvy dôjde k právoplatnému výmazu subdodávateľa
Predávajúceho z registra, je Predávajúci povinný okamžite ukončiť plnenie tejto čiastkovej zmluvy
prostredníctvom takéhoto subdodávateľa.
Zmluvné strany sa dohodli, že za podstatné porušenie tejto čiastkovej zmluvy okrem prípadov
stanovených v RD, s právom Kupujúceho odstúpiť od tejto čiastkovej zmluvy sa bude považovať aj:
a) prípad, ak Predávajúci je v čase uzatvorenia tejto čiastkovej zmluvy zapísaný v registri z dôvodu, že
bol predtým zapísaný v registri konečných užívateľov výhod vedeného Úradom pre verejné
obstarávania v zmysle zákona o verejnom obstarávaní a Predávajúci nezabezpečí v zmysle § 22
odseku 1 ZoRPVS overenie identifikácie konečného užívateľa výhod podľa ZoRPVS a podanie
návrhu na zápis na účely zosúladenia zapísaných údajov s § 4 ZoRPVS do 31. júla 2017. Nesplnenie
tejto povinnosti je dôvodom na výmaz Predávajúceho ako partnera verejného sektora z registra,
pričom Kupujúci môže odstúpiť od tejto čiastkovej zmluvy z tohto dôvodu najskôr dňom
právoplatnosti rozhodnutia o výmaze Predávajúceho z registra;
b) dôjde k výmazu Predávajúceho, ako partnera verejného sektora, z registra počas platnosti tejto
čiastkovej zmluvy z iného dôvodu ako je uvedené pod písm. a) tohto bodu čiastkovej zmluvy, pričom
Kupujúci môže odstúpiť od tejto čiastkovej zmluvy z tohto dôvodu najskôr dňom právoplatnosti
rozhodnutia o výmaze Predávajúceho z registra;
c) ak je Predávajúci ako partner verejného sektora viac ako 30 dní v omeškaní so splnením povinnosti
podľa § 10 ods. 2 tretej vety ZoRPVS.
Táto čiastková zmluva nadobúda platnosť dňom jej podpísania zmluvnými stranami. Táto zmluva je
povinne zverejňovanou zmluvou v zmysle § 5a zákona č. 211/2000 Z. z. o slobodnom prístupe
k informáciám a o zmene a doplnení niektorých zákonov (zákon o slobode informácií) v platnom znení.
Zmluvné strany berú na vedomie a súhlasia, že táto zmluva vrátane všetkých jej súčastí a príloh bude

6.6

6.7

6.8

zverejnená v Centrálnom registri zmlúv (ďalej len „register“). Register je verejný zoznam povinne
zverejňovaných zmlúv, ktorý vedie Úrad vlády Slovenskej republiky v elektronickej podobe. Zverejnenie
zmluvy v registri sa nepovažuje za porušenie ani za ohrozenie obchodného tajomstva a informácie
označené v tejto zmluve ako dôverné v zmysle § 271 odsek 1 Obchodného zákonníka sa nepovažujú za
dôverné informácie. Zmluva je účinná dňom nasledujúcim po dni jej zverejnenia v registri. Zmluva je
vyhotovená v 3 exemplároch, z ktorých Kupujúci obdrží dve vyhotovenia a Predávajúci jedno
vyhotovenie.
Zmluvné strany vyhlasujú, že si túto čiastkovú zmluvu prečítali, jej obsahu porozumeli a na znak toho, že
obsah čiastkovej zmluvy zodpovedá ich skutočnej a slobodnej vôli, ju podpísali.
Zmluvné strany sa dohodli, že predávajúci nie je oprávnený postúpiť inému svoju pohľadávku vzniknutú
z titulu plnenia podľa tejto zmluvy bez predchádzajúceho písomného súhlasu kupujúceho. Právny úkon,
ktorým budú pohľadávky predávajúceho postúpené v rozpore s predchádzajúcou vetou, bude v zmysle
príslušných ustanovení Občianskeho zákonníka neplatný.
Zmluvné strany berú na vedomie, že dlžník udelí súhlas s postúpením pohľadávky za podmienky, že bol
na takýto úkon udelený predchádzajúci písomný súhlas Ministerstva zdravotníctva SR.

V mene Predávajúceho:

V mene Kupujúceho:

V Bratislave dňa ...............

V Poprade, dňa ...............

S&T Slovakia s. r. o.

Nemocnica Poprad, a.s.

............................................................................
Helena Horovčáková, konateľka

..................................................................................
Ing. Peter Petruš, MBA, predseda predstavenstva

..................................................................................
MUDr.
Peter
Obrimčák,
podpredseda
predstavenstva

