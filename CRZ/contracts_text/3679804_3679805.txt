č. 21254-149/2018-BA

Sprostredkovateľská zmluva
uzatvorená podľa čl. 28 ods. 3 nariadenia Európskeho parlamentu a rady (EÚ) 2016/679
z 27. apríla 2016 o ochrane fyzických osôb pri spracúvaní osobných údajov a o voľnom
pohybe takýchto údajov, ktorým sa zrušuje smernica 95/46/ES (všeobecné nariadenie
o ochrane osobných údajov) a podľa § 34 zákona č. 18/2018 Z. z. o ochrane osobných údajov
a o zmene a doplnení niektorých zákonov
Zmluvné strany
Sociálna poisťovňa
Sídlo:
V zastúpení:
Bankové spojenie:
IBAN:
BIC:
IČO:
DIČ:
(ďalej len „prevádzkovateľ)

Ulica 29. augusta 8 a 10
813 63 Bratislava
Ing. Ľubomír Vážny, generálny riaditeľ
Štátna pokladnica
SK40 8180 0000 0070 0016 4314
SPSRSKBA
308 07 484
2020592332
a

Gratex International, a.s.
Sídlo organizácie:
V zastúpení:

Galvaniho ul. 17/C
821 04 Bratislava
Ing. Jozef Kožár - predseda predstavenstva
Ing. Martin Polek - člen predstavenstva

Bankové spojenie:

UniCredit Bank Czech Republic and Slovakia, a.s.,
pobočka zahraničnej banky
Číslo účtu:
1027640002/1111
IBAN:
SK18 1111 0000 0010 2764 0002
SWIFT kód:
UNCRSKBX
IČO:
35 743 468
DIČ:
2020270604
IČ DPH:
SK 2020270604
Zapísaný v Obchodnom registri Okresného súdu Bratislava I oddiel: Sa vložka č. 1696/B
(ďalej len „sprostredkovateľ)
(spolu ďalej ako „zmluvné strany“)

Preambula
Zmluvné strany majú spolu uzatvorenú Zmluvu na údržbu, podporu, zmeny a rozvoj
aplikačného programového vybavenia podporujúceho úrazové poistenie zo dňa 18.12.2014,
ev. č. zmluvy 46797-4/2014-BA (ďalej len „servisná zmluva“), na základe ktorej
sprostredkovateľ poskytuje dohodnuté služby k informačného systému prevádzkovateľa,
ktorý obsahuje osobné údaje klientov prevádzkovateľa. Sprostredkovateľ vystupuje v tejto
servisnej zmluve ako poskytovateľ/dodávateľ služieb, pričom nie je vylúčené, že v rámci
1

č. 21254-149/2018-BA

realizácie zmien, rozvoja, údržby a technickej podpory informačného systému sa dostane
priamo k spracovaniu osobných údajov klientov prevádzkovateľa, aj keď takéto spracovanie
nie je predmetom tejto servisnej zmluvy. Vzhľadom na vyššie uvedenú možnosť spracovania
osobných údajov prevádzkovateľa sprostredkovateľom, zmluvné strany uzatvárajú podľa
čl. 28 ods. 3 nariadenia Európskeho parlamentu a rady (EÚ) 2016/679 z 27. apríla 2016
o ochrane fyzických osôb pri spracúvaní osobných údajov a o voľnom pohybe takýchto
údajov, ktorým sa zrušuje smernica 95/46/ES (všeobecné nariadenie o ochrane osobných
údajov)(ďalej len „GDPR“) a podľa § 34 zákona č. 18/2018 Z. z. o ochrane osobných údajov
a o zmene a doplnení niektorých zákonov (ďalej len „ZOOU“) túto sprostredkovateľskú
zmluvu (ďalej len „zmluva“).
Čl. I
Predmet zmluvy
1. Predmetom tejto zmluvy je poverenie sprostredkovateľa na spracovanie osobných údajov
klientov prevádzkovateľa v mene prevádzkovateľa a podľa pokynov prevádzkovateľa, a to
všetko pre prípady, že pri plnení servisnej zmluvy dôjde zo strany sprostredkovateľa
k spracúvaniu osobných údajov.
2. Sprostredkovateľ je oprávnený spracúvať osobné údaje po splnení povinností uvedených
v tejto zmluve.
3. Účel spracúvania osobných údajov je vymedzený v zákone č. 461/2003 Z. z. o sociálnom
poistení, v Nariadení (ES) Európskeho parlamentu a Rady č. 883/2004 o koordinácii
systémov sociálneho zabezpečenia, Nariadení (ES) Európskeho parlamentu a Rady
č. 987/2009, ktorým sa stanovuje postup vykonávania nariadenia (ES) č. 883/2004 o
koordinácii systémov sociálneho zabezpečenia, podľa ktorých je prevádzkovateľ
oprávnený spracúvať osobné údaje svojich klientov za účelom výkonu sociálneho
poistenia.
4. Sprostredkovateľ je oprávnený spracúvať osobné údaje, s ktorými príde do styku
v súvislosti s realizáciou servisnej zmluvy a to na účely údržby, podpory, zmien a rozvoja
informačného systému dávkovej agendy úrazového poistenia (ďalej aj „IS DAÚP“),
v ktorom sú osobné údaje spracovávané prevádzkovateľom a za účelom vytvárania
štatistických zostáv podľa zadania prevádzkovateľa, ktoré je prevádzkovateľ povinný
poskytnúť iným orgánom verejnej správy v zmysle osobitných právnych predpisov.
5. Sprostredkovateľ je oprávnený spracúvať osobné údaje na základe pokynov
prevádzkovateľa podľa podmienok stanovených v tejto zmluve v súlade so všeobecne
záväznými právnymi predpismi upravujúcimi ochranu a spracúvanie osobných údajov. Za
pokyny prevádzkovateľa sa považujú pokyny uvedené v tejto zmluve, prípadne iné
písomne zdokumentované pokyny alebo požiadavky prevádzkovateľa na poskytnutie
služby v zmysle servisnej zmluvy.
6. Predmet tejto zmluvy žiadnym spôsobom nemení predmet servisnej zmluvy, ani jej
jednotlivé ustanovenia, ak nie je v tejto zmluve výslovne uvedené inak.
Čl. II
Zoznam osobných údajov a okruh dotknutých osôb
1. Servisná zmluva v rámci plnenia predmetu ktorej je sprostredkovateľ oprávnený
spracúvať osobné údaje klientov prevádzkovateľa:
Zmluva na údržbu, podporu, zmeny a rozvoj aplikačného programového vybavenia
podporujúceho úrazové poistenie zo dňa 18.12.2014 (ev. č. zmluvy 46797-4/2014-BA).
2

č. 21254-149/2018-BA

2. Zoznam osobných údajov, ktoré môžu byť v prípade potreby realizácie predmetu servisnej
zmluvy predmetom spracúvania:
Meno, priezvisko, titul, rodné číslo, pohlavie, stav, adresa trvalého pobytu a iné adresy
(napr. korešpondenčná adresa, prechodný pobyt atď.), dátum narodenia, dátum úmrtia,
rodné priezvisko, štátna príslušnosť, email, telefón, bankové spojenie (číslo bankového
účtu), informácia o období poistenia a o type poistného vzťahu, informácia o
rozhodujúcom období a vymeriavacom základe za úrazové poistenie, rola poškodeného,
kód profesie a povolanie, informácia o výkone práce v štáte EÚ, EHP, Švajčiarskej
konfederácie a v tretích krajinách, výška úrazovej dávky / úrazovej renty a atribúty ich
výpočtu, doba trvania dočasnej pracovnej neschopnosti, rozsah zodpovednosti na poistnej
udalosti, informácie o exekučných tituloch a zrážkach, údaje o poberaní dôchodku
a výška priznaného invalidného dôchodku, druhy dôchodkov, dátum vzniku nároku na
predčasný starobný dôchodok, starobný dôchodok, dátum priznania invalidného
dôchodku, žiadosť o predčasný starobný dôchodok, starobný dôchodok, invalidný
dôchodok, vdovský/vdovecký dôchodok, sirotský dôchodok, údaje o vyplatených
úrazových dávkach a spôsobe ich výplaty, identifikačné údaje zamestnávateľa, vzťahové
informácie z Registra fyzických osôb Ministerstva vnútra, percento miery poklesu
schopnosti vykonávať zárobkovú činnosť.
3. Spracúvané osobné údaje sú povahy:
Osobitná kategória osobných údajov v rozsahu miery poklesu schopnosti vykonávať
zárobkovú činnosť a doba trvania dočasnej pracovnej neschopnosti.
Iné osobné údaje v rozsahu čl. II, bod 2.
Spracúvané osobné údaje sú typu:
adresné, zdravotné, ekonomické, sociálne, elektronické.
4.

Sprostredkovateľ spracúva osobné údaje o klientoch prevádzkovateľa (ďalej len
„dotknuté osoby“).
Čl. III
Spôsob výkonu a oprávnenia sprostredkovateľa

1. Sprostredkovateľ vykonáva spracúvanie osobných údajov prostredníctvom IS DAÚP,
ktorý je informačným systémom prevádzkovateľa.
2. Osobné údaje o dotknutých osobách získava prevádzkovateľ v súlade so zákonom
č. 461/2003 Z. z. o sociálnom poistení, s Nariadením (ES) Európskeho parlamentu a Rady
č. 883/2004 o koordinácii systémov sociálneho zabezpečenia, s Nariadením (ES)
Európskeho parlamentu a Rady č. 987/2009 za účelom výkonu sociálneho poistenia
a vedenia ekonomickej, prevádzkovej, personálnej a mzdovej agendy Sociálnej poisťovne.
3. Na spracúvanie osobných údajov sprostredkovateľom sa v zmysle § 34 ods. 1 ZOOU
nevyžaduje súhlas dotknutej osoby.
4. Sprostredkovateľ má v rámci spracúvania osobných údajov podľa tejto zmluvy povolené
operácie s osobnými údajmi v rozsahu najmä:
a)
zaznamenávanie,
b)
usporadúvanie,
c)
štruktúrovanie,
d)
vyhľadávanie,
e)
prehliadanie,
f)
preskupovanie alebo kombinovanie,
g)
vymazanie alebo likvidácia.
3

č. 21254-149/2018-BA

5. Sprostredkovateľ je oprávnený spracúvať osobné údaje dotknutých osôb po dobu trvania
účelu spracúvania, resp. po dobu platnosti a účinnosti servisnej zmluvy a po dobu
platnosti a účinnosti tejto zmluvy.
6. Za účelom predchádzania rizikám pre práva dotknutých osôb a v záujme minimalizácie
spracúvania osobných údajov zo strany sprostredkovateľa, prevádzkovateľ umožní
sprostredkovateľovi prístup k osobným údajom len v nevyhnutných prípadoch s tým, že
prevádzkovateľ aj v takých prípadoch vykoná primerané opatrenia na zaistenie
bezpečnosti spracúvania osobných údajov.
Čl. IV
Vyhlásenie prevádzkovateľa
1.

Prevádzkovateľ vyhlasuje, že pri výbere sprostredkovateľa dbal na odbornú, technickú,
organizačnú a personálnu spôsobilosť sprostredkovateľa a jeho schopnosť zaručiť
ochranu práv dotknutých osôb.

2.

Prevádzkovateľ prehlasuje, že
a) osobné údaje sa spracúvajú na základe primeraného právneho dôvodu v súlade
s GDPR a ZOOU,
b) osobné údaje sa spracúvajú v súlade s jasne definovaným účelom spracúvania,
c) osobné údaje, ktoré sprostredkovateľ spracúva na základe tejto Zmluvy sú
aktuálne, úplné a primerané vzhľadom na účel spracúvania.
Čl. V
Vyhlásenie sprostredkovateľa

1. Sprostredkovateľ vyhlasuje, že zabezpečí, aby všetky ním určené oprávnené osoby boli
pred spracúvaním osobných údajov poučené o zásadách spracúvania osobných údajov
a o zachovaní mlčanlivosti.
2. Sprostredkovateľ záväzne vyhlasuje, že je odborne, technicky, organizačne a personálne
spôsobilý spracovávať osobné údaje a je schopný dostatočne technicky a organizačne
zabezpečiť ochranu zverených osobných údajov, najmä ich ochranu pred neoprávneným
či náhodným sprístupnením tretím stranám.
3. Sprostredkovateľ vyhlasuje, že nevykonáva cezhraničný prenos osobných údajov
dotknutých osôb do tretích krajín, ktoré nezaručujú primeranú úroveň ochrany osobných
údajov. Pokiaľ by sa mal takýto prenos vykonať sprostredkovateľ je povinný o tom
vopred informovať prevádzkovateľa.
Čl. VI
Povinnosti sprostredkovateľa
1. Sprostredkovateľ sa pri spracúvaní osobných údajov podľa tejto zmluvy zaväzuje najmä:
1.1 dodržiavať všetky povinnosti vyplývajúce pre neho zo všeobecne záväzných právnych
predpisov upravujúcich ochranu a spracúvanie osobných údajov; najmä GDPR, platného
ZOOU a súvisiacich vykonávacích právnych predpisov,
1.2 akékoľvek spracúvanie osobných údajov vykonávať len za účelom plnenia predmetu
servisnej zmluvy a len v rozsahu nevyhnutnom na jej plnenie,

4

č. 21254-149/2018-BA

1.3 ak všeobecne záväzné právne predpisy neustanovujú inak, osobné údaje, s ktorými sa
dostal do styku v súvislosti s realizáciou servisnej zmluvy nezverejňovať, neposkytovať a
nesprístupňovať tretím stranám,
1.4. zachovávať mlčanlivosť a zabezpečiť diskrétnosť pri akomkoľvek spracúvaní
osobných údajov,
1.5 ak servisná zmluva alebo všeobecne záväzný právny predpis neustanovuje inak,
nevyhotovovať kópie akýchkoľvek nosičov obsahujúcich osobné údaje a ani z nich
nevyhotovovať výpisy alebo odpisy, ktoré by obsahovali osobné údaje,
1.6 ak všeobecne záväzné právne predpisy upravujúce problematiku archívov a registratúr
neustanovujú inak, bezodkladne odovzdávať prevádzkovateľovi všetky získané materiály
obsahujúce osobné údaje, ktoré už pre realizáciu zmluvy nepotrebuje, resp. všetky osobné
údaje, ktoré bude spracúvať v súvislosti s plnením zmluvy, bezodkladne po tom, čo
pominie dôvod na ich spracúvanie podľa zmluvy, zmazať zo všetkých elektronických,
hmotných alebo iných nosičov informácii (napr. pevné disky počítačov, USB kľúče, CD,
DVD, dokumenty v papierovej podobe) alebo tieto nosiče zlikvidovať tak, aby nedošlo
k úniku týchto údajov,
1.7 poučiť svojich zamestnancov alebo iné osoby, ktoré prídu alebo môžu prísť do styku s
osobnými údajmi (ďalej len „oprávnené osoby“), o povinnosti zachovávať mlčanlivosť a
dôvernosť osobných údajov, ako aj o iných právach a povinnostiach sprostredkovateľa
upravených zmluvou alebo ustanovených všeobecnými záväznými právnymi predpismi
upravujúcimi ochranu a spracúvanie osobných údajov, o zodpovednosti za ich porušenie,
a to všetko pred uskutočnením prvej operácie s osobnými údajmi,
1.8 plniť predmet zmluvy len prostredníctvom riadne a preukázateľne poučených alebo
vyškolených oprávnených osôb pre účel plnenia predmetu zmluvy a z nej vyplývajúceho
rozsahu a podmienok spracúvania osobných údajov,
1.9 spracúvať osobné údaje oprávnenými osobami konajúcimi za sprostredkovateľa len za
účelom plnenia servisnej zmluvy alebo v rozsahu pokynov prevádzkovateľa alebo podľa
osobitného predpisu alebo medzinárodnej zmluvy, ktorou je Slovenská republika viazaná,
1.10 v prípade sťažností alebo sporu týkajúceho sa spracúvania osobných údajov pri
plnení predmetu zmluvy, bezodkladne informovať prevádzkovateľa o tejto skutočnosti a
spolupracovať pri riešení sťažnosti alebo sporu s prevádzkovateľom,
1.11 nepoužiť spracúvané osobné údaje v mene prevádzkovateľa pre vlastnú potrebu,
pokiaľ všeobecne záväzné platné právne predpisy neustanovujú inak.
2. Sprostredkovateľ je pri spracúvaní osobných údajov podľa tejto zmluvy ďalej povinný
bezodkladne informovať prevádzkovateľa o
2.1 poskytnutí a sprístupnení osobných údajov tretej strane spolu s odôvodnením a
určením všeobecne záväzného právneho predpisu, ktorý sprostredkovateľovi ukladá
povinnosť poskytnúť, sprístupniť alebo zverejniť osobné údaje dotknutých osôb
spracúvaných v mene prevádzkovateľa,
2.2 skutočnostiach zabraňujúcich plneniu povinností podľa tejto zmluvy,
2.3 akomkoľvek porušení povinností podľa zmluvy alebo porušení všeobecne záväzných
právnych predpisov upravujúcich ochranu a spracúvanie osobných údajov;
2.4 akomkoľvek porušení ochrany osobných údajov,
2.5 akomkoľvek porušení všeobecne záväzných právnych predpisov upravujúcich ochranu
a spracúvanie osobných údajov zo strany prevádzkovateľa, ak sa podľa názoru
sprostredkovateľa pokynom prevádzkovateľa tieto predpisy porušujú.
3. V prípade, ak sprostredkovateľ obdržal žiadosť dotknutej osoby, ktorá si uplatňuje voči
prevádzkovateľovi svoje práva podľa článkov 15 až 22 GDPR a §21 až §28 ZOOU (napr.
právo na prístup k údajom, právo na výmaz alebo opravu osobných údajov), je povinný
5

č. 21254-149/2018-BA

bezodkladne, najneskôr však do troch pracovných dní od jej prijatia, takúto žiadosť zaslať
prevádzkovateľovi prostredníctvom emailovej adresy: zodpovedna.osoba@socpoist.sk,
spolu so žiadosťou je sprostredkovateľ povinný prevádzkovateľovi zaslať aj ďalšie
relevantné informácie týkajúce sa predmetnej žiadosti, ktoré by mohli mať vplyv na
postup vybavenia žiadosti dotknutej osoby zo strany prevádzkovateľa.
4. Sprostredkovateľ je povinný poskytovať prevádzkovateľovi nevyhnutnú súčinnosť pri
zabezpečení plnenia povinností prevádzkovateľa v oblasti bezpečnosti spracúvania,
zisťovania porušení ochrany osobných údajov, posudzovania vplyvu na ochranu osobných
údajov a poskytovať informácie, ktoré sú mu dostupné.
5. Sprostredkovateľ je povinný dôsledne chrániť spracúvané osobné údaje podľa svojho
najlepšieho vedomia, v súlade s ustanoveniami GDPR a ZOOU.
6. Oprávnené osoby sprostredkovateľa resp. subdodávateľa, ktoré budú mať prístup
k osobným údajom sú viazaní povinnosťou mlčanlivosti o týchto údajoch a to aj po zániku
štátnozamestnaneckého pomeru, pracovného pomeru uzatvoreného v súlade so
zákonníkom práce resp. v súlade so zákonom o výkone práce vo verejnom záujme alebo
dohody o práci vykonávanej mimo pracovného pomeru v súlade so zákonníkom práce.
7. Oprávnené osoby sprostredkovateľa sú oboznámené so spôsobom oznamovania podozrení
z bezpečnostných incidentov v súvislosti s informačným systémom a spracúvanými
osobnými údajmi uvedenými v tejto zmluve, prípadne ďalšími pravidlami, s ktorými
prevádzkovateľ oprávnené osoby sprostredkovateľa preukázateľne oboznámi. Oprávnené
osoby sprostredkovateľa sú poučené, aby bezodkladne oznamovali určenej osobe
prevádzkovateľa akékoľvek podozrenie z bezpečnostného incidentu, ktoré by mohlo mať
dopad na bezpečnosť informačného systému s osobnými údajmi. Sprostredkovateľ je
povinný bezodkladne prijať relevantné opatrenia k náprave, o bezpečnostnom incidente
informovať zodpovednú osobu prevádzkovateľa a e-mailom na adresu:
zodpovedna.osoba@socpoist.sk.
8. Povinnosti sprostredkovateľa uvedené v tomto článku VI zmluvy sa uplatňujú vtedy, ak
s prihliadnutím na bod 6. článku III tejto zmluvy dôjde zo strany sprostredkovateľa pri
plnení servisnej zmluvy k spracúvaniu osobných údajov.
Čl. VII
Podmienky spracúvania osobných údajov
1. Sprostredkovateľ vyhlasuje, že spracúvanie osobných údajov bude vykonávať sám.
2. Prevádzkovateľ súhlasí, aby sprostredkovateľ spracúval osobné údaje prostredníctvom
subdodávateľa iba na základe osobitného písomného súhlasu prevádzkovateľa; pri
zapojení ďalšieho sprostredkovateľa do vykonávania osobitných spracovateľských
činností v mene prevádzkovateľa je mu sprostredkovateľ povinný uložiť rovnaké
povinnosti týkajúce sa ochrany osobných údajov, ako má on sám.
3. Sprostredkovateľ nesmie zveriť spracúvanie osobných údajov subdodávateľovi, ak by tým
mohli byť ohrozené práva a právom chránené záujmy dotknutých osôb. Žiadosť o
poskytnutie súhlasu musí obsahovať aspoň nasledovné náležitosti:
a) označenie subdodávateľa obchodným menom, identifikačnými údajmi a zápisom
v obchodnom registri,
b) odôvodnenie jeho poverenia spracúvaním osobných údajov dotknutých osôb,
c) vyhlásenie sprostredkovateľa, že subdodávateľ poskytuje dostatočné záruky
na vykonanie primeraných technických a organizačných opatrení takým spôsobom,
6

č. 21254-149/2018-BA

aby spracúvanie spĺňalo požiadavky všeobecne záväzných právnych predpisov
upravujúcich ochranu a spracúvanie osobných údajov a zmluvy,
d) vyhlásenie sprostredkovateľa, že subdodávateľ nevykonáva cezhraničný prenos
osobných údajov do tretej krajiny, ktorá nezaručuje primeranú úroveň ochrany
osobných údajov,
e) vyhlásenie sprostredkovateľa, že subdodávateľ poučí svojich zamestnancov alebo iné
osoby, ktoré prídu alebo môžu prísť do styku s osobnými údajmi (ďalej len
„oprávnené osoby“), o povinnosti zachovávať mlčanlivosť a dôvernosť osobných
údajov ako aj o iných právach a povinnostiach sprostredkovateľa upravených touto
zmluvou alebo ustanovených všeobecnými záväznými právnymi predpismi
upravujúcimi ochranu a spracúvanie osobných údajov.
4. Zmluvné strany sa dohodli, že sprostredkovateľ po obdŕžaní súhlasu na spracúvanie
osobných údajov podľa tejto zmluvy prostredníctvom subdodávateľa písomne poverí
subdodávateľa spracúvaním osobných údajov podľa zmluvy za podmienok, za akých je
oprávnený/povinný ich spracúvať sprostredkovateľ a len v rozsahu nevyhnutnom pre
realizáciu zmluvy v záujme prevádzkovateľa, resp. jeho dotknutých osôb.
Sprostredkovateľ je povinný predložiť kópiu zmluvy so subdodávateľom do 5 pracovných
dni od jej vyžiadania prevádzkovateľovi.
5. Subdodávateľ spracúva osobné údaje a zabezpečuje ich ochranu na zodpovednosť
sprostredkovateľa. Ak subdodávateľ nesplní svoje povinnosti pri spracúvaní osobných
údajov dotknutých osôb, sprostredkovateľ zostáva voči prevádzkovateľovi plne
zodpovedný za plnenie týchto povinnosti subdodávateľom. Sprostredkovateľ sa nemôže
zbaviť zodpovednosti za porušenie povinnosti subdodávateľom tvrdením, že tieto
povinnosti
porušil
subdodávateľ
sprostredkovateľa.
Ustanovenia
GDPR
o sprostredkovateľovi, vrátane ustanovení zmluvy upravujúcich povinnosti a podmienky
spracúvania osobných údajov zo strany sprostredkovateľa sa vzťahujú aj na
subdodávateľa.
6. Sprostredkovateľ je povinný oznámiť prevádzkovateľovi ukončenie spracúvania osobných
údajov dotknutých osôb prostredníctvom subdodávateľa, a to bezodkladne, najneskôr však
do piatich pracovných dní od ukončenia takéhoto spracúvania. Toto oznámenie musí o. i.
obsahovať aj popis spôsobu splnenia povinnosti sprostredkovateľa vo vzťahu k tomuto
subdodávateľovi.
Čl. VIII
Ostatné dohodnuté podmienky
1. Sprostredkovateľ postupuje pri spracúvaní osobných údajov podľa GDPR a podľa ZOOU.
2. Sprostredkovateľ sa zaväzuje nahradiť prevádzkovateľovi v plnom rozsahu všetky škody,
ktoré mu vzniknú v súvislosti s porušením povinností podľa tejto zmluvy zo strany
sprostredkovateľa a ktorá prevádzkovateľovi vznikne porušením alebo nesplnením
povinností subdodávateľa sprostredkovateľa pri spracúvaní a ochrane osobných údajov
vyplývajúcich z ustanovení zmluvy a všeobecne záväzných právnych predpisov.
Sprostredkovateľ sa môže zbaviť zodpovednosti podľa tohto bodu, ak preukáže, že vznik
škody nezavinil.
3. Ochrana osobných údajov podľa zmluvy trvá aj po ukončení zmluvného vzťahu
založeného touto zmluvou a zaväzuje aj právnych nástupcov zmluvných strán. Ukončenie
zmluvného vzťahu nemá vplyv na prípadný nárok na náhradu škody, ktorá
prevádzkovateľovi vznikla porušením povinností sprostredkovateľa.
7

č. 21254-149/2018-BA

4. Sprostredkovateľ je poverený spracúvať osobné údaje po dobu platnosti tejto zmluvy.
Okamihom skončenia jej platnosti už sprostredkovateľ nesmie disponovať žiadnymi
osobnými údajmi. Sprostredkovateľ je povinný vymazať osobné údaje alebo vrátiť
prevádzkovateľovi osobné údaje, v prípade že ich spracovával, po ukončení poskytovania
služieb týkajúcich sa plnenia servisnej zmluvy a vymazať existujúce kópie, ktoré
obsahujú osobné údaje, ak osobitný predpis alebo medzinárodná zmluva, ktorou je
Slovenská republika viazaná, nepožaduje uchovávanie týchto osobných údajov, o čom
vyhotoví písomné vyhlásenie, ktoré je povinný doručiť prevádzkovateľovi najneskôr do
dvoch pracovných dní od skončenia platnosti zmluvy.
5. Kontakt na zástupcu prevádzkovateľa zodpovedného za ochranu osobných údajov:
zodpovedna.osoba@socpoist.sk
6. Kontakt na zástupcu sprostredkovateľa:
hch@gratex.com (Mgr. Henrich Chládek, projektový manažér sprostredkovateľa)
Čl. IX
Záverečné ustanovenia
1.

Táto zmluva podlieha povinnému zverejneniu podľa § 5a ods. 1 zákona č. 211/2000 Z. z.
o slobodnom prístupe k informáciám a o zmene a doplnení niektorých zákonov v znení
neskorších predpisov a zákona č. 546/2010 Z. z., ktorým sa dopĺňa zákon č. 40/1964 Zb.
Občiansky zákonník v znení neskorších predpisov a ktorým sa menia a dopĺňajú niektoré
zákony. Sprostredkovateľ berie na vedomie povinnosť prevádzkovateľa zverejniť túto
zmluvu a svojim podpisom dáva súhlas na zverejnenie tejto zmluvy v plnom rozsahu.

2.

Táto zmluva nadobúda platnosť po podpise oboch zmluvných strán a účinnosť dňom
nasledujúcim po dni jej zverejnenia v Centrálnom registri zmlúv vedenom na Úrade
vlády Slovenskej republiky.

3.

Táto zmluva sa uzatvára na dobu neurčitú.

4.

Po ukončení platnosti servisnej zmluvy je možné ukončiť túto zmluvu dohodou, alebo ju
môžu obe zmluvné strany vypovedať aj bez udania dôvodu. Počas platnosti servisnej
zmluvy je možné ukončiť túto zmluvu len dohodou, alebo výpoveďou bez udania
dôvodu, no len zo strany prevádzkovateľa. Výpovedná lehota je tri mesiace a začne
plynúť prvý deň nasledujúceho mesiaca po mesiaci, v ktorom bola písomná výpoveď
doručená druhej zmluvnej strane

5.

Práva a povinnosti neupravené touto zmluvou sa budú riadiť príslušnými ustanoveniami
právnych predpisov platných na území SR.

6.

Zmluvné strany štandardne komunikujú prostredníctvom elektronickej pošty.
V prípadoch, keď to vyžaduje zmluva, všeobecne záväzný právny predpis alebo jedna zo
zmluvných strán, doručí sa aj listinná podoba požiadavky, súhlasu a pod.

7.

Zmluvné strany sa dohodli, že prípadné spory vyplývajúce z tejto zmluvy budú riešiť
predovšetkým vzájomným rokovaním zástupcov zmluvných strán, v prípade
pretrvávajúcich sporov vzniknutých z tohto zmluvného vzťahu bude na konanie
príslušný vecne a miestne príslušný súd SR.

8.

Zmeny a doplnenia tejto zmluvy možno uskutočniť len na základe dohody zmluvných
strán písomným a očíslovaným dodatkom k zmluve.

9.

Táto zmluva sa vyhotovuje v štyroch rovnopisoch, po dva pre každú zmluvnú stranu.
8

č. 21254-149/2018-BA

10. Zmluvné strany vyhlasujú, že si túto zmluvu pred jej podpísaním prečítali, že bola
uzatvorená po vzájomnej dohode, podľa ich slobodnej vôle a nie v tiesni, ani za inak
nápadne nevýhodných podmienok.

V Bratislave dňa ...................
Za prevádzkovateľa:

Za sprostredkovateľa:

____________________________
Ing. Ľubomír Vážny
generálny riaditeľ
Sociálnej poisťovne

___________________________
Ing. Peter Berky
podpredseda predstavenstva
Gratex International, a.s.

___________________________
Ing. Martin Polek
člen predstavenstva
Gratex International, a.s.

9

