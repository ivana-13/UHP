ZMLUVA O POSKYTOVANÍ SLUŽIEB č. 79/2019
uzavretá v zmysle § 269 ods. 2 Obchodného zákonníka

Zmluvné strany:
Poskytovateľ :

CRYSTAL CONSULTING, s.r.o.

Bankové spojenie :

TATRABANKA, č.ú.
IBAN:

IČO:

35 788 402

DIČ:
IČ DPH:

2020 222 963
SK 2020 222 963

V zastúpení :

Mgr. Tibor Baďura, konateľ

Jilemnického 3
911 01 Trenčín
Obch. reg. OS Trenčín, Odd. Sro, vložka č. 31221/R

(ďalej len ako „poskytovateľ“)
a

Objednávateľ :

Ministerstvo zdravotníctva Slovenskej republiky

Bankové spojenie :

Štátna pokladňa

IČO :

165565

V zastúpení :

doc. MUDr. Andrea Kalavská, PhD., ministerka

Limbová 2
837 52
Bratislava 37

(ďalej len „objednávateľ“)

Ďalej aj ako „ Zmluvné strany“

1

Zmluvné strany sa dohodli na nasledovnom obsahu/predmete zmluvy:

Článok 1: Definície pojmov a úvodné ustanovenia
1.1

Informačný systém verejnej správy (ďalej len ISVS) pre účely tejto zmluvy je
 Register zdravotníctva (podrobnejšie popísaný na
http://www.crystalconsulting.sk/registre-verejnej-spravy/register-zdravotnictva),
 Register humánnej farmácie (podrobnejšie popísaný na
http://www.crystalconsulting.sk/registre-verejnej-spravy/register-humannejfarmacie).

1.2

V zmysle zákona č. 275/2006 Z. z. o informačných systémoch verejnej správy
a o zmene a doplnení niektorých zákonov v znení neskorších predpisov
 správcom ISVS je objednávateľ,
 prevádzkovateľom ISVS je poskytovateľ.

1.3

V zmysle zákona č. 18/2018 Z. z. o ochrane osobných údajov a o zmene a
doplnení niektorých zákonov (ďalej len „zákon o ochrane osobných údajov“)
 informačným systémom je ISVS,
 prevádzkovateľom informačného systému je objednávateľ,
 sprostredkovateľom je poskytovateľ.

1.4

1.5
1.6

Správca ISVS (objednávateľ) vedie príslušné evidencie a registre v zmysle
zákonov č. 578/2004 Z. z. o poskytovateľoch zdravotnej starostlivosti, zdravotníckych
pracovníkoch, stavovských organizáciách v zdravotníctve a o zmene a doplnení
niektorých
zákonov v znení neskorších
predpisov (ďalej
len
„zákon
o poskytovateľoch“), zákona č. 538/2005 Z. z. o prírodných liečivých vodách,
prírodných liečebných kúpeľoch, kúpeľných miestach a prírodných minerálnych
vodách a o zmene a doplnení niektorých zákonov v znení neskorších predpisov (ďalej
len „zákon o prírodných liečivých vodách“) a zákona č. 362/2011 Z. z. o liekoch
a zdravotníckych pomôckach a o zmene a doplnení niektorých zákonov v znení
neskorších predpisov (ďalej len „zákon o liekoch“) v prostredí ISVS.
Poskytovateľ je autorom ISVS.
Software as a service (SaaS – Softvér ako služba) je model nasadenia
softvéru, kedy dochádza k hosťovaniu aplikácie prevádzkovateľom služby. Služba je
ďalej ponúkaná zákazníkom cez Internet. Eliminovaním potrieb inštalácie a prevádzky
aplikácie na vlastných zariadeniach sa SaaS v poslednej dobe stáva obľúbeným
spôsobom prevádzky aplikácie. SaaS vznikla ako reakcia na potrebu znižovania
nákladov na softvér, rýchleho nasadenia a outsourcingu. Využívaním SaaS môžu
firmy tiež redukovať priame náklady na nákup softvéru, keďže náklady na licenciu ondemand bývajú menšie a zároveň nie je potrebná napríklad licencia na servery.

Článok 2: Predmet zmluvy
2.1

Poskytovateľ sa zaväzuje poskytovať objednávateľovi formou služby
(Software as a Service) ISVS a s tým súvisiace nasledovné služby:
 poskytovanie prístupu k aplikácii Register zdravotníctva (vedenie registrov
v zmysle zákona o poskytovateľoch, zákona o prírodných liečivých vodách) pre
neobmedzený počet pracovníkov objednávateľa,

2

 poskytovanie prístupu k aplikácii Register humánnej farmácie (vedenie registra
v zmysle zákona o liekoch) pre neobmedzený počet pracovníkov objednávateľa,
 integrácia registrov na Register právnických osôb ŠÚ SR
 integrácia registrov a zasielanie údajov do NCZI a ÚDZS
 aplikačná podpora, správa používateľov a oprávnení, zmeny v nastaveniach,
 odstraňovanie chýb a prispôsobovanie ISVS zmenám legislatívneho prostredia,
 telefonická podpora v pracovných dňoch v čase 7:30-15:30 (032/ 6510 212),
 nepretržitá podpora prostredníctvom e-mailu zaslaného na adresu helpdesk@evuc.sk.
2.2

Správca ISVS (objednávateľ) poveruje prevádzkovateľa (poskytovateľa)
prevádzkovaním ISVS v rozsahu:
 správa a rozvoj informačného systému,
 zabezpečovanie plynulej, bezpečnej a spoľahlivej
organizačného, odborného a technického zabezpečenia,

prevádzky

vrátane

 zabezpečovanie ISVS proti zneužitiu,
 sprístupňovanie údajov z ISVS verejnosti v rozsahu: obchodné meno, IČO, sídlo,
web, druh zdravotníckeho zariadenia, odborné zameranie, lekári, sestry, miesto
prevádzkovania, meno a povolanie odborného zástupcu, telefonický kontakt do
ambulancie, ordinačné hodiny, dovolenky a iné neprítomnosti v ambulancii,
prekážky v prevádzkovaní lekárne, lôžkové oddelenia a iné pracoviská,
 zabezpečovanie, aby bol ISVS v súlade so štandardmi informačných systémov
verejnej správy,
 spravovanie príslušných registrov a zabezpečovanie ich zverejnenia podľa
osobitných predpisov.
2.3

Miestom poskytovania služieb je územie SR. Služba
prostredníctvom verejného internetu a webového prehliadača.

je

prístupná

Článok 3: Termín plnenia
3.1 Táto zmluva sa uzatvára na dobu neurčitú. Služby podľa článku 1 bude poskytovateľ
objednávateľovi poskytovať v období od 1.4.2019.

Článok 4: Cena a platobné podmienky
4.1

Cena za predmet plnenia je stanovená dohodou v zmysle zákona č. 18/1996
Z.z. o cenách v znení neskorších predpisov a vyhlášky Ministerstva financií SR č.
87/1996 Z.z. v znení neskorších predpisov, ktorou sa vykonáva zákon NR SR č.
18/1996 Z.z. o cenách.

4.2

Cena za predmet plnenia je stanovená na 2.100,-€ bez DPH (2.520,-€
s DPH) za každý kalendárny mesiac a bude uhradená objednávateľom na základe
osobitne vystavenej faktúry poskytovateľom vždy ku koncu mesiaca.

4.3

Splatnosť faktúry je 21 dní od jej doručenia objednávateľovi, ak nie je na
faktúre uvedená neskoršia splatnosť. Faktúra musí spĺňať všetky náležitosti v zmysle
§ 71 ods. 2 zák. č. 222/2004 Z.z. o dani z pridanej hodnoty v znení neskorších
predpisov.

3

4.4

Za deň splnenia peňažného záväzku objednávateľa sa považuje deň
odpísania platby z účtu objednávateľa v prospech poskytovateľa.

4.5

V prípade, že faktúra bude obsahovať nesprávne údaje, resp. nebude po
stránke vecnej alebo formálnej správne vystavená, objednávateľ túto skutočnosť
písomne oznámi poskytovateľovi v lehote splatnosti a v tejto lehote chybnú faktúru
vráti poskytovateľovi na jej doplnenie alebo prepracovanie. Nová lehota splatnosti
faktúry začne plynúť dňom doručenia správne doplnenej, resp. prepracovanej faktúry
objednávateľovi.

Článok 5: Mlčanlivosť a ochrana osobných údajov
5.1

Prevádzkovateľ je povinný zaistiť utajenie získaných dôverných informácií
spôsobom obvyklým pre utajovanie takýchto informácií, ak nie je výslovne dohodnuté
inak. Táto povinnosť platí bez ohľadu na ukončenie účinnosti tejto dohody.
Prevádzkovateľ je povinný zaistiť utajenie dôverných informácií i u svojich
zamestnancov, zástupcov, ako i iných spolupracujúcich tretích strán, pokiaľ im takéto
informácie boli poskytnuté.

5.2

Za dôverné informácie sa bez ohľadu na formu ich zachytenia považujú
všetky informácie,
 ktoré neboli správcom (objednávateľom) alebo legislatívou označené ako verejné
a ktoré sa týkajú prevádzky ISVS, alebo ktoré sa týkajú správcu (najmä informácie
o ich činnosti, štruktúre, hospodárskych výsledkoch, know-how)
 akékoľvek iné informácie, ku ktorým získa prevádzkovateľ (poskytovateľ) prístup
alebo sa dozvie v súvislosti s výkonom činností podľa tejto dohody, osobitne
informácie pre ktoré je ustanovený právnymi predpismi zvláštny režim utajenia
(predovšetkým osobné údaje, telekomunikačné tajomstvo, obchodné tajomstvo,
štátne tajomstvo, bankové tajomstvo, služobné tajomstvo).

5.3

Sprostredkovateľ (Poskytovateľ) je oprávnený začať spracúvať osobné údaje
v mene prevádzkovateľa (Objednávateľ) odo dňa nadobudnutia účinnosti tejto
zmluvy.

5.4

Účelom spracúvania osobných údajov je vedenie evidencií a registrov v ISVS,
konkrétne v Registri zdravotníctva a Registri humánnej farmácie.

5.5

Zoznam osobných údajov je daný osobitnými predpismi (zákon
o poskytovateľoch, zákon o prírodných liečivých vodách, zákon o liekoch). Naviac sú
spracúvané e-mailové adresy.

5.6

Okruh dotknutých osôb tvoria poskytovatelia zdravotnej starostlivosti - fyzické
osoby, štatutárni zástupcovia poskytovateľov zdravotnej starostlivosti, ktorí sú
právnickými osobami a odborní zástupcovia zodpovední za poskytovanie zdravotnej
starostlivosti právnickými osobami.

5.7

Sprostredkovateľ je oprávnený vykonávať s osobnými údajmi len tie
spracovateľské operácie, ktoré sú nevyhnutné pre potreby plnenia vytýčeného účelu
spracúvania, a tak, aby nedošlo k porušeniu základných práv dotknutej osoby, a to:
 získavanie,
 zaznamenávanie,
 usporadúvanie,
 štruktúrovanie,

4

 uchovávanie,
 zmena,
 vyhľadávanie,
 prehliadanie,
 využívanie,
 poskytovanie prenosom, šírením alebo iným spôsobom,
 preskupovanie alebo kombinovanie,
 obmedzenie,
 vymazanie,
 prípadne ďalšie operácie spracúvania, ktoré sú nevyhnutné pre potreby plnenia
účelu Zmluvy o poskytovaní služieb.
5.8

Sprostredkovateľ je pri spracúvaní osobných údajov povinný:
 dodržiavať všetky povinnosti, ktoré mu vyplývajú z Nariadenia Európskeho
parlamentu a Rady (EÚ) 2016/679 z 27. apríla 2016 o ochrane fyzických osôb pri
spracúvaní osobných údajov a o voľnom pohybe takýchto údajov, ktorým sa
zrušuje smernica 95/46/ES (všeobecné nariadenie o ochrane údajov) (ďalej len
„nariadenie EÚ“), a zo zákona o ochrane osobných údajov,
 spracúvať osobné údaje len pre potreby dosiahnutia účelu spracúvania podľa tejto
zmluvy,
 zabezpečiť, aby osobné údaje boli spracúvané iba spôsobom, ktorý zodpovedá
účelu spracúvania podľa tejto zmluvy,
 spracúvať osobné údaje len na základe písomných pokynov prevádzkovateľa,
vrátane pokynov daných elektronickými prostriedkami, doručenými na adresu
kontaktnej osoby uvedenej v tejto zmluve; sprostredkovateľ sa môže odchýliť od
pokynov prevádzkovateľa len v prípadoch, ak je to ustanovené v práve Európskej
únie alebo v práve Slovenskej republiky,
 spracúvať osobné údaje v súlade s dobrými mravmi,
 zabezpečiť, aby každá fyzická osoba, ktorá na základe jeho poverenia je
oprávnená spracúvať osobné údaje, spracúvala osobné údaje len na základe
pokynov prevádzkovateľa s výnimkou prípadov, keď sa to od nej vyžaduje podľa
práva Európskej únie alebo práva Slovenskej republiky,
 vykonať a plniť ďalšie povinnosti podľa tejto zmluvy.

5.9

Sprostredkovateľ sa zaväzuje neposkytovať osobné údaje z ISVS tretím
stranám bez písomného súhlasu objednávateľa.

5.10
Ak sa sprostredkovateľ domnieva, že pokynom prevádzkovateľa je
porušované nariadenie EÚ, zákon o ochrane osobných údajov vrátane predpisov
vydaných na ich vykonanie, metodických usmernení apod. alebo medzinárodná
zmluva, ktorou je Slovenská republika viazaná, je povinný o tom bezodkladne
informovať prevádzkovateľa.
5.11
Ak sa na sprostredkovateľa obráti dotknutá osoba so žiadosťou o výkon,
resp. uplatnenie akýchkoľvek jej práv podľa nariadenia EÚ a/alebo zákona o ochrane
osobných údajov, sprostredkovateľ o tom bezodkladne, najneskôr v nasledujúci
pracovný deň, informuje prevádzkovateľa a následne sprostredkovateľ postupuje
podľa pokynov prevádzkovateľa.

5

5.12
Prevádzkovateľ (Objednávateľ) súhlasí s tým, aby sprostredkovateľ spracúval
osobné údaje prostredníctvom subdodávateľa. Sprostredkovateľ (Poskytovateľ)
vyhlasuje, že prijal všetky potrebné opatrenia, ktoré sú požadované v zmysle zákona
o ochrane osobných údajov.

Článok 6: Poskytovanie údajov zo systému
6.1

Poskytovateľ sa zaväzuje technicky zabezpečiť poskytovanie údajov z ISVS,
ktoré ukladá zákon, príjemcom: Národnému centru zdravotníckych informácií, Úradu
pre dohľad nad zdravotnou starostlivosťou, Ústrednému portálu verejnej správy
a Registru právnických osôb (ŠÚ SR). Objednávateľ sa zaväzuje zabezpečiť
súčinnosť pri poskytovaní údajov na strane príjemcu.

6.2

Poskytovateľ sa zaväzuje zverejňovať verejne prístupné údaje zo systému na
webovom sídle www.e-vuc.sk a sprístupniť ich Objednávateľovi vo formáte XML a
i-frame pre potreby zverejnenia na webovom sídle objednávateľa.

6.3

Poskytovateľ neposkytne údaje zo systému tretej strane bez súhlasu Objednávateľa.

Článok 7: Reklamácia a zodpovednosť
7.1

Poskytovateľ zodpovedá za kvalitné vykonanie služieb.

7.2

Reklamácie služieb
bezodkladne poskytovateľovi.

je

potrebné

zo

strany

objednávateľa

7.3

V prípade odôvodnenej reklamácie má právo objednávateľ na odstránenie
vád bezodkladne, najneskôr do 24 hodín odo dňa oznámenia reklamácie
poskytovateľovi. Ak poskytovateľ neodstráni vady v stanovenom termíne,
objednávateľ má právo na zľavu do výšky 1 % z dohodnutej ceny za daný mesiac.

7.4

Poskytovateľ zodpovedá objednávateľovi za
nekvalitným poskytnutím služieb v zmysle tejto zmluvy.

7.5

Poskytovateľ nenesie zodpovednosť za žiadne hmotné, nehmotné, priame,
nepriame, vynútené, následné alebo iné škody, ktoré môžu vzniknúť objednávateľovi
v dôsledku nesprávneho alebo neadekvátneho použitia predmetu zmluvy.

vady,

ktoré mu

oznámiť

vznikli

Článok 8: Komunikácia
8.1

Zmluvné strany sú si povinné vzájomne sa informovať bez zbytočného
odkladu o akejkoľvek dôležitej skutočnosti súvisiacej s uzatvorením tejto zmluvy,
najmä o zmenách v identifikačných údajoch uvedených na prvej strane tejto zmluvy.

8.2

Okrem prípadov, ak táto zmluva neustanovuje inak, alebo ak je to nevyhnutné
pre plnenie práv a povinností zmluvných strán podľa tejto zmluvy, má akákoľvek
komunikácia medzi zmluvnými stranami účinky podľa tejto zmluvy iba v prípade, ak je
písomná a riadne podpísaná osobami oprávnenými konať v mene zmluvných strán.

8.3

Akékoľvek oznámenia ( alebo iné dokumenty ) medzi zmluvnými stranami
súvisiace s touto zmluvou, alebo doručované podľa tejto zmluvy, musia mať písomnú

6

formu a musia byť doručené príslušnej zmluvnej strane osobne, doporučenou
zásielkou alebo kuriérom, ak nie je medzi zmluvnými stranami dohodnuté inak
a musia byť doručované na adresy uvedené na prvej strane tejto zmluvy.

Článok 9: Záverečné ustanovenia
9.1

Zmluvné strany sa zaväzujú, že sa budú vzájomne bezodkladne informovať o
všetkých závažných zmenách, ktoré môžu mať vplyv na schopnosť ktorejkoľvek
zmluvnej strany plniť svoje záväzky.

9.2

V prípade, ak niektorá zo zmluvných strán poruší ktorúkoľvek zmluvnú
povinnosť podstatným spôsobom, je druhá zmluvná strana oprávnená od tejto zmluvy
písomne odstúpiť. Za podstatné porušenie tejto zmluvy poskytovateľom sa považuje
neposkytovanie služieb v zmysle čl. 2 tejto zmluvy. Za podstatné porušenie tejto
zmluvy objednávateľom sa považuje nezaplatenie dohodnutej ceny.

9.3

Písomné odstúpenie od zmluvy podľa predchádzajúceho bodu je účinné
dňom jeho doručenia druhej zmluvnej strane a odstúpením od zmluvy zmluva zaniká
ku dňu doručenia oznámenia jednej zmluvnej strany o odstúpení od zmluvy druhej
zmluvnej strane.

9.4

Túto zmluvu môžu ukončiť zmluvné strany i pred uplynutím doby jej platnosti,
a to písomnou dohodou, alebo výpoveďou, a to aj bez uvedenia dôvodu. Výpovedná
doba je dvojmesačná a začína plynúť od prvého dňa nasledujúceho mesiaca po
doručení výpovede druhej zmluvnej strane.

9.5

Táto Zmluva nadobúda platnosť dňom jej podpísania oboma Zmluvnými
stranami. Ak to z povahy záväzkov vyplýva, tieto záväzky medzi Zmluvnými stranami
pretrvajú aj po uplynutí uvedenej doby, na ktorú je Zmluva uzatvorená.

9.6

Táto Zmluva je povinne zverejňovanou zmluvou v zmysle § 5a zákona č.
211/2000 Z.z. o slobodnom prístupe k informáciám a o zmene a doplnení niektorých
zákonov (zákon o slobode informácií) v znení neskorších predpisov. Zmluvné strany
berú na vedomie a súhlasia, že táto Zmluva bude zverejnená v Centrálnom registri
zmlúv. Zmluva je účinná dňom nasledujúcim po dni zverejnenia v Centrálnom registri
zmlúv.

9.7

Akékoľvek zmeny a doplnky k tejto zmluve je možné urobiť iba formou
očíslovaných písomných dodatkov k tejto zmluve, ktoré budú riadne podpísané
oprávnenými zástupcami obidvoch Zmluvných strán. Zmluvu je možné zrušiť len
písomne.

9.8

Táto Zmluva je vyhotovená v štyroch (4) rovnopisoch, z ktorých Objednávateľ
obdrží tri (3) rovnopisy a Poskytovateľ obdrží jeden (1) rovnopis.

9.9

V prípade, ak sa akékoľvek ustanovenie tejto zmluvy stane neplatné, alebo
nevykonateľné, platnosť a vykonateľnosť ostatných ustanovení tejto zmluvy, tým nie
je dotknutá. Zmluvné strany sa zaväzujú nahradiť neplatné alebo nevykonateľné
ustanovenie novým ustanovením, znenie ktorého bude zodpovedať účelu pôvodného
ustanovenia a tejto zmluvy ako celku. .

7

9.10
Táto Zmluva predstavuje úplnú dohodu Zmluvných strán o predmete tejto
Zmluvy.
9.11
Práva a povinnosti, ktoré vznikli na základe tejto Zmluvy, alebo v súvislosti s
touto Zmluvou sa riadia Obchodným zákonníkom v znení neskorších predpisov,
Autorským zákonom a ďalšími všeobecne záväznými právnymi predpismi Slovenskej
republiky platnými a účinnými v čase rozhodujúcom pre posúdenie vzniku, zmeny
alebo zániku práv a povinností a s prihliadnutím na intertemporálne ustanovenia
týchto právnych predpisov. Spory vzniknuté z tejto Zmluvy a/alebo na základe tejto
Zmluvy, vrátane sporov o jej platnosť, výklad, alebo zrušenie rozhodujú súd
Slovenskej republiky príslušný podľa Civilného sporového poriadku
9.12
Zmluvné strany vyhlasujú, že táto zmluva bola nahlas prečítaná, vysvetlená
s tým, že zmluvné strany jej obsahu porozumeli, prejav ich vôle je slobodný, určitý,
vážny a zrozumiteľný,
potvrdzujúc, že ju neuzavreli v tiesni ani za nápadne
nevýhodných podmienok a na dôkaz toho, že obsah tejto zmluvy je v súlade s ich
skutočnou a slobodnou vôľou, zmluvné strany túto zmluvu vlastnoručne podpísali.

V Bratislave dňa: 1.4.2019

25.3.2019

Za objednávateľa:

Za poskytovateľa:

Ministerstvo zdravotníctva SR

CRYSTAL CONSULTING, s.r.o.

______________________________

___________________________
Mgr. Tibor Baďura, v. r.
konateľ

doc. MUDr. Andrea Kalavská, PhD., v. r.
ministerka

8

