Zmluva na hosting technickej a systémovej infraštruktúry
č. 2444/3300/2017
uzavretá podľa § 269 ods.2 zákona číslo 513/1991 Zb. Obchodný zákonník v znení neskorších predpisov
(ďalej len „Obchodný zákonník“)
(ďalej len „Zmluva“)

1.

EMIS, s.r.o.

Sídlo:
Ulica Jána Hollého 8479/5, 917 01 Trnava
Zapísaný:
Obchodný register OS Trnava, Odd.: Sro, Vl. č.: 38499/T
Štatutárny orgán:
Ing. Miroslav Vanek, konateľ
Osoby oprávnené na rokovanie
- vo veciach zmluvných:
Ing. Miroslav Vanek
- vo veciach technických:
Ing. Ivan Pavlík
Bankové spojenie:
VÚB, a.s.
Číslo účtu:
SK86 0200 0000 0018 0278 3654
IČO:
35 708 816
DIČ:
2020265016
IČ DPH:
SK2020265016
Tel./Fax:
+421 914 700 000
(ďalej ako „Zhotoviteľ“ alebo „Poskytovateľ“)
a
2. Slovenská republika - Slovenská správa ciest
Sídlo:
Miletičová 19, 826 19 Bratislava, P.O.BOX 19
Štatutárny orgán:
Ing. Roman Žembera, generálny riaditeľ
Osoby oprávnené na rokovanie
- vo veciach zmluvných:
JUDr. Eva Fridrichová
- vo veciach technických:
Ing. Monika Sumelová
- vo veciach cenových:
Ing. Juraj Joanidis
Bankové spojenie:
Štátna pokladnica
IBAN:
SK5981800000007000135345
SWIFT:
SPSRSKBA
IČO:
00003328
DIČ:
2021067785
Právna forma:
Rozpočtová organizácia zriadená Ministerstvom dopravy, pôšt a telekomunikácií
SR zriaďovacou listinou číslo 5854/M-95 zo dňa 07.12.1995 v úplnom znení č.
316/M-2005 zo dňa 14.februára 2005, zmenené rozhodnutím MDPaT SR č. 100 z
11. mája 2006,a rozhodnutím č. 86 zo dňa 22. mája 2008 a rozhodnutím MDVRR
SR č. 162 zo dňa 24. októbra 2014
(ďalej ako „Objednávateľ“ )

PREAMBULA
Poskytovateľ a Objednávateľ sa dohodli na nasledujúcej zmluve na hosting technickej a systémovej infraštruktúry,
(ďalej iba “Zmluva”).

Zmluva na hosting technickej a systémovej infraštruktúry

Strana 1 z 7

Článok I
Predmet zmluvy
Predmetom tejto Zmluvy je:
záväzok Poskytovateľa poskytnúť Objednávateľovi hosting technickej a systémovej infraštruktúry (ďalej len
„SIužby") podľa tejto Zmluvy v plnom rozsahu najneskôr do 21 dní odo dňa platnosti Zmluvy, za týmto
účelom pripraviť a nainštalovať vo svojich prevádzkových priestoroch server a diskové pole (ako je uvedené
v Článku IV tejto Zmluvy) a pripraviť prostredie pre využívanie Služieb podľa tejto Zmluvy Objednávateľom,
a zároveň záväzok Objednávateľa tieto Služby riadne užívať a platiť za ne Poskytovateľovi dohodnutú cenu
vo výške, spôsobom a za podmienok ďalej dohodnutých touto Zmluvou.
Zmluva je výsledkom obstarávania služby v súlade s ustanovením §117 zákona č. 343/2015 Z. z. o verejnom
obstarávaní a o zmene a doplnení niektorých zákonov.
Článok II
Cena a platobné podmienky
1. Cena za riadne poskytnutie Služieb je stanovená v súlade so zákonom č. 18/1996 Z. z. o cenách a v znení
neskorších predpisov a vyhlášky MF SR č. 87/1996 Z. z. v znení neskorších predpisov.
2. Objednávateľ sa zaväzuje zaplatiť Poskytovateľovi za poskytnuté Služby úhradu, kde celková cena za predmet
Zmluvy je 40.000,- EUR bez DPH, DPH je 8.000,- EUR, t.j. cena za predmet Zmluvy spolu 48.000,- EUR s DPH
(slovom štyridsaťosemtisíc eur).
3. V prípade omeškania Užívateľa s úhradou akejkoľvek platby alebo jej časti je Poskytovateľ oprávnený
uplatňovať voči Užívateľovi úroky z omeškania v dohodnutej výške 0,05% denne z dlžnej sumy (vrátane DPH), a
to počnúc prvým dňom omeškania, až do riadneho zaplatenia.
4. Uplatnením nároku na zaplatenie úrokov z omeškania nie je dotknutý nárok Poskytovateľa na náhradu škody
prevyšujúcej úroky z omeškania voči Objednávateľovi.
5. Právo na zaplatenie ceny podľa Zmluvy vznikne Poskytovateľovi pred začatím poskytovania Služieb na základe
daňového dokladu (faktúry) vystavenej Poskytovateľom najskôr 60 dní pred začatím poskytovania Služieb na
obdobie jedného nadchádzajúceho kalendárneho roka vo výške 20.000,- EUR bez DPH, DPH 4.000,-EUR, t.j.
cena za predmet zmluvy na obdobie jedného roka je spolu 24.000,-EUR s DPH (slovom dvadsaťštyritisíc eur).
6. Objednávateľ zaplatí dohodnutú cenu za predmet Zmluvy najneskôr do 30 kalendárnych dní od doručenia
faktúry Objednávateľovi. Cena sa považuje za zaplatenú až dňom jej pripísania na bankový účet Objednávateľa
uvedený vo faktúre.
Článok III
Práva a povinnosti zmluvných strán
1. V prípade nedodržania dostupnosti Služieb, okrem vopred Poskytovateľom nahlásenej technickej údržby alebo
doby prerušenia alebo obmedzenia poskytovania Služieb, na ktoré je Poskytovateľ oprávnený podľa tejto
Zmluvy, ktoré budú monitorované monitorovacím softvérom (systémom) Poskytovateľa a na žiadosť
Objednávateľa mu budú jeho výsledky Poskytovateľom poskytnuté (sprístupnené) za uplynulý mesiac,
Poskytovateľ je povinný poskytnúť Objednávateľovi zľavu v závislosti od % dostupnosti Služieb, a to vo forme
dobropisu po uplynutí doby, na ktorú sa uzatvorila táto Zmluva, maximálne však vo výške 20%, z celkovej ceny
za predmet Zmluvy (Článok II bod 2 Zmluvy), pričom pri určení a výpočte poskytovanej zľavy sa vychádza z
nasledujúcej tabuľky:
Dostupnosť Služby za celú dobu trvania Zmluvy
99% - 95 %
95% - 90 %
90% - 80 %
menej ako 80%

Výška poskytovanej zľavy
5% zľava
10% zľava
15% zľava
20% zľava

Zmluva na hosting technickej a systémovej infraštruktúry

Strana 2 z 7

2. Garantovaná doba opravy (odstránenia vzniknutého stavu) Poskytovateľom pri prerušení alebo obmedzení
poskytovania (dostupnosti) Služieb je od nahlásenia poruchy – 4 hodiny.
3. Forma nahlasovania poruchy – telefonicky, e-mailom, a to bez obmedzenia (non-stop), na telefónne čísla
a adresy elektronicky pošty uvedené v tejto Zmluve alebo oznámené Poskytovateľom Objednávateľovi v súlade
s touto Zmluvou.
4. Zmluvná strana, ktorá spôsobila škodu druhej zmluvnej strane, zbaví sa zodpovednosti, ak preukáže, že škoda
bola spôsobená okolnosťou vylučujúcou jej zodpovednosť.
5. Poskytovateľ zodpovedá za škodu na zariadeniach Objednávateľa spôsobenú vlastným zavinením počas svojich
pracovných postupov, pri odstraňovaní vád v rámci zodpovednosti za vady alebo záruky, ako aj za škodu
spôsobenú tými, ktorých použil na realizáciu predmetu Zmluvy.
6. Poskytovateľ nie je zodpovedný za prerušenie alebo obmedzenie poskytovania Služieb Objednávateľovi v
prípade, že si Objednávateľ poruchu spôsobil sám, v prípade zásahu tretích osôb, či vyššej moci (povodeň,
požiar, vietor, vojna, zemetrasenie a pod.) alebo v prípade poruchy na zariadení tretích dodávateľov, najmä
rozsiahly a dlhodobý výpadok dodávky elektriny, telekomunikačného spojenia atď.), pokiaľ týmto skutočnostiam
preukázateľne nebolo možné zabrániť, alebo neboli spôsobené nedbalosťou Poskytovateľa, alebo boli
spôsobené neodvrátiteľnou udalosťou, ktorú nebolo možné predvídať alebo jej zabrániť (nemajúcou pôvod
v povahe prevádzke Služieb podľa tejto Zmluvy), a to o nevyhnutne potrebný čas trvania takejto prekážky
(okolnosti). V týchto prípadoch sa uvedená doba prerušenia alebo obmedzenia poskytovania Služieb
nezapočítava do doby nedostupnosti Služieb v zmysle bodu 1 tohto Článku Zmluvy.
7. Poskytovateľ je oprávnený, okrem prípadu podľa bodu 6 Článku IV tejto Zmluvy, prerušiť alebo obmedziť
poskytovanie Služieb (v nevyhnutnom rozsahu a po nevyhnutnú dobu) bez predchádzajúceho upozornenia na
využitie tohto oprávnenia, tiež v prípadoch, ak sú Služby využívané v rozpore s podmienkami dohodnutými
v tejto Zmluve a hrozí poškodenie alebo funkčnosť zariadení Poskytovateľa, prípadne tretích osôb. Po túto dobu
nie je Poskytovateľ v omeškaní s plnením tejto Zmluvy. O vzniku a dobe trvania takéhoto prerušenia alebo
obmedzenia poskytovania Služieb bude následne Poskytovateľ informovať Objednávateľa.
8. Poskytovateľ sa zaväzuje informovať Odberateľa o plánovanom obmedzení alebo prerušení poskytovania
(dostupnosti) Služieb v dôsledku technickej údržby a iných servisných úkonoch Poskytovateľa 48 hodín vopred a
v prípade obmedzenia alebo prerušenia poskytovania Služieb v prípadoch podľa bodu 6 tohto Článku,
bezodkladne potom, ako sa o nedostupnosti a/alebo príčine nedostupnosti dozvie.
9. Poskytovateľ nezodpovedá za škody ktoré vznikli používaním Služieb Objednávateľom v prípade, ak
Objednávateľ používa Služby v rozpore s ich účelom.
10. Poskytovateľ:
- nezodpovedá za obsah a obsahovú stránku uložených dát a informácií na diskovom priestore / na
poskytovanej infraštruktúre a nenesie žiadnu zodpovednosť za dáta (ich poškodenie, stratu a podobne) po
uplynutí doby trvania tejto Zmluvy,
- za prípadnú škodu, ktorú spôsobí v tretím osobám Objednávateľ, napríklad vo forme neoprávneného užívania
cudzích informačných systémov, neoprávneným prístupom k informáciám alebo ich neoprávneným použitím, za
ktoré konania nesie v plnom rozsahu zodpovednosť Objednávateľ,
- nemá prístup k obsahu a ku kontrole obsahu uložených dát Užívateľa a nie je tak zodpovedný za prípadne
porušenia práv duševného a iného vlastníctva tretích osôb (najmä práv autorov, práv na ochranu obchodné
mena a inej obdobnej ochrany), ak na ich použitie nemá Objednávateľ potrebný súhlas.
11. Objednávateľ zodpovedá za obsah a obsahovú stránku pri využívaní Služieb a zaväzuje sa, že nebude využívať
Služby na šírenie služieb v rozpore s medzinárodnými zmluvami a všeobecne záväznými právnymi predpismi,
v rozpore so zásadami poctivého obchodného styku a dobrými mravmi, prípadnými právoplatnými rozhodnutiami
súdov a iných orgánov štátnej moci, a na rozosielanie spamu.
12. Objednávateľ je povinný užívať a využívať Služby spôsobom, v rozsahu a za podmienok dohodnutých v tejto
Zmluve a zaväzuje sa uhradiť cenu za predmet Zmluvy riadne a včas, pričom je povinný na svoje náklady
zabezpečiť a udržiavať konektivitu a ostatné technické zariadenia pri využívaní Služieb podľa tejto Zmluvy.
13. V prípade ukončenia tejto Zmluvy je Objednávateľ povinný v dostatočnom predstihu pred uplynutím dohodnutej
doby trvania tejto Zmluvy, najneskôr v posledný deň platnosti a účinnosti Zmluvy, vykonať všetky kroky a úkony
k tomu, aby obsah, dáta a informácie uložené v rámci poskytovania Služieb na diskovom priestore (serveri)
presunul na svoje náklady a zodpovednosť do svojej dispozičnej sféry alebo ich podľa svojho rozhodnutia
Zmluva na hosting technickej a systémovej infraštruktúry

Strana 3 z 7

odstránil (vymazal). Objednávateľ berie taktiež výslovne na vedomie, že v prvý deň po zániku tejto Zmluvy dôjde
zo strany Poskytovateľa k odstráneniu (vymazaniu) všetkého obsahu, dát a informácií, vrátane ich záloh,
a Poskytovateľ tak nezodpovedá za ich stratu, ak Objednávateľ nevyužil svoje oprávnenie na ich presun pred
zánikom tejto Zmluvy.
Článok IV
Technické parametre služby a obdobie poskytovaných služieb
1. Poskytovateľ sa zaväzuje poskytnúť Službu na obdobie od 01.01.2018 – 31.12.2019.
2. Poskytovateľ sa zaväzuje poskytnúť Službu s objednanými technickými parametrami podľa tejto tabuľky:
a. Server
Min.
počet
jadier
Označenie CPU

SRV1

SpecInt
Rate
(Min)

4
b.

RAM

90 32GB

Diskový
priestor

6001000GB
podľa
požiadavky

Verejná
fixná IP
adresa

Systémový softvér
Windows 2012 R2 Std. Server
MS SQL Server 2012 Std.
IIS
Dostupné webservisy
Certifikáty https
GCM servisy
REMOTE DESKTOP na vyžiadanie
VPN

1x

Diskové pole

Označenie

Kapacita

Minimálna rýchlosť

RAID úroveň

DP1

600-1000GB
podľa
požiadavky

ekvivalent 10k rpm

5 alebo 10 + spare SAS HDD

c.

Ostatné parametre
i.
ii.

objem prenesených dát - predplatený objem prenesených dát z/do siete internet - neobmedzený,
bezpečné zálohovanie 1x denne s minimálne týždennou históriou,

iii.

backup internetového spojenia

iv.

zabezpečenie serverov antivírusovým softvérom,

v.

interná šírka pásma min. 1Gb/s,

vi.

internetová konektivita so šírkou pásma min. 100Mb/s so zálohovanou linkou,

vii.

prostredie zabezpečené cez hardvérové firewally,

viii.

ochrana pred neoprávneným nakladaním s uloženými dátami,

ix.

fyzické zabezpečenie hardvérovej infraštruktúry a monitoring kamerou s nahrávaním pri pohybe
a 24hod zálohou

x.

zabezpečenie inštalácie služieb pre ESID System Locator pre serverovú časť tak, aby
nainštalované aplikácie fungovali s maximálnym výpadkom 1hod.

Zmluva na hosting technickej a systémovej infraštruktúry

Strana 4 z 7

Článok V
Súčinnosť zmluvných strán
1. Objednávateľ sa podpisom tejto Zmluvy zaväzuje poskytnúť Poskytovateľovi všetky nevyhnutné podklady,
dokumentácie a informácie, ktoré súvisia so zabezpečením riadne poskytovania a funkčnosti Služieb, a to bez
zbytočného odkladu po uzatvorení tejto Zmluvy alebo po obdŕžaní výzvy Poskytovateľa.
2. Poskytovateľ sa touto Zmluvou zaväzuje poskytnúť Objednávateľovi vysvetlenia, stanoviská a inštrukcie, ktoré
bezprostredne súvisia s predmetom tejto Zmluvy. Poskytovateľ sa zaväzuje, že pri plnení predmetu Zmluvy
bude postupovať s odbornou starostlivosťou a v zmysle východiskových požiadaviek Objednávateľa, ktoré mu
boli zo strany Objednávateľa poskytnuté.
3. Zmluvné strany v súlade s § 271 zákona č. 513/1991 Zb. Obchodný zákonník v znení neskorších predpisov berú
na vedomie, že všetky podklady, informácie a stanoviská, ktoré prevezmú od druhej zmluvnej strany podľa
ustanovení tejto Zmluvy a pri jej plnení, sú dôverné a tieto sa zaväzujú žiadnym spôsobom nezverejňovať
a poskytovať tretím stranám. Súčasne sa zaväzujú zachovávať mlčanlivosť o všetkých skutočnostiach, ktoré sa
dozvedeli pri plnení predmetu Zmluvy.
4. Zmluvné strany sa dohodli, že Poskytovateľ má právo používať pri svojich obchodných aktivitách informáciu o
realizácii predmetu tejto Zmluvy ako svoju referenciu, na čo podpisom tejto Zmluvy dáva Objednávateľ výslovný
súhlas. Poskytovateľ sa zaväzuje pre účely referencie uvádzať len informácie nevyhnutné pre poskytnutie
súboru údajov svedčiacich o kvalite a náležitostiach predmetu Zmluvy, ako aj identifikačné znaky
Objednávateľa, a to v rozsahu, ktorý nijakým spôsobom neohrozí ani neporuší dohodu o mlčanlivosti týkajúcej
sa dôverných informácií. Ak v konkrétnom prípade použitia referencie (napr. v prípade verejných súťaží) bude
potrebné písomné potvrdenie Objednávateľa, pripraví Objednávateľ príslušný text referencie a objednávateľ ho
písomne potvrdí.
5. Včasné a riadne plnenie predmetu Zmluvy zo strany Poskytovateľa je podmienené včasným a riadnym plnením
(spolupôsobením) zo strany Objednávateľa, poskytovaním jeho súčinnosti a pripravenosti technických
prostriedkov Objednávateľa. Ak Objednávateľ neplní svoje povinnosti podľa Zmluvy, prípadne vzájomne
písomne odsúhlasené termíny riadne a včas, príp. neposkytne Poskytovateľovi súčinnosť pri plnení Zmluvy
primerane konkretizovanú v tejto Zmluve, nie je Poskytovateľ v omeškaní s plnením tejto Zmluvy. O čas
omeškania Objednávateľa s plnením Zmluvy alebo s poskytnutím súčinnosti sa posúvajú všetky termíny plnenia
Poskytovateľa upravené v tejto Zmluve.
6. Zhotoviteľ má právo prerušiť a/alebo obmedziť poskytovanie Služieb v prípade, ak Objednávateľ neuhradí
akúkoľvek platbu podľa tejto Zmluvy v lehote 30 dní po lehote splatnosti, a to až do termínu úplného uhradenia
všetkých splatných záväzkov Objednávateľom a bez predchádzajúceho upozornenia na využitie tohto
oprávnenia. Objednávateľ je povinný zároveň uhradiť Poskytovateľovi všetky primerane potrebné dodatočné
náklady spojené s plnením tejto Zmluvy oneskorene z dôvodu omeškania Objednávateľa s úhradou platieb, ak
je primerane preukázaná nevyhnutnosť a účelné vynaloženie týchto nákladov. Poskytovateľ nezodpovedá za
škodu, ak nesplnenie povinností bolo spôsobené konaním alebo omeškaním Objednávateľa. Po dobu
prerušenia a/alebo obmedzenia poskytovania Služieb podľa tohto bodu nie je Poskytovateľ v omeškaní
s plnením tejto Zmluvy.
7. Zmluvné strany sa zaväzujú písomne oznámiť druhej zmluvnej strane zmeny všetkých svojich údajov, vrátane
fakturačných, poskytnutých pri uzatvorení tejto Zmluvy, do 15 dní odo dňa, kedy takáto zmena nastala.
Článok VI
Skončenie zmluvy
1. Táto Zmluva sa uzatvára na dobu určitú, a to na obdobie 2 rokov, a to od 1.1.2018 do 31.12.2019. Táto Zmluva
zaniká:
a)
b)
c)

Dohodou zmluvných strán,
Odstúpením od Zmluvy,
Dňom 31.12.2019, t.j. po skončení zmluvy

2. Dohoda zmluvných strán o skončení (zániku) tejto Zmluvy musí byť uzatvorená písomne, podpísaná oboma
zmluvným stranami a musí obsahovať dohovor o vzájomnom vyrovnaní nevysporiadaných majetkovoprávnych
vzťahov vzniknutých v súvislosti s touto Zmluvou, inak je neplatná.

Zmluva na hosting technickej a systémovej infraštruktúry

Strana 5 z 7

3. Každá zo zmluvných strán môže od Zmluvy odstúpiť v prípade podstatného porušenia povinností druhou
zmluvnou stranou. Odstúpenie je účinné doručením písomného oznámenia o odstúpení druhej zmluvnej strane.
Odstúpenie musí mať písomnú formu, musí byť doručené druhej zmluvnej strane a musí v ňom byť uvedený
konkrétny dôvod odstúpenia, inak je neplatné. Odstúpením od Zmluvy sa Zmluva neruší od začiatku, ale až odo
dňa doručenia odstúpenia druhej zmluvnej strane.
Objednávateľ je oprávnený odstúpiť od tejto zmluvy:
- pri podstatnom porušení Zmluvy Poskytovateľom, pričom za podstatné porušenie Zmluvy Poskytovateľom sa
považuje:
a)
Poskytovateľ opakovane porušil svoje zmluvné povinnosti uvedené v tejto Zmluve a bol na ich
porušenie Objednávateľom upozornený a vyzvaný na ich splnenie v dodatočnej primeranej lehote,
b)
Poskytovateľ neodstráni vady programového vybavenia vytýkané Objednávateľom ani v dodatočnej
primeranej lehote určenej Objednávateľom;
4. Poskytovateľ je oprávnený odstúpiť od tejto Zmluvy:
- pri podstatnom porušení Zmluvy Objednávateľom, pričom za podstatné porušenie Zmluvy Objednávateľom sa
považuje:
a)
b)

nedodržanie lehoty splatnosti daňových dokladov (faktúr) podľa tejto Zmluvy,
omeškanie Objednávateľa s poskytnutím jasne a konkrétne špecifikovanej súčinnosti požadovanej
Poskytovateľom v súlade s touto Zmluvou ani v dodatočnej lehote poskytnutej v dĺžke najmenej 30 dní
odo dňa doručenia výzvy na poskytnutie súčinnosti,
- a tiež v prípadoch, ak Objednávateľ je v úpadku, bol na Objednávateľa podaný návrh na vyhlásenie konkurzu,
bol na jeho majetok vyhlásený konkurz alebo bol návrh na jeho vyhlásenie zamietnutý pre nedostatok majetku
alebo Objednávateľ vstúpil do likvidácie alebo bolo začaté konanie o reštrukturalizácii,
Článok VII
Záverečné ustanovenia
1. Vzájomné práva a povinnosti zmluvných strán sa riadia touto Zmluvou, zákonom č. 513/1991 Obchodný
zákonník v znení neskorších predpisov a ostatnými všeobecne záväznými právnymi predpismi slovenského
právneho poriadku, a to v uvedenom poradí. Zmluvné dojednania obsiahnuté v tejto Zmluve predstavujú úplný
dohovor zmluvných strán o predmete tejto Zmluvy.
2. Ak je alebo ak sa stane niektoré z ustanovení tejto Zmluvy neplatným alebo neúčinným, tak sa to netýka
ostatných ustanovení, ktoré zostávajú platné a účinné. Zmluvné strany prehlasujú, že dohodnú namiesto
neplatného či neúčinného ustanovenia také platné a účinné ustanovenie, ktoré sa svojim účelom bude čo
najviac približovať neplatnému či neúčinnému ustanoveniu.
3. Žiadna zmluvná strana nesmie svoje práva alebo povinnosti vyplývajúce z tejto Zmluvy postúpiť (previesť) na inú
osobu bez predchádzajúceho písomného súhlasu druhej zmluvnej strany. Zmluva je záväzné (v celom) rozsahu
aj pre právnych nástupcov zmluvných strán.
4. Ak Zmluva neustanovuje inak, akákoľvek požiadavka, výzva, odstúpenie od tejto Zmluvy alebo oznámenie, ktoré
sa majú predložiť v súvislosti s touto Zmluvou musia byť v písomnej forme a doručené osobne alebo
doporučeným listom na adresy zmluvných strán uvedené v záhlaví tejto Zmluvy, alebo na také iné adresy, aké
príslušná zmluvná strana oznámi druhej Zmluvnej strane. Akékoľvek požiadavky, výzvy, odstúpenia od tejto
Zmluvy a ostatné oznámenia odovzdané osobne budú považované za doručené v deň ich skutočného
odovzdania alebo ak ich adresát bezdôvodne odmietne prijať, v deň tohto odmietnutia (v prípade pochybností sa
má za to, že odmietnutie bolo bezdôvodné) a ak boli poslané doporučeným listom, tak potom sú považované za
doručené uplynutím odbernej lehoty, aj keď si adresát zásielku nevyzdvihol.
5. Zmluvné strany vyhlasujú, že táto Zmluva jasne a zrozumiteľne vyjadruje ich slobodnú a vážnu vôľu byť viazaný
jej obsahom. Ďalej spoločne vyhlasujú, že si Zmluvu pozorne prečítali, porozumeli jej a na dôkaz súhlasu s ňou
ju podpisujú.
6. Zmluva nadobúda platnosť dňom podpisu oboma zmluvnými stranami a účinnosť dňom nasledujúcim po dni jej
zverejnenia v Centrálnom registri zmlúv (v súlade so zákonom 211/2000 Z. z. o slobodnom prístupe
k informáciám a o zmene a doplnení niektorých zákonov (zákon o slobode informácií) v znení neskorších
predpisov.
Zmluva na hosting technickej a systémovej infraštruktúry

Strana 6 z 7

7. Zmluva je vyhotovená v štyroch (4) rovnopisoch, dva (2) pre Objednávateľa a dva (2) pre Poskytovateľa.

Objednávateľ:
V Bratislave dňa

...................................
Ing. Roman Žembera
generálny riaditeľ

Poskytovateľ:
V Bratislave dňa

.............................................
Ing. Miroslav Vanek
konateľ spoločnosti EMIS s.r.o.

Zmluva na hosting technickej a systémovej infraštruktúry

Strana 7 z 7

