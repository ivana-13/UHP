ZMLUVA
O ZABEZPEČOVANÍ ÚLOH V OBLASTI BEZPEČNOSTI A OCHRANY ZDRAVIA PRI PRÁCI A
OCHRANY PRED POŽIARMI
uzatvorená podľa § 269 ods. 2, § 566 a nasl. a § 591 a nasl. Obchodného zákonníka č. 513/1991 Zb. v znení
neskorších predpisov, podľa § 21 a nasl. zákona č. 124/2006 Z. z. o bezpečnosti a ochrane zdravia pri práci
a o zmene a doplnení niektorých zákonov v znení neskorších predpisov, podľa § 4 a nasl. zákona č. 314/2001
Z. z. o ochrane pred požiarmi v znení neskorších predpisov a podľa vykonávacích predpisov k uvedeným
zákonom
Číslo zmluvy objednávateľa: 47/2018
Číslo zmluvy poskytovateľa: 201811/109/BTS,OPP
medzi
BE-SOFT a. s.
Krakovská 2398/23, Košice – mestská časť Juh 040 11
Mgr. Juliana Hennelová, predseda predstavenstva
36 191 337
2020045863
SK2020045863
Obchodnom registri Okresného súdu Košice I v oddiele Sa vo vložke
č. 1073/V
SWIFT (BIC):
TATRSKBX
IBAN:
SK8011000000002621716713
Zodpovedná osoba za vecné Ing. Peter Aron – obchodný manažér
plnenie zmluvy:
tel.:
055/720 16 11
e-mail:
besoft@besoft.sk; aron@besoft.sk
obchodné meno:
so sídlom:
zastúpená:
IČO:
DIČ:
IČ DPH:
zápis v:

ďalej len „poskytovateľ“
a
obchodné meno:
Úrad jadrového dozoru Slovenskej republiky
so sídlom:
Bajkalská 27, P.O.BOX 24, 820 07 Bratislava
zastúpená:
Ing. Marta Žiaková, CSc., predsedníčka
IČO:
30 844 185
DIČ:
2020869224
IČ DPH:
nie je platiteľ DPH
Bankové spojenie:
Štátna pokladnica
IBAN:
SK98 8180 0000 0070 0006 1905
Zodpovedná osoba za vecné Mgr. Igor Juhás – referát zvláštnych úloh
plnenie zmluvy:
tel.:
+421 02 5822 144
e-mail:
igor.juhas@ujd.gov.sk
ďalej len „objednávateľ“

takto:

1

1.

PREDMET ZMLUVY

1.1.

Poskytovateľ je oprávnený vykonávať činnosti
a) bezpečnostnotechnickej služby (ďalej len „BTS“) vo forme výkonu činnosti bezpečnostného
technika podľa zákona č. 124/2006 Z. z. o bezpečnosti a ochrane zdravia pri práci a o zmene
a doplnení niektorých zákonov v znení neskorších predpisov na základe oprávnenia Národného
inšpektorátu práce zo dňa 14.11.2006, č. BTS-000025-06,
b) na úseku ochrany pred požiarmi vo forme výkonu činnosti technika požiarnej ochrany (ďalej len
„OPP“) podľa zákona č. 314/2001 Z. z. o ochrane pred požiarmi v znení neskorších predpisov.

1.2.

Účelom tejto zmluvy je zabezpečiť poskytovanie BTS a OPP objednávateľovi zo strany
poskytovateľa, ktoré sú potrebné pre nastavenie procesov u objednávateľa a vytvorenie systému
ochrany života a zdravia zamestnancov a ďalších fyzických osôb a majetku, ktorý zodpovedá
potrebám a požiadavkám objednávateľa a zároveň spĺňa požiadavky podľa všeobecne záväzných
právnych predpisov.

1.3.

Poskytovateľ sa zaväzuje zabezpečiť v súlade so všeobecne záväznými právnymi predpismi
v podmienkach objednávateľa pre objednávateľa jednotlivé výkony BTS, OPP v rozsahu uvedenom
v bodoch 2 až 4 tejto zmluvy pre zamestnancov, ktorí sú v štátnozamestnaneckom pomere
k objednávateľovi, alebo sú zamestnancami objednávateľa pri výkone práce vo verejnom záujme
(ďalej len „zamestnanec“) a pre priestory a prevádzky objednávateľa na území Slovenskej republiky
špecifikované v Prílohe č. 1 K ZMLUVE O ZABEZPEČOVANÍ ÚLOH V OBLASTI
BEZPEČNOSTI A OCHRANY ZDRAVIA PRI PRÁCI A OCHRANY PRED POŽIARMI
Č.201811/109/BTS,OPP CENNÍK VÝKONOV (ďalej len „Príloha č. 1“).

1.4.

Objednávateľ sa zaväzuje platiť poskytovateľovi dohodnutú odplatu v súlade s cenníkom uvedeným
v Prílohe č.1.

1.5.

Rozsah BTS, OPP vychádza zo všeobecne záväzných právnych predpisov. V prípade potreby plnenia
úloh nad rozsah uvedený v tejto zmluve tieto úlohy bude poskytovateľ povinný vykonať iba v prípade,
ak sa na to objednávateľovi osobitne zaviazal.

1.6.

Poskytovateľ sa zaväzuje plniť svoje záväzky vyplývajúce z tejto zmluvy prostredníctvom osôb
spĺňajúcich všetky odborné predpoklady na výkon im prislúchajúcich činností podľa tejto zmluvy
v súlade s príslušnými všeobecne záväznými právnymi predpismi.

1.7.

Poskytovateľ zabezpečuje svoje záväzky vyplývajúce z tejto zmluvy počas pracovných dní v týždni
od pondelka do piatku, v pracovnom čase od 8.00 do 16.30 hod., pokiaľ sa s objednávateľom
nedohodol inak.

2.

SPOLOČNÉ USTANOVENIA K POSKYTOVANIU SLUŽIEB

2.1.

Zavádzanie systému služieb. V rámci zavádzania systému služieb poskytovateľ
a) uskutoční u objednávateľa audit a navrhne opatrenia zamerané na zistenie informácií potrebných
pre optimálny výkon služieb podľa tejto zmluvy najneskôr v lehote 30 dní odo dňa uzavretia tejto
zmluvy,
b) podľa potreby vypracuje alebo aktualizuje základnú dokumentáciu uvedenú v bode 3. odsek 3.2.
písm. a), v bode 4. odsek 4.2. písm. a) tejto zmluvy najneskôr v lehote 6 mesiacov odo dňa
uzatvorenia tejto zmluvy,
c) podľa potreby vypracuje alebo aktualizuje rozšírenú dokumentáciu uvedenú v bode 3. odsek 3.2.
písm. a), v bode 4. odsek 4.2. písm. a) tejto zmluvy v rozsahu podľa charakteru činnosti
objednávateľa a podľa požiadaviek objednávateľa v lehote 6 mesiacov odo dňa uzatvorenia tejto
zmluvy,

2

2.2.

Vedenie systému služieb. V rámci vedenia systému služieb poskytovateľ bude
a) uskutočňovať u objednávateľa pravidelné kontroly, ktorých periodicita je uvedená v prílohe č. 1
k tejto zmluve, a o výsledku spracuje písomnú správu a oboznámi s ňou objednávateľa
a príslušných zamestnancov zabezpečujúcich plnenie úloh na úseku bezpečnosti a ochrany zdravia
pri práci (ďalej len „BOZP“) a OPP,
b) vypracúvať odporúčania a poskytovať objednávateľovi konzultácie, metodickú a odbornú pomoc
týkajúce sa plnenia povinností na úseku BOZP a OPP. Písomné odporúčania budú predkladané
objednávateľovi vždy do 14 dní od vykonania spoločných previerok pracovísk objednávateľa, pri
kontrolách prevádzok, ktorých periodicita je uvedená v prílohe č. 1 k tejto zmluve, alebo na
základe osobitnej písomnej žiadosti objednávateľa. Na písomnú žiadosť objednávateľa je
poskytovateľ povinný odpovedať najneskôr do siedmich dní s výnimkou prípadov potreby
odvrátenia hroziacich škôd na zdraví a majetku; v takom prípade je poskytovateľ povinný
odpovedať bez zbytočného odkladu,
c) sa zúčastňovať vykonávania štátneho dohľadu, ktorý bol vopred a dostatočne včas ohlásený,
d) zabezpečí styk s orgánmi štátnej správy v oblasti inšpekcie práce a orgánmi štátnej správy na
úseku ochrany pred požiarmi (ďalej len „príslušný orgán verejnej správy“), najmä bude v mene
objednávateľa vypracúvať príslušné hlásenia a vybavovať agendu na úseku BOZP a OPP, resp.
bude objednávateľovi poskytovať odbornú pomoc pri styku s príslušnými orgánmi verejnej
správy,
e) metodicky riadiť po odbornej stránke činnosť zamestnancov poverených plnením úloh na úseku
BOZP a OPP,
f) plniť ďalšie povinnosti v rozsahu vyplývajúcom zo všeobecne záväzných právnych predpisov.

2.3.

Aktualizácia systému služieb. V rámci aktualizácie systému služieb sa poskytovateľ zaväzuje
vykonávať aktualizáciu základnej dokumentácie a rozšírenej dokumentácie podľa zmien
vyplývajúcich zo všeobecne záväzných právnych predpisov a zmien uskutočnených u objednávateľa.

3.

ROZSAH VÝKONU BEZPEČNOSTNOTECHNICKEJ SLUŽBY

3.1.

Účelom BTS je vyhľadávať a identifikovať riziká na prevádzkach, ktoré môžu viesť k pracovnému
úrazu.

3.2.

Pre podmienky objednávateľa a jeho jednotlivé prevádzky poskytovateľ
a) vypracuje alebo aktualizuje základnú dokumentáciu:
(i)

dokumentácia o školení zamestnancov z BOZP v členení: vstupné a opakované školenia
zamestnancov, vstupné a opakované školenia vedúcich zamestnancov, vstupné a opakované
školenia pre zástupcov zamestnancov pre BOZP,

(ii)

smernica na určenie podmienok organizácie výchovy zamestnancov v oblasti BOZP,

(iii) smernica na určenie podmienok súvisiacich s fajčením v prevádzkach,
(iv)

smernica na kontrolu požívania alkoholických nápojov a používania omamných látok
a psychotropných látok,

(v)

smernica na určenie postupov pri vzniku úrazu, vzniku nebezpečnej udalosti a vzorové
dokumenty

(vi)

evidencia pracovných úrazov, nebezpečných udalostí, iných úrazov ako pracovných úrazov,

(vii) poverenie zodpovedných osôb a menovacie dekréty,
b) vypracuje alebo aktualizuje rozšírenú dokumentáciu:
(i) hodnotenie rizík s návrhom osobných ochranných pracovných prostriedkov (OOPP),
(ii) smernica na poskytovanie OOPP,

3

c) uskutoční a vykoná školenia zamestnancov na úseku BOZP podľa vypracovanej dokumentácie v
predpísaných termínoch odsúhlasených s objednávateľom v rozsahu vstupných a opakovaných
školení zamestnancov, vstupných a opakovaných školení vedúcich zamestnancov, školení
vodičov motorových vozidiel mimo vodičov z povolania s overením vedomostí,
d) vykoná poradenstvo pri vyšetrovaní pracovných úrazov vzniknutých u zamestnancov
objednávateľa a iných osôb nachádzajúcich sa v priestoroch objednávateľa, vykoná fyzické
šetrenie závažných pracovných úrazov vzniknutých u zamestnancov objednávateľa a iných osôb
nachádzajúcich sa v priestoroch objednávateľa, a vykoná odbornú pomoc pre objednávateľa pri
oznamovaní pracovného úrazu príslušným orgánom,
e) organizuje a kontroluje plnenie povinností vyplývajúcich z predpisov o BOZP, kontroluje stav
BOZP na pracoviskách a navrhuje konkrétne opatrenia na odstraňovanie zistených nedostatkov,
f) v prípade kontroly vykonávanými štátnymi orgánmi v oblasti BOZP vypracuje dokumentáciu do
termínov navrhovanými štátnymi orgánmi,
g) plní ďalšie úlohy bezpečnostnotechnickej služby.
4.

ROZSAH VÝKONU SLUŽIEB NA ÚSEKU OCHRANY PRED POŽIARMI

4.1

Účelom OPP je vyhľadávať a identifikovať riziká na prevádzkach, ktoré môžu viesť k vzniku požiaru.

4.2

Pre podmienky objednávateľa a jeho jednotlivé prevádzky poskytovateľ
a)

vypracuje alebo aktualizuje základnú dokumentáciu:
(i) požiarna identifikačná karta,
(ii) požiarne poplachové smernice,
(iii) požiarny evakuačný plán,
(iv) zoznam objektov a prehľad miest so zvýšeným nebezpečenstvom vzniku požiaru, činností so
zvýšením nebezpečenstvom vzniku požiaru a času zvýšeného nebezpečenstva vzniku
požiaru, ako aj navrhnutie potrebných opatrení, vrátane určenia počtu členov
protipožiarnych hliadok,
(v) požiarna kniha,
(vi) dokumentácia o školení zamestnancov o OPP pre zamestnancov, pre vedúcich
zamestnancov a pre osoby, ktoré sa s vedomím objednávateľa zdržujú v jeho prevádzkach,
(vii) dokumentácia o odbornej príprave protipožiarnych hliadok v členení: časový a tematický
plán odbornej prípravy a záznamy z odbornej prípravy (ak sa protipožiarna hliadka
u objednávateľa zriaďuje podľa požiadavky legislatívy na úseku OPP),

b)

vypracuje alebo aktualizuje rozšírenú dokumentáciu:
(i) požiarny poriadok pracoviska (prevádzky),

c)

uskutoční školenia:
(i) odborná príprava protipožiarnych hliadok podľa vypracovanej dokumentácie v predpísaných
termínoch odsúhlasených s objednávateľom (ak sa protipožiarna hliadka u objednávateľa
zriaďuje podľa požiadavky legislatívy na úseku OPP),
(ii) školenie zamestnancov podľa vypracovanej dokumentácie,

d)

pripraví, zorganizuje a vyhodnotí cvičné požiarne poplachy,

e)

uskutoční preventívne protipožiarne prehliadky,

f)

organizuje a kontroluje plnenie povinností vyplývajúcich z predpisov o OPP, kontroluje stav OPP
na pracoviskách a navrhuje konkrétne opatrenia na odstraňovanie zistených nedostatkov,

g)

v prípade kontroly vykonávanými štátnymi orgánmi v oblasti OPP vypracuje dokumentáciu do
termínov navrhovanými štátnymi orgánmi,

4

h)

plní ďalšie úlohy technika požiarnej ochrany.

5.

POVINNOSTI POSKYTOVATEĽA

5.1

Poskytovateľ vyhlasuje, že sa v plnom rozsahu oboznámil s charakterom a rozsahom činnosti podľa
tejto zmluvy, že disponuje takými odbornými znalosťami a kapacitami, ktoré sú k výkonu činnosti
potrebné a príslušnými právnymi predpismi vyžadované a že činnosť bude vykonávať s odbornou
starostlivosťou, riadne a včas, prostredníctvom odborných pracovníkov kvalifikovaných podľa
osobitných všeobecne záväzných právnych predpisov.

5.2

Poskytovateľ je povinný pri výkone svojej činnosti podľa tejto zmluvy riadiť sa pokynmi
objednávateľa a svoju činnosť podľa tejto zmluvy vykonávať v súlade s jeho záujmami. Zároveň je
však povinný písomne upozorniť objednávateľa na zrejmú nevhodnosť jeho pokynov, ktoré by mohli
mať za následok vznik škody, inak za takúto škodu zodpovedá. Od pokynov objednávateľa sa môže
poskytovateľ odchýliť, len ak je to naliehavo nevyhnutné v záujme objednávateľa a poskytovateľ
nemôže včas dostať jeho súhlas. Ani v týchto prípadoch sa však poskytovateľ nesmie od pokynov
odchýliť, ak to zakazuje objednávateľ. Ak poskytovateľ po písomnom upozornení objednávateľa na
zrejmú nevhodnosť jeho pokynov, ktoré by mohli mať za následok vznik škody, tieto pokyny
nezmení, poskytovateľ za takúto škodu nezodpovedá.

5.3

Poskytovateľ je povinný uchovávať doklady a iné veci, ktoré v súvislosti so svojou činnosťou
nadobudol od objednávateľa alebo od tretích osôb, a najneskôr po ukončení trvania tejto zmluvy, inak
vždy na požiadanie objednávateľa, je povinný ich odovzdať objednávateľovi.

5.4

Pri plnení činností podľa tejto zmluvy je poskytovateľ povinný postupovať v súlade a v lehotách
stanovených všeobecne záväznými právnymi predpismi.

5.5

Poskytovateľ je povinný pri vstupe do prevádzok rešpektovať pokyny objednávateľa, s ktorými bol
preukázateľne oboznámený, najmä ohlásiť svoju návštevu na recepcii a pohybovať sa po prevádzkach
len v sprievode objednávateľom určenej osoby.

5.6

Objednávateľ môže žiadať od poskytovateľa náhradu za škodu, ktorá mu vznikne, ak poskytovateľ
nevykonáva svoju činnosť riadne a v súlade s touto zmluvou a s príslušnými všeobecne záväznými
právnymi predpismi a ani po písomnom upozornení objednávateľa nevykoná nápravu ani v primeranej
lehote poskytnutej objednávateľom.

5.7

Poskytovateľ nezodpovedá za škodu, ktorú objednávateľ utrpí nedodržaním doporučení poskytovateľa
poskytnutých podľa tejto zmluvy. Poskytovateľ ďalej nezodpovedá za škodu, ktorá objednávateľovi
vznikne z dôvodu, že objednávateľ nezabezpečí účasť zamestnancov na činnostiach zabezpečovaných
poskytovateľom podľa tejto zmluvy.

5.8

V prípade, ak objednávateľ poverí plnením čiastkových úloh tretiu osobu, poskytovateľ je oprávnený
prehodnotiť výsledky činnosti takejto tretej osoby.

6.

POVINNOSTI OBJEDNÁVATEĽA

6.1

Objednávateľ berie na vedomie, že riadne a včasné plnenie povinností poskytovateľa závisí na
riadnom a včasnom poskytnutí súčinnosti objednávateľom (osobitne zo strany jeho zložky BOZP
a ľudských zdrojov).

6.2

Objednávateľ je povinný na požiadanie poskytnúť poskytovateľovi všetky potrebné informácie a
podklady nevyhnutné pre jeho činnosť a poskytnúť mu potrebnú súčinnosť. Najmä je povinný včas
vystaviť poskytovateľovi potrebné písomné plnomocenstvo, umožniť osobám, prostredníctvom
ktorých bude poskytovateľ plniť svoje záväzky vyplývajúce z tejto zmluvy, prístup na všetky
prevádzky a umožniť týmto osobám získavanie všetkých údajov potrebných pre splnenie záväzkov

5

poskytovateľa podľa tejto zmluvy. V prípade, že sprístupnenie priestoru je podmienené osobitným
druhom personálneho, resp. zdravotného alebo bezpečnostného preverenia alebo preškolenia, o tejto
potrebe informuje poskytovateľa vopred s dostatočným časovým predstihom potrebným na
vybavenie. Napokon je povinný poskytnúť poskytovateľovi dokumentáciu BOZP a OPP spracovanú
objednávateľom pred uzatvorením tejto zmluvy ak bola spracovaná.
6.3

Objednávateľ je povinný preukázateľne informovať poskytovateľa o každej zmene pracovných
podmienok na niektorom z pracovísk, ako aj o každej technologickej alebo akejkoľvek inej zmene
(napr. zavedenie novej technológie, nového pracovného postupu), ktorú objednávateľ vykonal na
niektorom zo svojich pracovísk, ktorá môže mať za následok zmenu pracovných podmienok na
danom pracovisku. Zmluvné strany bez zbytočného odkladu po doručení oznámenia podľa
predchádzajúcej vety dohodnú prípadné podrobnosti o splnení záväzkov poskytovateľa podľa tejto
zmluvy vo vzťahu k pracovisku, ktorého sa oznámená zmena týka.

6.4

Objednávateľ bez zbytočného odkladu s dostatočným predstihom, najneskôr však v deň nástupu
nových zamestnancov na pracovisko zabezpečí vypracovanie a aktualizovanie zoznamu
zamestnancov. V zozname sa uvádza meno a priezvisko zamestnanca, dátum narodenia, názov
pracoviska a druh práce. O zmenách v zozname je objednávateľ povinný bez zbytočného odkladu
informovať poskytovateľa.

6.5

Objednávateľ bez zbytočného odkladu informuje poskytovateľa o nahlásených kontrolách
vykonávaných orgánmi štátnej správy (Inšpektorát práce, Krajské riaditeľstvo a Okresné riaditeľstvo
hasičského záchranného zboru) , alebo orgánmi obce. Protokoly/ záznamy z vykonaných kontrol
orgánmi štátnej správy objednávateľ podpisuje po odsúhlasení protokolu/záznamu s poskytovateľom.

6.6

Objednávateľ vždy najmenej tri pracovné dni vopred poskytne poskytovateľovi menný zoznam
zamestnancov, ktorí sa zúčastnia činností zabezpečovaných poskytovateľom podľa tejto zmluvy
a zabezpečí účasť svojich zamestnancov na týchto činnostiach. Ak sa zamestnanec bez dôležitých
dôvodov nezúčastní týchto činnosti, poskytovateľ je oprávnený požadovať odplatu, ako keby
k vykonaniu činnosti došlo.

6.7

Objednávateľ vyhlasuje, že zabezpečil od zamestnancov písomný súhlas na nakladanie s ich
osobnými údajmi v rozsahu potrebnom na plnenie tejto zmluvy zo strany poskytovateľa.

7.

ODPLATA A PLATOBNÉ PODMIENKY

7.1

Zmluvné strany sa dohodli na odplatách vo výške podľa Prílohy č. 1 za zabezpečenie výkonov BTS a
OPP podľa tejto zmluvy.

7.2

Zmluvné strany sa dohodli, že v prípade, ak sa počet zamestnancov objednávateľa v priebehu
kalendárneho štvrťroka zmení najmenej o 10%, má právo poskytovateľ vyzvať objednávateľa na
vzájomné rokovanie o zmene cien. Poskytovateľ má zároveň právo vyzvať objednávateľa na
vzájomné rokovanie o zmene cien v závislosti od prípadnej zmeny legislatívy spojenej
s poskytovaním služieb tvoriacich predmet tejto zmluvy.

7.3

V rámci Paušálnej odplaty za poskytované služby v bode 1. Prílohy č. 1 sa poskytovateľ zaväzuje
vykonávať všetky činnosti uvedené v bodoch 2., 3. a 4. tejto zmluvy. V cene paušálnej odplaty je
zahrnuté aj školenie formou E-learningu pre vstupné a periodické školenia zamestnancov a vedúcich
zamestnancov. V paušálnej odplate za výkon BTS a OPP podľa bodu 1. Prílohy č. 1 tejto zmluvy sú
zahrnuté všetky výdavky poskytovateľa, a teda cena je konečná. V prípade potreby ďalších osobných
kontrol na prevádzke v priebehu dohodnutého obdobia a za činnosti nad rozsah služieb uvedených
v bodoch 2., 3. a 4., tejto zmluvy je cena za tieto činnosti stanovená v bode 2. Prílohy č. 1 k tejto
zmluve.
V cene za poskytovanie služby nie sú zahrnuté náklady poskytovateľa, ktoré vynaloží pri plnení
predmetu tejto zmluvy, ako sú registračné poplatky, správne poplatky a iné poplatky, ktorých úhrada

7.4

6

a výška je stanovená zákonom, vyhláškou, predpisom, iným záväzným nariadením, alebo ktoré budú
vynaložené po dohode s objednávateľom.
7.5

Faktúra za BTS a OPP služby bude poskytovateľom vystavená vždy po skončení štvrťroka v zmysle
Prílohy č. 1. Faktúru poskytovateľ vystaví do 15. dňa nasledujúceho po období, v ktorom boli služby
poskytnuté so splatnosťou do 30 dní od jej doručenia. Faktúra za ostatné objednané služby bude
poskytovateľom vystavená vždy do 15. dňa nasledujúceho kalendárneho mesiaca so splatnosťou do
30 dní od jej doručenia. Ku faktúre poskytovateľ priloží špecifikáciu poskytnutých výkonov.

7.6

Faktúra musí obsahovať náležitosti daňového dokladu v súlade so všeobecne záväznými právnymi
predpismi vrátane čísla zmluvy podľa evidencie objednávateľa a jej neoddeliteľnou prílohou musí byť
oboma zmluvnými stranami podpísaný dodací list. Súčasťou faktúry je aj označenie účtu
poskytovateľa na bezhotovostný prevod.

7.7

Ak faktúra nebude obsahovať zmluvou a/alebo všeobecne záväznými právnymi predpismi stanovené
náležitosti a/alebo prílohy, alebo ak vo faktúre budú uvedené nesprávne a/alebo neúplné údaje, je
objednávateľ oprávnený faktúru vrátiť poskytovateľovi bez zaplatenia v lehote jej splatnosti na opravu
a poskytovateľ je povinný faktúru bezodkladne opraviť, prípadne vystaviť novú faktúru, pričom nová
doba splatnosti faktúry sa počíta odo dňa doručenia opravenej alebo novej faktúry objednávateľovi.

7.8

Odplata je bez dane z pridanej hodnoty, ktorú poskytovateľ vyúčtuje podľa všeobecne záväzných
právnych predpisov.

7.9

Poskytovateľ je povinný písomne oznámiť zmenu bankového spojenia a čísla účtu v tvare IBAN
objednávateľovi pred zaslaním faktúry obsahujúcej zmenené bankové spojenie a číslo účtu.
Poskytovateľ súhlasí, že objednávateľ akceptuje výlučne písomné oznámenie podpísané štatutárnym
zástupcom poskytovateľa.

7.10

Poskytovateľ nie je oprávnený postúpiť čiastočne alebo ako celok pohľadávku vyplývajúcu zo zmluvy
bez predchádzajúceho písomného súhlasu objednávateľa.

7.11

V prípade omeškania objednávateľa s úhradou faktúry je objednávateľ povinný zaplatiť
poskytovateľovi úroky z omeškania podľa §369a Obchodného zákonníka, a to v sadzbe ustanovenej
podľa §1 ods. 2 nariadenia vlády SR č. 21/2013 Z. z., ktorým sa vykonávajú niektoré ustanovenia
Obchodného zákonníka v znení nariadenia vlády Slovenskej republiky č. 303/2014 Z. z.

7.12

Objednávateľ nemešká s úhradou faktúry, ak najneskôr v posledný deň jej splatnosti dal príkaz
v peňažnom ústave k jej úhrade.

8.

TRVANIE ZMLUVY

8.1

Táto zmluva sa uzatvára na dobu určitú do 31.12.2022.

8.2

Táto zmluva zaniká
a) zánikom ktorejkoľvek zo zmluvných strán bez právneho nástupcu,
b) zánikom povolenia poskytovateľa na poskytovanie služieb podľa tejto zmluvy v obchodnom
registri, alebo odobratím oprávnenia vydaným Národným inšpektorátom práce zo dňa 14.11.2006
č. BTS-000025-06,
c) uplynutím výpovednej doby s tým, že každá zo zmluvných strán je oprávnená túto zmluvu
vypovedať písomnou výpoveďou aj bez uvedenia dôvodu s výpovednou dobou jeden mesiac,
ktorá začína plynúť prvým dňom kalendárneho mesiaca nasledujúceho po dni doručenia
výpovede,
d) dohodou zmluvných strán,

7

e) písomným odstúpením od tejto zmluvy v prípade podstatného porušenia tejto zmluvy druhou
zmluvnou stranou.
8.3

Za podstatné porušenie tejto zmluvy objednávateľom sa považuje najmä
a)

neposkytnutie dostatočnej súčinnosti poskytovateľovi, a to ani po písomnom upozornení zo
strany poskytovateľa alebo

b)

omeškanie objednávateľa so zaplatením splatnej faktúry po dobu dlhšiu ako 30 dní za podmienok
uvedených v tejto zmluve.

8.4

Za podstatné porušenie tejto zmluvy poskytovateľom sa považuje najmä:
a) preukázateľné opakované neplnenie záväzkov poskytovateľa podľa tejto zmluvy, a to napriek
písomnému upozorneniu zo strany objednávateľa,
b) omeškanie poskytovateľa s plnením podľa tejto zmluvy o viac ako 10 kalendárnych dní,
c) vstup poskytovateľa do likvidácie, vyhlásenie konkurzu na poskytovateľa, zamietnutie návrhu na
vyhlásenie konkurzu na poskytovateľa pre nedostatok majetku
d) neplnenie požiadavky objednávateľa na preukázanie, že osoba, ktorá bude vykonávať činnosti
podľa tejto zmluvy má na výkon požadovaných činností odbornú spôsobilosť
e) iné dôvody upravené v §344 a nasl. Obchodného zákonníka v znení neskorších predpisov.

8.5.

Ak nie je v zmluve alebo vo všeobecne záväznom právnom predpise uvedené inak, ukončením
zmluvy zanikajú všetky práva a povinnosti zmluvných strán z nej vyplývajúce. Ukončením zmluvy
nie sú dotknuté a ďalej trvajú najmä záväzky na náhradu preukázateľnej škody, preukázateľné
záväzky na zaplatenie zmluvných pokút, záväzky vyplývajúce zo zodpovednosti za preukázateľnú
škodu a práva a povinnosti uvedené v bode 9. tejto zmluvy.

9.

MLČANLIVOSŤ

9.1

Zmluvné strany budú mať pri plnení tejto zmluvy prístup k informáciám týkajúcim sa druhej zmluvnej
strany (ďalej len „dotknutá zmluvná strana“) a jej podnikania, najmä k informáciám obchodnej,
výrobnej, prevádzkovej, marketingovej, finančnej, majetkovej, organizačnej, personálnej,
hospodárskej a/alebo technickej povahy. Tieto informácie alebo iné informácie verejne neprístupné a
súvisiace s činnosťou dotknutej zmluvnej strany, ktoré druhá zmluvná strana získa ústne, písomne
alebo v inej forme pri plnení tejto zmluvy alebo v jej súvislosti, sú predmetom obchodného tajomstva
dotknutej zmluvnej strany, alebo ich dotknutá zmluvná strana týmto označuje ako dôverné v zmysle
ustanovenia § 271 Obchodného zákonníka (ďalej len „dôverné informácie“).

9.2.

Zmluvné strany sa zaväzujú, že počas trvania tejto zmluvy, ako aj po jej skončení
a) budú zachovávať mlčanlivosť o dôverných informáciách, najmä sa zaväzujú s dôvernými
informáciami zaobchádzať ako s prísne tajnými, tieto dôverné informácie bez výslovného
predchádzajúceho písomného súhlasu dotknutej zmluvnej strany priamo alebo nepriamo tretej
osobe neoznámiť, nesprístupniť, nezverejniť alebo pre seba alebo iného nevyužiť,
b) použijú dôverné informácie iba v súvislosti s plnením predmetu tejto zmluvy a na dosiahnutie
účelu podľa tejto zmluvy,
pričom sa uvedené povinnosti zaväzujú vykonávať so všetkou potrebnou odbornou starostlivosťou.

10.

ZÁVEREČNÉ USTANOVENIA

10.1

Táto zmluva sa spravuje príslušnými všeobecne záväznými právnymi predpismi Slovenskej republiky.
Súdy Slovenskej republiky majú výlučnú právomoc na rozhodovanie akýchkoľvek sporov týkajúcich
sa tejto zmluvy.

10.2

Zmluvné strany sa zároveň zaväzujú oznamovať si navzájom akékoľvek zmeny údajov, ktoré sa ich
týkajú a sú potrebné na prípadné uplatnenie oznámenia, najmä všetky zmeny týkajúce sa uzavretej

8

tejto zmluvy, zmenu, či zánik ich právnej subjektivity, adresu ich sídla, bankového spojenia, vstup do
konkurzného konania, reštrukturalizácie alebo likvidácie ktorejkoľvek zmluvnej strany.
10.3

Právne vzťahy neupravené touto zmluvou sa riadia ustanoveniami Obchodného zákonníka č.
513/1991 Zb. v znení neskorších predpisov.

10.4

Táto zmluva sa môže meniť alebo zrušiť iba dohodou zmluvných strán v písomnej forme. Ak by sa
dôvod neplatnosti vzťahoval len na časť tejto zmluvy, bude neplatnou len táto časť.

10.5

Táto zmluva tvorí úplnú dohodu medzi zmluvnými stranami týkajúcu sa predmetnej záležitosti.
Podpisom tejto zmluvy zanikajú všetky predchádzajúce písomné a ústne dohody súvisiace
s predmetom tejto zmluvy a žiadna zo zmluvných strán sa nemôže dovolávať zvláštnych v tejto
zmluve neuvedených ústnych dojednaní a dohôd.

10.6

Táto zmluva bola vyhotovená v troch rovnopisoch, jeden pre poskytovateľa a dva pre objednávateľa.

10.7

Prílohy k tejto zmluve sú:
a) Príloha č. 1 – K ZMLUVE O ZABEZPEČOVANÍ ÚLOH V OBLASTI BEZPEČNOSTI
A OCHRANY ZDRAVIA PRI PRÁCI A OCHRANY PRED POŽIARMI Č. 201811/109/BTS,
OPP CENNÍK VÝKONOV

10.8

Táto zmluva nadobúda platnosť dňom podpisu oboma zmluvnými stranami a účinnosť dňom
nasledujúcim po dni jej zverejnenia podľa § 47a ods. 1 Občianskeho zákonníka v znení neskorších
predpisov.

10.9

Účastníci tejto zmluvy berú na vedomie skutočnosť, že táto zmluva je povinne zverejňovanou
zmluvou v Centrálnom registri zmlúv podľa § 5a ods. 1 a 6 zákona č. 211/2000 Z. z. o slobodnom
prístupe k informáciám a o zmene a doplnení niektorých zákonov v znení neskorších predpisov.

10.10 Zmluvné strany vyhlasujú, že sú plne spôsobilé na právne úkony, že ich zmluvná voľnosť nie je ničím
obmedzená, že zmluvu neuzavreli ani v tiesni, ani za nápadne nevýhodných podmienok, že si obsah
zmluvy dôkladne prečítali a že tento im je jasný, zrozumiteľný a vyjadrujúci ich slobodnú, vážnu a
spoločnú vôľu, a na znak súhlasu ju vlastnoručne podpisujú.

Za objednávateľa:

Za poskytovateľa:

V Bratislave dňa

V Košiciach dňa

Podpis:
Meno:
Funkcia:

Podpis:
Meno:
Funkcia:

9

Mgr. Juliana Hennelová
predseda predstavenstva

PRÍLOHA Č. 1 K ZMLUVE O ZABEZPEČOVANÍ ÚLOH V OBLASTI BEZPEČNOSTI
A OCHRANY ZDRAVIA PRI PRÁCI A OCHRANY PRED POŽIARMI Č. 201811/109/BTS,OPP
CENNÍK VÝKONOV
1.

Paušálna odplata za poskytované služby:
Prevádzka

Služba

Periodicita
kontroly na
prevádzke

Úrad jadrového dozoru
Slovenskej republiky

Bezpečnostnotechnická služba

1x6
mesiacov

Prevádzky:
Bratislava, Bajkalská 27
Trnava, Okružná 5
SE – EBO Jaslovské
Bohunice
SE – EMO Mochovce

2.

Paušál za prevádzky/
periodicita fakturácie

820 € / kvartálne
Služba technika požiarnej
ochrany

1x6
mesiacov

Odplata v prípade poskytnutia služieb nad rámec dohodnutých kontrol/činností uvedených v bode
2) tejto prílohy č. 1, v prípade záujmu objednávateľa:

Výkon školení mimo stanovenej periodicity kontrol, výkon nad rámec dohodnutých činností (v prípade
záujmu objednávateľa)
V prípade požiadavky objednávateľa na výkon školení (prezenčne) mimo stanovenej periodicity kontrol
účtujeme sadzbu za školenie 10 €/ školenie + hodinovú sadzbu lektora vo výške 25,00 € bez DPH za každú
začatú hodinu výkonu školenia.
V prípade požiadavky objednávateľa na výkon činnosti nad rámec dohodnutých kontrol účtujeme hodinovú
sadzbu vo výške 25,00 € bez DPH za každú začatú hodinu.
Dychové skúšky na alkohol (v prípade záujmu objednávateľa)
Cena za dychovú
Dychové skúšky na alkohol zamestnancov
skúšku
Dychová skúška na alkohol v čase pravidelnej kontroly
0€/meranie
v priestoroch prevádzky 1 x ročne
Dychová skúška na alkohol mimo času pravidelnej
2€/meranie
kontroly v priestoroch prevádzky

Čas technika
25,00 € / každá začatá
hodina

Z dychových skúšok vyhotovujeme v cene služby záznam z kontroly.

Cena za školenie poskytovania prvej pomoci (v prípade záujmu objednávateľa)
Počet účastníkov

Cena

1 – 15 účastníkov

200 € / školenie

* V prípade účasti vášho zamestnanca na „otvorenom“ školení, t.j. školení, ktoré sa vykonáva v školiacich priestoroch BE-SOFT a v termínoch podľa
plánu školení na príslušný rok uvedeného na www.besoft.sk je cena za účastníka určená platným cenníkom zverejneným na tejto internetovej stránke.

K cenám uvedeným v bode 2. účtujeme dopravné náklady z miesta najbližšej pobočky ku objednávateľovi
v cene 0,40 € / km bez DPH.
Odplata je uvedená bez DPH.
Za poskytovateľa:

Za objednávateľa:

10

V Bratislave dňa

V Košiciach dňa

Podpis:
Meno:
Funkcia:

Podpis:
Meno:
Funkcia:

11

Mgr. Juliana Hennelová
predseda predstavenstva

