Zmluva o poskytovaní služieb DTCA
Zmluvné strany:
Obchodné meno: D. Trust Certifikačná Autorita, a.s.
Sídlo:
Plynárenská 7/C,
821 09 Bratislava
IČO:
35 840 005
DIČ:
2020262651
IČ DPH:
SK2020262651
Bankové spojenie: Tatra banka, 2622712298 / 1100
Zapísaná:
Obchodný register, Okresný súd Bratislava I,
oddiel Sa, vložka číslo 2986/B
Zastúpená:
Ing. Julius Lintner, predseda predstavenstva
Ing. Anna Záhorčáková, člen predstavenstva
(ďalej len „DTCA“)
a
Obchodné meno: Kancelária Najvyššieho súdu Slovenskej republiky
Sídlo:
Župné námestie č. 13
814 90 Bratislava
IČO:
50668277
DIČ:
2120408994
IČ DPH:
SK2120408994
Bankové spojenie: Štátna pokladnica
IBAN:
SK49 8180 0000 0070 0056 6508
Zastúpená:
JUDr. Ivan Solej, LL.M., vedúci
(ďalej len „poskytovateľ“)
sa v zmysle ustanovenia § 269 ods. 2. zákona č. 513/1991 Zb. Obchodný zákonník v znení
neskorších predpisov dohodli na uzavretí tejto Zmluvy o poskytovaní služieb DTCA (ďalej len
„Zmluva“):
Preambula
DTCA prehlasuje, že ako exkluzívny zmluvný partner spoločnosti První certifikační autorita, a.s., sídlo:
Podvinný mlýn 2178/6, 190 00, Praha 9 – Libeň, Česká republika, IČ: 264 39 395, zapísanej v obchodnom
registri vedenom Mestským súdom v Prahe, oddiel B, vložka 7136
(ďalej len „ I.CA“) ,
ktorá je kvalifikovaným poskytovateľom dôveryhodných služieb v zmysle Nariadenia EP a Rady (EÚ) č.
910/2014 o elektronickej identifikácii a dôveryhodných službách pre elektronické transakcie na vnútornom
trhu a o zrušení smernice 1999/93/ES (eIDAS) a zákona SR č. 272/2016 Z. z. o dôveryhodných službách pre
elektronické transakcie na vnútornom trhu a o zmene a doplnení niektorých zákonov (zákon o dôveryhodných
službách), je oprávnená poskytovať dôveryhodné služby vydávania kvalifikovaných certifikátov,
poskytovanie kvalifikovaných elektronických časových pečiatok a poskytovanie ostatných dôveryhodných

služieb v mene I.CA pre Slovenskú republiku. Neoddeliteľnou súčasťou tejto Zmluvy ako jej príloha č. 1 je
prehlásenie deklarujúce zmluvný vzťah medzi DTCA a I.CA.
Článok I.
Predmet zmluvy
1. Predmetom tejto Zmluvy je vydávanie kvalifikovaných certifikátov I.CA (ďalej len „kvalifikované
certifikáty“) v súlade s platnou Certifikačnou politikou pre vydávanie kvalifikovaných certifikátov (ďalej
len „CP I.CA“) prostredníctvom registračnej autority I.CA prevádzkovanej na kontaktnom mieste
Kancelárie Najvyššieho súdu Slovenskej republiky (ďalej len „RA KNS SR“).
Článok II.
Záväzky poskytovateľa
1. Poskytovateľ sa zaväzuje pri vydávaní a používaní kvalifikovaných certifikátov vydaných na základe tejto
Zmluvy dodržiavať CP I.CA, ktorá je dostupná v aktuálnom znení na https://www.ica.cz/Certifikacnapolitika-HCA.
2. Poskytovateľ nesie zodpovednosť za škody vzniknuté v súvislosti s nedodržaním CP I.CA, najmä
s vyzradením a zneužitím súkromného kľúča žiadateľa o kvalifikovaný certifikát.
Článok III.
Záväzky DTCA
1. DTCA ručí za jedinečnosť identifikačných údajov žiadateľa uvedeného v kvalifikovanom certifikáte
vydanom I.CA.
2. DTCA sa zaväzuje poskytovať žiadateľom o kvalifikovaný certifikát podporu zaručenú CP I.CA.
3. DTCA bude zabezpečovať prevádzku vydávania kvalifikovaných certifikátov v pracovných dňoch od
8.00 do 18.00 hod.
Článok IV.
Cenové podmienky
1. Cena za vydanie kvalifikovaného certifikátu I.CA vydaného na základe tejto Zmluvy je rovná cene týchto
služieb v zmysle aktuálneho cenníka DTCA zverejneného na webovej adrese http://www.ica.cz/Cennik,
pričom na tieto služby sa DTCA zaväzuje poskytovať poskytovateľovi 2 % zľavu.
2. DTCA bude dodávať poskytovateľovi tzv. produkty pre ZEP, t. j. čipové karty, čítačky čipových kariet,
USB tokeny a aplikáciu I.CA Secom 2, na základe písomnej objednávky zo strany poskytovateľa.
3. Fakturácia ceny za vydanie kvalifikovaných certifikátov podľa tejto Zmluvy bude realizovaná jedenkrát
mesačne. Fakturácia ceny za produkty pre ZEP podľa ods. 2 vyššie a aplikáciu I.CA Secom 2 bude
realizovaná po dodávke týchto produktov, ktorá bude vykonaná v zmysle písomnej objednávky zo strany
poskytovateľa. Súčasťou faktúr bude DPH v zákonom stanovenej výške.
4. Poskytovateľ je povinný uhradiť cenu za poskytnuté služby podľa ods. 1 a 2 tohto článku bezhotovostným
prevodom na účet DTCA na základe faktúry vystavenej DTCA s lehotou splatnosti 30 kalendárnych dní
odo dňa doručenia faktúry poskytovateľovi. V prípade, ak faktúra nebude obsahovať všetky náležitosti
daňového dokladu, alebo ak bude vykazovať iné nedostatky, DTCA je povinná na základe výzvy
poskytovateľa bez zbytočného odkladu vystaviť opravnú faktúru. Lehota splatnosti faktúry začne v takom
prípade plynúť odo dňa doručenia opravnej faktúry poskytovateľovi .
5. V prípade nezaplatenia faktúry v stanovenej lehote splatnosti si DTCA vyhradzuje právo neprijímať ďalšie
žiadosti poskytovateľa na vydanie kvalifikovaných certifikátov do doby úhrady všetkých finančných
záväzkov zo strany poskytovateľa.

6. Zmluvné strany sa dohodli na tom, že produkty a služby DTCA budú klientom poskytovateľa
prezentované a fakturované samostatne tak, ako sú uvádzané v aktuálnom cenníku DTCA. Produkty
a služby DTCA nebudú súčasťou iných prípadne poskytovaných služieb zo strany poskytovateľa pre jeho
klientov. Rozhodovanie o cenách a štruktúre dodatočných služieb poskytovateľa pre jeho klientov, ktoré
môžu na produkty a služby DTCA nadväzovať alebo z nich vychádzať, je plne v kompetencii
poskytovateľa.
Článok V.
Záverečné ustanovenia
1. Zmluva sa uzatvára na dobu 12 mesiacov odo dňa nadobudnutia jej účinnosti.
2. Zmluva nadobúda platnosť dňom podpisu oboma zmluvnými stranami a účinnosť dňom zverejnenia
Zmluvy v Centrálnom registri zmlúv. Zverejnenie Zmluvy v Centrálnom registri zmlúv zabezpečí
poskytovateľ.
3. Zmluva zaniká
a) písomnou dohodou zmluvných strán,
b) písomnou výpoveďou zo strany DTCA z titulu porušenia ustanovení tejto Zmluvy zo strany
poskytovateľa,
c) písomnou výpoveďou zo strany poskytovateľa bez uvedenia dôvodu.
4. Výpovedná doba v prípade výpovede podľa ods. 3 písm. b) a c) tohto článku Zmluvy je dvojmesačná
a začne plynúť od prvého dňa mesiaca nasledujúceho po mesiaci, v ktorom bola výpoveď doručená druhej
zmluvnej strane.
5. Právne vzťahy, ktoré vznikli touto Zmluvou, a ktoré nie sú upravené touto Zmluvou, sa riadia príslušnými
ustanoveniami slovenského právneho poriadku, najmä Obchodného a Občianskeho zákonníka.
6. Všetky dodatočné zmeny v znení tejto Zmluvy môžu byť vykonané iba písomným dodatkom k Zmluve
podpísaným oboma zmluvnými stranami.
7. Táto Zmluva sa vyhotovuje v 2 rovnopisoch, po jednom pre obe zmluvné strany. Príloha č. 1 Zmluvy je
jej neoddeliteľnou súčasťou.
8. Obe zmluvné strany vyhlasujú, že Zmluvu uzatvárajú dobrovoľne, že sa dôkladne oboznámili s jej
obsahom a že plne porozumeli zmluvným podmienkam, ktoré prijímajú a zaväzujú sa ich dobrovoľne
plniť na znak čoho zmluvu podpisujú.
Prílohy:
-

Príloha č. 1: Prehlásenie DTCA o existencii zmluvného vzťahu s I.CA.

V Bratislave dňa ..................................
Za DTCA:

Za DTCA:

Za poskytovateľa:

Ing. Július Lintner

Ing. Anna Záhorčáková

JUDr. Ivan Solej, LL.M.

predseda predstavenstva

členka predstavenstva

vedúci

