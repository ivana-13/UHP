ZMLUVA
o nájme, poskytovaní aplikácií a súvisiacich služieb

uzatvorená v zmysle ust. § 663 a nasl. zák. č. 40/1964 Zb. Občianskeho zákonníka
v znení neskorších predpisov
(ďalej len „Zmluva“)
Čl. I
ZMLUVNÉ STRANY
1. Prenajímateľ:

TransData, s.r.o.
Sídlo: Jašíkova 2, 821 03 Bratislava, Slovenská republika
Štatutárny orgán: Ing. Branislav Jurčišin, konateľ
Ing. Karol Gogolak, MBA, konateľ
Zástupca splnomocnený na rokovanie vo veciach:
zmluvných:
Mgr. František Štefanka
technických:
Mgr. Martin Fábry
IČO:
35741236
IČ DPH:
SK2020242763
Bankové spojenie: Tatra Banka, a.s.
IBAN:
SK42 1100 0000 0026 2519 0579
Spoločnosť zapísaná v Obchodnom registri: Okresný súd Bratislava I,
Oddiel: Sro, vložka číslo: 16788/B
(ďalej len „prenajímateľ“)

2. Nájomca:

Univerzita Pavla Jozefa Šafárika v Košiciach
Sídlo: Šrobárova 2, 041 80 Košice
Štatutárny orgán: prof. RNDr. Pavol Sovák, CSc., rektor
Zástupca splnomocnený na rokovanie vo veciach:
zmluvných:
JUDr. Zuzana Gažová
technických:
IČO:
00397768
IČ DPH:
SK2021157050
Bankové spojenie: Štátna pokladnica
IBAN: SK11 8180 0000 0070 0007 4351
(ďalej len „nájomca“)
(ďalej spolu len „zmluvné strany“)
Úvodné ustanovenia

Zmluvné strany uzatvorili dňa 30.09.2015 Zmluvu o spolupráci pri pristúpení do systému
TransCard ( ďalej len „Zmluva TransCard“). V nadväznosti na článok 4.8 Zmluvy TransCard
sa zmluvné strany dohodli na podmienkach vzájomnej úpravy práv a povinností v súvislosti s
prenájmom technických zariadení, poskytovaním servisu, aktualizáciou softwarového
vybavenia TransCard, údržbou a servisom hardvérových zariadení a softwarových aplikácií
spoločnosti TransData poskytnutých na základe tejto Zmluvy.

Čl. II
PRÁVNE PREDPISY
Vzájomné vzťahy oboch zmluvných strán sa riadia ust. zákona č. 40/1964 Zb. Občianskeho
zákonníka v znení neskorších predpisov, zákona č. 18/1996 Z. z. o cenách v znení
neskorších predpisov (ďalej len zák. č. 18/1996 Z. z.“), vyhl. Ministerstva financií SR č.
87/1996 Z. z., ktorou sa vykonáva zákon Národnej rady Slovenskej republiky č. 18/1996 Z. z.
o cenách v znení neskorších predpisov (ďalej len „vyhl. č. 87/1996 Z. z.“).

Čl. III
PREDMET ZMLUVY

1. Predmetom Zmluvy je:
- prenájom technického zariadenie,
- udelenie práv k využívaniu aplikácií („Aplikácie“)
- poskytnutie služieb údržby a servisu v súvislosti s predmetom nájmu a Aplikáciami
a systémom TransCard („Služby“).
2. Prenajímateľ je vlastníkom technických zariadení, a to 4 ks UNI Terminálu TransCard,
vrátane Aaplikácie pre UNI terminál TransCard (ďalej len „Predmet nájmu“).
3. Prenajímateľ sa touto Zmluvou prenecháva nájomcovi do nájmu Predmet nájmu za
podmienok bližšie určených touto Zmluvou a ustanoveniami zák. č. 40/1964 Zb.
Občianskeho zákonníka v znení neskorších predpisov, upravujúcimi nájomnú Zmluvu.
4. Nájomca je povinný riadne a včas uhradiť nájomné za Predmet nájmu tejto Zmluvy za
podmienok bližšie určených touto Zmluvou.
5. Nájomca je oprávnený užívať Predmet nájmu výlučne na účel správy a údržby
študentských preukazov.
6. Prenajímateľ je povinný do 5 dní po podpísaní tejto Zmluvy protokolárne odovzdať
Predmet nájmu nájomcovi na základe protokolu o odovzdaní a prevzatí Predmetu nájmu,
ktorý podpíšu zmluvné strany zastúpené oprávnenými osobami.
7. Prenajímateľ oboznámil nájomcu s faktickým stavom Predmetu nájmu ku dňu podpisu
Zmluvy. Nájomca je povinný Predmet nájmu udržiavať v tomto stave s prihliadnutím na
obvyklé opotrebenie. Nájomca nie je oprávnený vykonávať na Predmete nájmu žiadne
úpravy ani zmeny.
8. Prenajímateľ sa zaväzuje prenechať nájomcovi Predmet nájmu v stave, ktorý je spôsobilý
na užívanie na účely tejto Zmluvy.

Čl. IV
DOBA A SKONČENIE NÁJMU
1.
2.

Nájom bol dojednaný na dobu neurčitú.
Zmluvné strany sa dohodli, že nájomný vzťah je možné pred uplynutím času, na ktorý
bol dojednaný, skončiť:
a)
b)
c)
d)

dohodou zmluvných strán,
písomnou výpoveďou,
odstúpením od Zmluvy z dôvodov určených zákonom č. 40/1964 Zb.
Občianskeho zákonníka v znení neskorších predpisov alebo touto Zmluvou,
zánikom Zmluvy o pristúpení do systému TransCard zo dňa 30. 09. 2015, ev. č.

2

3.

UPJŠ 942/2015.
Zmluvné strany sa dohodli, že nájomný pomer je možné skončiť písomnou výpoveďou
bez udania dôvodu. Výpoveď musí byť písomná. Výpovedná lehota je 14 kalendárnych
dní, ktorá začne plynúť nasledujúci deň pod dni, v ktorom bola výpoveď doručená druhej
zmluvnej strane.

4.

Prenajímateľ je oprávnený od Zmluvy odstúpiť, ak nájomca:
a)
Predmet nájmu aj napriek písomnému upozorneniu užíva spôsobom, ktorý je v
rozpore s touto Zmluvou,
b)
nezaplatil splatnú platbu nájomného v celom rozsahu ani do 30 kalendárnych dní
odo dňa jej splatnosti.

5.

Nájomca je oprávnený od Zmluvy odstúpiť, ak si prenajímateľ aj napriek písomnému
upozorneniu nájomcu neplní povinnosti podľa tejto Zmluvy.
Zmluvné strany sú oprávnené odstúpiť od tejto Zmluvy aj z dôvodov stanovených zák. č.
40/1964 Zb. Občianskym zákonníkom v znení neskorších predpisov.
Doručenie oznámenia o odstúpení sa preukazuje potvrdením príjemcu na doručenke,
okrem prípadu podľa čl. VIII tejto Zmluvy. Odstúpenie je účinné dňom doručenia
oznámenia o odstúpení od Zmluvy a v prípade podľa VIII Zmluvy dňom, kedy bolo toto
oznámenie odosielateľovi vrátené, i keď sa adresát o tom nedozvedel. Odstúpením od
Zmluvy sa táto v celom rozsahu ruší, a to odo dňa účinnosti odstúpenia.

6.
7.

Čl. V
NÁJOMNÉ A PLATOBNÉ PODMIENKY
1.

2.
3.

4.
5.
6.

Výška ročného nájomného bola stanovená dohodou zmluvných strán v zmysle zák. č.
18/1996 Z. z. a vyhl. č. 87/1996 Z. z. a predstavuje sumu: 1040,- bez DPH, 1 248,- €
s DPH.
Nájomca sa zaväzuje uhrádzať nájomné ročne vo výške 1 248,- € s DPH, a to na
základe faktúry prenajímateľa bezhotovostným prevodom na účet prenajímateľa v banke
uvedený na faktúre.
Celková hodnota predmetu Zmluvy podľa článku III. ods.1 písm. c) tejto zmluvy môže
maximálne dosiahnuť sumu 19 900,- € bez DPH (slovom devätnásťtisícdeväťsto eur bez
DPH).
Prenajímateľ zabezpečí, aby ním vystavená faktúra obsahovala všetky potrebné
náležitosti daňového dokladu v zmysle zákona č. 222/2004 Z. z. o dani z pridanej
hodnoty v znení neskorších predpisov.
Zmluvné strany sa dohodli na 14 dňovej splatnosti faktúry. Lehota splatnosti faktúry
začína plynúť nasledujúci deň po jej doručení.
Nájomca si vyhradzuje právo vrátiť faktúru, ktorá nebude obsahovať potrebné náležitosti.
Nová lehota splatnosti faktúry začína plynúť po doručení novej opravenej faktúry.
Čl. VI
ĎALŠIE PODMIENKY NÁJMU

1. Nájomca po dobu trvania nájmu podľa tejto Zmluvy zodpovedá prenajímateľovi za škodu,
ktorá na Predmete nájmu vznikla jeho zavinením alebo zavinením tretích osôb.
2. Nájomca je povinný bezodkladne oznámiť prenajímateľovi vzniknuté poškodenie,
odcudzenie a zničenie Predmetu nájmu.
3. V prípade skončenia nájomného pomeru je nájomca povinný vrátiť Predmet nájmu v
stave v akom ho prevzal, s prihliadnutím na obvyklé opotrebenie.

3

4. Nájomca je povinný oznámiť prenajímateľovi bez zbytočného odkladu potreby opráv a
servisných zásahov, ktoré má vykonať prenajímateľ a umožniť mu vykonanie týchto
opráv a servisných zásahov v budove sídla nájomcu, resp. prenajímateľa. Pri porušení
tejto povinnosti zodpovedá nájomca za škodu tým spôsobenú a nemá nároky, ktoré by
mu inak prislúchali pre nemožnosť alebo obmedzenú možnosť užívať vec pre vady veci,
ktoré sa včas prenajímateľovi neoznámili.
5. Nájomca a prenajímateľ sú vzájomne povinní bezodkladne oznámiť každú zmenu údajov
alebo skutočností, týkajúcich sa Zmluvy.
6. Po skončení nájmu je nájomca povinný vrátiť Predmet nájmu v stave, v akom ho prevzal,
s prihliadnutím na obvyklé opotrebenie a to ku dňu, v ktorom dôjde k zániku Zmluvy.
Zmluvné strany následne podpíšu protokol o odovzdaní a prevzatí Predmetu nájmu.
Čl. VII
APLIKÁCIE A ODMENA ZA POSKYTNUTIE LICENCIE, A SLUŽBY
1. Prenajímateľ vyhlasuje, že ako držiteľ licencie k Aplikáciám v zmysle Zmluvy o pristúpení
do systému TransCard, potvrdzuje nájomcovi právo užívať za odplatu Aplikácie
(licenciu), vo verzii aktuálnej ku dňu podpisu tejto Zmluvy, v rozsahu nevyhnutnom na
účely plnenia práv a povinností zo Zmluvy o pristúpení do systému TransCard a tejto
Zmluvy.
2. Prenajímateľ udeľuje nájomcovi licenciu podľa ods, 1 tohto článku Zmluvy na dobu
neurčitú.
3. Výška ročnej odmeny za poskytnutie licencie podľa ods. 1 tohto článku Zmluvy bola
stanovená dohodou zmluvných strán v zmysle zák. č. 18/1996 Z.z. a vyhl. č. 87/1996 Z.z.
a predstavuje sumu: 1040,- bez DPH, 1248,- € s DPH.
4. Nájomca sa zaväzuje uhrádzať odmenu podľa tohto článku Zmluvy ročne vo výške
1248,- € s DPH, a to na základe doručenej faktúry prenajímateľa bezhotovostným
prevodom na účet uvedený na faktúre. Ustanovenia čl. V ods. 3 až 5 Zmluvy sa vzťahujú
aj na platenie odmeny a ceny Služieb podľa ods. 6 a 7 tohto článku.
5. Zaplatením nájomného a odplaty za udelenie licencie k Aplikáciám podľa čl. V. ods. 1 a
ods. 3 tohto článku tejto Zmluvy sa dodávateľ sa zaväzuje poskytovať Služby.
6. V nájomnom a odplate za udelenie licencie k Aplikáciám a Služieb nie sú zahrnuté
súvisiace Služby podľa Prílohy č. 2 tejto Zmluvy, ktorá tvorí nedeliteľnú súčasť tejto
Zmluvy.
7. Dodávateľ má popri nájomnom a odplate za udelenie licencie nárok na náhradu hotových
výdavkov vynaložené v súvislosti s poskytovaním Služieb, ktoré súvisia s výkonom
servisného technika.
8. Cenu Služieb poskytovaných podľa tejto Zmluvy uhradí objednávateľ na základe
doručenej faktúry prenajímateľa.
Čl. VIII
DORUČOVANIE
Zmluvné strany sa dohodli, že akékoľvek písomnosti vyplývajúce z právneho vzťahu
založeného touto Zmluvou sa budú považovať za doručené aj v prípade, ak sa doporučená
zásielka adresovaná na adresu sídla druhej zmluvnej strany uvedenú v čl. I tejto Zmluvy vráti
odosielateľovi ako neprevzatá (napríklad z dôvodu odopretia prevzatia písomnosti alebo
neprevzatia písomnosti v odbernej lehote, prípadne z dôvodu neznámeho adresáta); v
uvedenom prípade sa písomnosť považuje za doručenú dňom, keď bola odosielateľovi
listová zásielka vrátená, i keď sa adresát o tom nedozvedel.

4

Článok IX.
ZÁVEREČNÉ USTANOVENIA
1. Táto Zmluva nadobúda platnosť dňom jej podpísania oboma zmluvnými stranami a
účinnosť prvým dňom nasledujúcim po dni zverejnení tejto Zmluvy v Centrálnom registri
zmlúv vedenom Úradom vlády Slovenskej republiky v zmysle ust. § 47a zák. č. 40/1964
Zb. Občianskeho zákonníka v znení neskorších predpisov, v spojení s ust. § 5a zák. č.
211/2000 Z. z. o slobodnom prístupe k informáciám a o zmene a doplnení niektorých
zákonov v znení neskorších predpisov.
2. Obe zmluvné strany tejto Zmluvy súhlasia so zverejnením celého obsahu tejto Zmluvy v
jej úplnom znení v registri podľa ods. 1 tohto článku Zmluvy.
3. Túto Zmluvu je možné meniť iba písomnými dodatkami, vzostupne označenými a
podpísanými oboma zmluvnými stranami, ktoré budú jej nedeliteľnou súčasťou.
4. Táto Zmluva je vyhotovená v štyroch vyhotoveniach, z ktorých každá zmluvná strana
dostane dve jej vyhotovenia.
5. Zmluvné strany zhodne vyhlasujú, že obsah tejto Zmluvy je jasný, zrozumiteľný
a jednoznačný, že si túto Zmluvu pred jej podpisom riadne prečítali, jej obsahu porozumeli, a
že bola uzavretá na základe ich vážnej a slobodnej vôle, nie v tiesni alebo za nápadne
nevýhodných podmienok a na znak súhlasu ju podpisujú.
6. Neoddeliteľnou súčasťou Zmluvy sú nasledovné prílohy:
Príloha č. 1 Zoznam položiek a služieb
Príloha č. 2 Zoznam súvisiacich služieb

V ............... , dňa .................

V

Za prenajímateľa:

Za nájomcu

......................................................
Ing. Branislav Jurčišin
splnomocnený zástupca TransData s.r.o.

............., dňa.......................

..........................................................
prof. RNDr. Pavol Sovák, CSc.
rektor UPJŠ

