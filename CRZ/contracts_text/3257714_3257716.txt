Licenčná zmluva a zmluva o poskytovaní služieb
č. zmluvy dodávateľa: 17/2017
č. zmluvy objednávateľa: 7659/2017/LSR
(ďalej len „Zmluva“) uzavretá podľa ustanovení § 65 a nasl. zákona č. 185/2015 Z. z. Autorský zákon
v platnom znení (ďalej len „Autorský zákon“) a § 269 ods. 2 a nasl. zákona č. 513/1991 Zb.
Obchodný zákonník v platnom znení (ďalej len „Obchodný zákonník“)
1. Zmluvné strany
1.1. Dodávateľ:

SIOX s.r.o.
Štefánikova 26, 917 00 Trnava, Slovenská republika
Štatutárny orgán:
Ing. Branislav Sekera, PhD., konateľ
IČO:
47 012 676
DIČ:
2023698919
IČ DPH:
SK2023698919
Bankové spojenie:
Fio banka, a. s., pobočka zahraničnej banky
Číslo účtu:
2200371737/8330
IBAN:
SK66 8330 0000 0022 0037 1737
SWIFT:
FIOZSKBA
Zápis:
Obchodný register Okresného súdu Trnava,
oddiel: Sro, vložka č. 30982/T
(ďalej len „dodávateľ“)

1.2. Objednávateľ:

LESY Slovenskej republiky, štátny podnik
Námestie SNP 8, 975 66 Banská Bystrica, Slovenská republika
Štatutárny orgán:
Ing. Marian Staník, generálny riaditeľ
IČO:
36 038 351
DIČ:
2020087982
IČ DPH:
SK2020087982
Bankové spojenie:
VÚB, a.s., pobočka Banská Bystrica
IBAN:
SK77 0200 0000 0000 0680 6312
SWIFT:
SUBASKBX
Zápis:
Obchodný register Okresného súdu Banská Bystrica,
oddiel: Pš, vložka č.: 155/S
(ďalej len „objednávateľ“)

2. Definícia pojmov
Obchodný vestník je informačný systém verejnej správy sprístupnený na webovom sídle vydavateľa,
prostredníctvom ktorého povinné osoby zverejňujú údaje o sebe, o svojej činnosti alebo o činnosti tretích
osôb podľa osobitných predpisov, ktorého vydavateľom, správcom a prevádzkovateľom je podľa zákona
č. 200/2011 Z.z. o Obchodnom vestníku a o zmene a doplnení niektorých zákonov v platnom znení
Ministerstvo spravodlivosti Slovenskej republiky (ďalej len „OV“).
ABREM©Monitoring Complex Solution je počítačový program, ktorý v rozsahu modulov
poskytovaných dodávateľom, zabezpečuje prehliadanie databáz klientov objednávateľa z hľadiska ich
výskytu v OV (ďalej len „ABREM“).
Zmluvná strana je dodávateľ alebo objednávateľ alebo spolu ako zmluvné strany.

1/5

3. Predmet Zmluvy
Touto Zmluvou sa dodávateľ zaväzuje dočasne poskytnúť objednávateľovi užívacie práva k programu
ABREM (ďalej aj ako „licencia“) a v dohodnutom časovom období poskytovať objednávateľovi Služby
v rozsahu a za podmienok dohodnutých v tejto Zmluve.
3.1.
3.1.1.

Poskytované Služby
Dodávka dát programu ABREM v periodicite, ktorá je závislá na ich uverejňovaní v OV (každý
pracovný deň), a následne automatizované zasielanie e-mailových správ o monitorovaných
subjektoch objednávateľovi.

3.2.
3.2.1.

Poskytnuté užívacie práva k programu ABREM
Dodávateľ vyhlasuje, že má autorské práva k dielu, ktoré nie sú zaťažené takými právami
tretích osôb, ktoré by znemožňovali riadny výkon licencie, inak zodpovedá za škodu tým
spôsobenú.
Dodávateľ udeľuje objednávateľovi nevýhradnú licenciu na použitie počítačového programu
a jeho aktualizácií. Licencia umožňuje inštaláciu a použitie jednej kópie počítačového
programu ABREM pre jedno zariadenie objednávateľa (licencované zariadenie). Za
licencované zariadenie sa považuje server.
3.2.2. Poskytnutá licencia umožňuje spustenie programu ABREM s možnosťou prehliadania
databázy objednávateľa o veľkosti päťdesiatpäťtisíc (55 000) jedinečných klientov,
prostredníctvom /pomocou/ jedného (1) monitora (Monitor 1), a to v súlade s vyhlásením
dodávateľa podľa bodu 7.7. Zmluvy.
Počet poskytnutých licencií programu ABREM – jedna (1).
Počet poskytnutých monitorov v rámci udelenej licencie – jeden (1).
Moduly poskytnuté dodávateľom v rámci udelenej licencie:
• monitoring konkurzov - OV, kapitola Konkurzy a reštrukturalizácie (K),
• monitoring reštrukturalizácii - OV, kapitola Konkurzy a reštrukturalizácie (R),
• monitoring oddlžení – konkurz - OV, kapitola Konkurzy a reštrukturalizácie (OdK),
• monitoring oddlžení – splátkový kalendár - OV, kapitola Konkurzy a reštrukturalizácie (OdS).
• monitoring likvidácií - OV, kapitola Výzvy likvidátorov,
• monitoring zrušenia spoločností bez likvidácie – OV, kapitola Oznámenia o začatí konania o
zrušení spoločnosti alebo družstva bez likvidácie,
• monitoring zníženia základného imania – OV, kapitola Oznámenia, Zníženie základného
imania,
• monitoring zmeny právnej formy – OV, kapitola Oznámenia, Zmena právnej formy,
• monitoring výmazov právnických osôb – OV, kapitola Obchodný register, Výmazy,
• monitoring zmien fakturačných údajov – OV, kapitola Obchodný register, Zmena zápisov.
Objednávateľ nesmie akýmkoľvek spôsobom “ABREM“ alebo jeho časť modifikovať alebo
prekladať. Nesmie používať disasemblovanie, dekompiláciu, alebo iné metódy spätného
inžinierstva.
Objednávateľ sa zaväzuje využívať “ABREM“ pre plnenie vlastných úloh, neprevádzať získané
oprávnenie na inú osobu, nepožičiavať a neprenajímať alebo iným nepovoleným spôsobom
nakladať s “ABREM“ a jeho aktualizáciami.
Užívacie práva k programovému vybaveniu “ABREM“ vznikajú objednávateľovi dňom
účinnosti tejto Zmluvy oboma zmluvnými stranami.

3.2.2.

3.2.3.

3.2.4.
3.2.5.
3.2.6.

3.2.7.

3.2.8.

3.2.9.

3.4. Obmedzená zodpovednosť
3.4.1. Zmluvné strany sa dohodli, že dodávateľ nenesie zodpovednosť za neposkytnutie plnenia
z dôvodov, ktorých povaha vznikla mimo jeho vplyv – ohlásená / neohlásená zmena externých
zdrojov spracovávaných dát.
3.4.2. Zmluvné strany sa dohodli, že dodávateľ nenesie zodpovednosť za neposkytnutie perfektného
plnenia podľa podmienok tejto Zmluvy z dôvodov, ktorých povaha vznikla mimo jeho vplyv –
dáta publikované v Obchodnom vestníku neobsahujú niektoré z atribútov umožňujúcich
jednoznačnú identifikáciu povinnej / tretej osoby.
3.5. Vyhlásenie objednávateľa
3.5.1. Objednávateľ vyhlasuje, že do databáz monitorovaných programom ABREM zaradí výlučne
klientov pre plnenie vlastných úloh, nedoplní ich o klientov tretích osôb, a poskytované Služby

2/5

nesprístupní tretím subjektom (právnickým alebo fyzickým osobám) alebo iným spôsobom
neumožní ich využitie (komerčné či nekomerčné).
4. Spôsob, miesto a čas plnenia
Dodávateľ sa zaväzuje plniť predmet zmluvy nasledovne:
4.1. ABREM
4.1.1. Objednávateľ vyhlasuje, že program ABREM mu bol riadne dodaný a nainštalovaný pred
podpisom tejto Zmluvy v rámci testovacej prevádzky, a to v mieste sídla objednávateľa.
4.2. Služby
4.2.1. Dodávateľ je povinný poskytovať Služby objednávateľovi čo najrýchlejšie, podľa svojich
možností ihneď po spracovaní OV, najneskôr deň nasledujúci po zverejnení OV.
5. Cena licencie, poskytovaných služieb
5.1. Cena za poskytnutú licenciu na použitie programu ABREM bola stanovená dohodou zmluvných
strán ako jednorazová odmena vo výške 295,00 eur (slovom: dvestodeväťdesiatpäť eur). Strany
sa dohodli, že objednávateľ je oprávnený titulom písomnej objednávky požiadať dodávateľa
o rozšírenie poskytnutej licencie, a to za podmienok uvedených v tomto odseku.
5.2. Cena za Služby poskytované prostredníctvom programu ABREM bola stanovená dohodou
zmluvných strán vo výške 410,00 eur (slovom: štyristodesať eur) mesačne.
5.3. Všetky ceny a odmeny sú uvedené bez DPH.
5.4. Zmluvné strany sa dohodli, že jednorazová odmena dohodnutá v bode 5.1. tejto Zmluvy bude
fakturovaná v prvej faktúre vystavenej dodávateľom spolu s cenou za služby ním poskytované.
5.5. Zmluvné strany sa dohodli, že cena dohodnutá v bode 5.2 tejto Zmluvy je splatná v lehote 30 dní
odo dňa doručenia faktúry objednávateľovi. Dodávateľ je oprávnený vystaviť faktúru do 7
pracovných dní od začiatku kalendárneho mesiaca. Podkladom pre úhradu ceny bude faktúra
vystavená dodávateľom, faktúra musí spĺňať všetky náležitosti stanovené zákonom č. 222/2004 Z.
z. o dani z pridanej hodnoty v znení neskorších predpisov a musí v nej byť uvedené číslo tejto
Zmluvy.
5.6. Každý z peňažných záväzkov objednávateľa bude uhradený bezhotovostným prevodom a ako taký
bude splnený pripísaním sumy peňažného záväzku na účet dodávateľa uvedený v článku 1. tejto
zmluvy.

6. Doba trvania Zmluvy
6.1. Táto Zmluva sa uzatvára na dobu neurčitú.
7. Ďalšie dojednania
7.1. Dodávateľ vyhlasuje, že programové vybavenie ABREM a jeho aktualizácie dodá bez vád, a že
disponuje majetkovými právami k počítačovému programu ABREM podľa ustanovení § 18
Autorského zákona v rozsahu potrebnom na udelenie licencie k počítačovému programu podľa
článku 3. odseku 3.2. Zmluvy.
7.2. Dodávateľ poskytuje objednávateľovi záruku po dobu platnosti tejto Zmluvy na realizovateľnosť,
spoľahlivosť a bezchybovosť programového vybavenia ABREM a ďalej na to, že dodané
programové vybavenie ABREM neobsahuje počítačové vírusy. Táto záruka sa nevzťahuje na vady
vzniknuté z dôvodu nesprávneho prevádzkovania a užívania po nainštalovaní programového
vybavenia ABREM (napr. zmazanie alebo prepísanie ľubovoľnej časti, napadnutie vírusmi, porucha
technického vybavenia).
7.3. V prípade, že objednávateľ zistí vadu v programovom vybavení ABREM, je oprávnený túto vadu
oznámiť dodávateľovi na e-mailovú adresu siox@siox.sk a požadovať jej odstránenie.

3/5

7.4. Dodávateľ sa zaväzuje odstrániť vadu v programovom vybavení ABREM bez zbytočného odkladu,
najneskôr do pätnástich (15) pracovných dní od doručenia písomného (e-mailového) oznámenia
(reklamácie) objednávateľa, a to bezodplatne.
7.5. Objednávateľ sa zaväzuje zabezpečiť konektivitu programového vybavenia ABREM k serveru
dodávateľa.
7.6. Objednávateľ sa zaväzuje zabezpečiť prístup programovému vybaveniu ABREM k exportu dát
monitorovanej (-ých) databázy (-z) (cvs/xlsx súbor).
7.7. Dodávateľ vyhlasuje, že prostredníctvom programovému vybaveniu ABREM nemá prístup
k žiadnej informácii obsiahnutej v databáze klientov objednávateľa, t.j. nemá prístup k informáciám
o osobných údajoch fyzických osôb, údajom o právnických osobách, rozsahu monitorovanej
databázy, o zmene/aktualizácii databázy a jej obsahovej skladbe (ďalej len „dôverné informácie“).
V prípade, že dodávateľ príde do styku s dôvernými informáciami, je povinný o nich zachovávať
mlčanlivosť, nesmie ich využiť pre osobnú potrebu a bez predchádzajúceho písomného súhlasu
objednávateľa ich zverejniť alebo sprístupniť akejkoľvek tretej osobe. Povinnosť mlčanlivosti
dodávateľa trvá aj po zániku zmluvného vzťahu. Dodávateľ berie na vedomie, že je povinný
dodržiavať všetky právne predpisy vzťahujúce sa k ochrane dát, ochrane osobných údajov,
obchodnému tajomstvu, ako aj iné právne predpisy, ktorými je viazaný objednávateľ.
7.8. Zmluvné strany sa vzájomne zaväzujú, že neposkytnú tretím osobám žiadne informácie o druhej
zmluvnej strane, ktoré sa dozvedeli v súvislosti s plnením tejto Zmluvy. Všetky informácie, ktoré
neboli už niektorou zo strán zverejnené, alebo nie sú všeobecne známe, sa rovnako považujú za
dôverné informácie. Zmluvné strany sa zaväzujú dodržať všetky potrebné opatrenia, aby nedošlo
k úniku informácií obsiahnutých v prijatých dokumentoch (papierových i elektronických), najmä aby
nedošlo k:
• odovzdaniu informácií tretej osobe,
• zverejneniu informácií,
• rozmnoženiu a rozšíreniu poskytnutých informácií,
• prístupu k informáciám neoprávnenými osobami,
• úniku informácií akýmkoľvek, aj nedbalostným konaním.
7.9. Zmluvné strany sú povinné zabezpečiť utajenie poskytnutých informácií u svojich zamestnancov,
zástupcov, ako i iných spolupracujúcich tretích strán, pokiaľ im takéto informácie boli poskytnuté.
Akékoľvek vyššie uvedené informácie je možné použiť inak ako pre účely tejto Zmluvy, len
s predchádzajúcim písomným súhlasom druhej zmluvnej strany. V prípade pochybností o účele
použitia informácií sa predpokladá, že je potrebný na ich použitie predmetný súhlas. Zmluvná
strana, ktorá poruší záväzok mlčanlivosti podľa tohto článku Zmluvy, je povinná nahradiť škodu
spôsobenú druhej zmluvnej strane.
7.10 Zhotoviteľ je oprávnený postúpiť pohľadávky a iné práva vyplývajúce z tejto Zmluvy voči
Objednávateľovi len po jeho predchádzajúcom písomnom súhlase.
7.11 Zmenu čísla účtu je Zhotoviteľ povinný písomne oznámiť Objednávateľovi, a to formou prehlásenia
s úradne overeným podpisom.
8. Zánik Zmluvy
8.1. Zmluvné strany sa dohodli, že Zmluva zaniká:

a. Písomnou dohodou zmluvných strán.
b. Písomnou výpoveďou ktorejkoľvek zmluvnej strany. Výpoveď môže dať ktorákoľvek zo
zmluvných strán aj bez udania dôvodu s dvojmesačnou výpovednou dobou, ktorá začína
plynúť prvým dňom mesiaca nasledujúceho po doručení výpovede druhej zmluvnej strane.
c. Odstúpením od zmluvy. Ktorákoľvek zo zmluvných strán je oprávnená odstúpiť od tejto
zmluvy v prípadoch stanovených touto zmluvou alebo Obchodným zákonníkom, najmä
však v prípade ak druhá zmluvná strana podstatne poruší svoje zmluvné povinnosti
vyplývajúce z tejto Zmluvy. Právne účinky odstúpenia od Zmluvy z dôvodu podstatného
porušenia nastávajú dňom doručenia písomného oznámenia o odstúpení druhej zmluvnej
strane. Zmluvné strany sa dohodli, že za podstatné porušenie zmluvných povinností sa
považuje najmä porušenie akejkoľvek povinnosti, vyplývajúcej z tejto Zmluvy.
8.2. Zánikom Zmluvy, nevzniká objednávateľovi povinnosť uzatvoriť s dodávateľom akýkoľvek nový
zmluvný vzťah.

4/5

9. Všeobecné a záverečné dojednania
9.1. Zmluva nadobúda platnosť dňom jej podpisu oprávnenými zástupcami oboch zmluvných strán a
účinnosť dňom nasledujúcim po dni jej zverejnenia podľa ustanovení § 47a zákona č. 40/1964 Zb.
Občiansky zákonník v znení neskorších predpisov, inak dňom jej podpisu oprávnenými zástupcami
oboch zmluvných strán.
9.2. Zmluvné strany si na vecné plnenie a realizáciu tejto Zmluvy určili oprávnené a kontaktné osoby
za objednávateľa: Ing. Jozef SÁMEL, MBA, e-mail: Jozef.Samel@lesy.sk
Ing. Marek Klinec, e-mail: Marek.Klinec@lesy.sk
za dodávateľa:
Ing. Branislav Sekera, PhD., e-mail: branislav.sekera@siox.sk .
9.3. Dodávateľ sa zaväzuje vykonať predmet plnenia tejto Zmluvy s odbornou starostlivosťou pod
podmienkou poskytnutia plnej súčinnosti objednávateľa, ktorá je nevyhnutná pre účel splnenia
predmetu tejto Zmluvy.
9.4. Vzťahy neupravené touto Zmluvou sa budú spravovať prísl. ustanoveniami Obchodného zákonníka
a Autorského zákona.
9.5. Zmeny tejto Zmluvy podliehajú vzájomnému odsúhlaseniu zmluvných strán a je možné ich
realizovať iba formou písomného dodatku, resp. objednávkou v zmysle bodu 5.1..
9.6. Táto Zmluva je uzatvorená v troch vyhotoveniach, z ktorých jedno vyhotovenie je určené pre
dodávateľa a dve pre objednávateľa.
9.7. Zmluvné strany vyhlasujú, že si Zmluvu prečítali, jej obsahu porozumeli a na znak toho, že obsah
Zmluvy nebol dohodnutý v tiesni ani za nápadne nevýhodných podmienok a že zodpovedá ich
skutočnej a slobodnej vôli, ju podpísali.
V Trnave dňa 11.12.2017

V Banskej Bystrici dňa 20.12.2017

Za dodávateľa:

Za objednávateľa:

............................................
Ing. Branislav Sekera, PhD.
konateľ spoločnosti

............................................
Ing. Marian Staník
generálny riaditeľ

5/5

