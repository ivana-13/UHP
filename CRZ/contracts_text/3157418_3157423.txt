FNsP F. D. Roosevelta Banská Bystrica

Asseco Central Europe, a.s.
Licenčná zmluva

medzi:
Fakultná nemocnica s poliklinikou F. D. Roosevelta Banská Bystrica
so sídlom: Nám. L. Svobodu 1, 975 17 Banská Bystrica
IČO: 165 549
DIČ: 2021095670
IČ DPH: SK2021095670
bankové spojenie: Štátna pokladnica
číslo účtu IBAN: SK35 8180 000 0070 0027 8282
IBAN: SK47 8180 0000 0070 0028 1238
zastúpená: Ing. Miriam Lapuníkovou, MBA, generálnou riaditeľkou
Ing. Ivanou Sklenkovou, ekonomickou riaditeľkou
(ďalej len „Nadobúdateľ“)
a
Asseco Central Europe, a.s.
so sídlom: Trenčianska 56/A, 821 09 Bratislava
IČO: 35 760 419
zapísaná v Obchodnom registri Okresného súdu Bratislava I, oddiel: Sa, vložka č.: 2024/B
DIČ: 7020000691
IČ DPH: SK7020000691
bankové spojenie: Slovenská sporiteľňa, a.s.
číslo účtu IBAN: SK49 0900 0000 0001 7152 4706
zastúpená: RNDr. Jozefom Kleinom, predsedom predstavenstva a Ing. Marekom Grácom, MSc., podpredsedom
predstavenstva
(ďalej len „Poskytovateľ“)
(Nadobúdateľ a Poskytovateľ ďalej spoločne „Zmluvné strany“ a samostatne „Zmluvná strana“)
Zmluvné strany uzatvárajú podľa § 65 a násl. zákona č. 185/2015 Z. z. Autorský zákon (ďalej len „Autorský
zákon“) a súvisiacich ustanovení zákona č. 513/1991 Zb. Obchodný zákonník v znení neskorších predpisov (ďalej
len „Obchodný zákonník“) nasledovnú Licenčnú zmluvu (ďalej len „Zmluva“):
Článok I
Predmet Zmluvy
1.1

1.2

1.3

Predmetom tejto Zmluvy je udelenie súhlasu Poskytovateľa na používanie diela – softvérového
modulu pre SK-DRG klasifikáciu nemocničných prípadov STRIX a súvisiacich ďalších softvérových
modulov (ďalej len „Dielo“) Nadobúdateľovi, a to spôsobom uvedeným v Čl. I ods. 1.2 tejto Zmluvy.
Zoznam a špecifikácia Diela je uvedený v prílohe č. 1 Zmluvy.
Poskytovateľ udeľuje a Nadobúdateľ nadobúda nevýhradnú, časovo neobmedzenú licenciu na použitie
Diela pre výkon činnosti Nadobúdateľa s obmedzením použitia Diela výhradne v Slovenskej republike
a s obmedzením použitia Diela výhradne pre spracovanie údajov o pacientoch Nadobúdateľa, vrátane
EÚ poistencov, novorodencov a iných osôb, za ktorých Nadobúdateľ vykazuje zdravotnú starostlivosť
pre zdravotné poisťovne (ďalej len „Licencia“). Súčasťou Licencie je i súhlas Poskytovateľa
na integráciu Diela s prípadnými ďalšími systémami prevádzkovanými Nadobúdateľom spôsobom
v zmysle dokumentácie k jednotlivým softvérovým modulom.
Poskytovateľ vyhlasuje, že je oprávnený udeliť Nadobúdateľovi Licenciu v rozsahu podľa Čl. I ods.1.2
tejto Zmluvy a disponuje všetkými právami k Dielu, ktoré touto Zmluvou poskytuje Nadobúdateľovi,
pričom má vysporiadané autorské práva so všetkými autormi Diela, resp. že vo vlastnom mene a na
vlastnú zodpovednosť vykonáva majetkové práva k Dielu v zmysle ustanovení Autorského zákona.

1

FNsP F. D. Roosevelta Banská Bystrica

1.4

1.5

Asseco Central Europe, a.s.

Spolu s Dielom je Poskytovateľ povinný odovzdať Nadobúdateľovi aj elektronické inštalačné médium
jednotlivých softvérových modulov a/alebo prístupové kódy k webovej verzii Diela, vrátane
elektronickej dokumentácie, ako i všetku dokumentáciu, ktorá je potrebná pre riadne užívanie Diela.
Predmetom tejto Zmluvy nie je dodávka akejkoľvek aktualizácie Diela. Na dodávku aktualizácií je
potrebné uzavrieť osobitnú Zmluvu o podpore softvérových modulov.
Článok II
Spôsob odovzdania a použitia Diela

2.1.

2.2.
2.3.

Poskytovateľ, po podpísaní tejto Zmluvy oboma Zmluvnými stranami, odovzdá Dielo Nadobúdateľovi
v termínoch špecifikovaných v Čl. II ods. 2.3 tejto Zmluvy. Poskytovateľ zodpovedá za to, že odovzdané
Dielo počas záručnej doby zodpovedá kvalite a rozsahu dohodnutému v Zmluve a v jej prílohách,
najmä že Dielo bude spôsobilé na použitie na dohodnutý účel podľa tejto Zmluvy a že je plne v súlade
s Definičnou príručkou vydanou Úradom pre dohľad nad zdravotnou starostlivosťou (ďalej len „Úrad“)
ku dňu podpísania tejto Zmluvy. Odovzdanie/prevzatie Diela potvrdia Zmluvné strany podpísaním
preberacieho protokolu.
Zmluvné strany sa dohodli na záručnej lehote Diela v trvaní 2 rokov odo dňa odovzdania Diela
Nadobúdateľovi podľa Čl. II ods. 2.3 tejto Zmluvy.
Termíny pre odovzdanie Diela sú:
2.3.1.
2.3.2.
2.3.3.
2.3.4.

2.4.

2.5.

2.6.

2.7.

2.8.

2.9.

pre modul STRIX:
Zmluvy;
pre modul SURNIA:
Zmluvy;
pre modul TYTO:
Zmluvy;
pre modul NESASIO:
Zmluvy;

do 14 (štrnástich) kalendárnych dní odo dňa podpísania tejto
do 14 (štrnástich) kalendárnych dní odo dňa podpísania tejto
do 14 (štrnástich) kalendárnych dní odo dňa podpísania tejto
do 14 (štrnástich) kalendárnych dní odo dňa podpísania tejto

V prípade zistenia vád Diela v priebehu záručnej doby je Nadobúdateľ povinný bezodkladne písomne
informovať Poskytovateľa o zistených vadách. Nadobúdateľ je oprávnený uplatniť si u Poskytovateľa
nároky podľa § 436 až § 441 Obchodného zákonníka, pričom v prípade uplatnenia nároku
Nadobúdateľa na odstránenie vád Diela, Poskytovateľ zabezpečí odstránenie vád Diela v lehote
maximálne do 30 (tridsiatich) dní od uplatnenia nároku Nadobúdateľa na odstránenie vád. V prípade
urgentných vád poskytne Poskytovateľ riešenie promptne.
Licencia v rozsahu podľa Čl. I ods. 1.2 tejto Zmluvy je udelená Nadobúdateľovi momentom odovzdania
a sprevádzkovania jednotlivých modulov Diela, v termíne pre jednotlivé moduly podľa Čl. II ods. 2.3
tejto Zmluvy.
Zmluvné strany sa dohodli, že Licencia nezahŕňa právo na akékoľvek použitie Diela tretími stranami.
Nadobúdateľ nie je oprávnený Dielo poskytnúť formou sublicencie, postúpením licencie, rozširovať
Dielo formou vyhotovenia kópií alebo akýmkoľvek iným spôsobom poskytnúť Dielo tretím stranám.
Toto obmedzenie sa nevzťahuje na osoby, ktorým je potrebné sprístupniť Dielo z dôvodu vykonávania
prác alebo poskytovania služieb pre Nadobúdateľa, s výnimkou poskytovateľov zdravotnej
starostlivosti. Licencia však umožňuje Nadobúdateľovi poskytovanie výsledkov klasifikácie zdravotnej
starostlivosti jednotlivých pacientov príslušným zdravotným poisťovniam a Úradu pre dohľad nad
zdravotnou starostlivosťou.
Nadobúdateľ nie je oprávnený Dielo alebo jeho časti akýmkoľvek spôsobom upravovať, modifikovať,
meniť, vykonávať jeho spätnú analýzu, preklad, adaptáciu, spojiť s iným dielom alebo zaradiť do iného
diela, čo však nevylučuje možnosť integrácie do informačného systému Nadobúdateľa spôsobom
podľa Čl. II ods. 2.8. tejto Zmluvy.
Dielo je určené na použitie výhradne spôsobom popísaným v dokumentácii k Dielu, vrátane možnej
nevyhnutnej integrácie s inými softvérovými produktmi Nadobúdateľa, výlučne však len spôsobom
upraveným v dokumentácii Diela.
Ustanoveniami Čl. II tejto Zmluvy nie sú dotknuté ustanovenia § 89 Autorského zákona.
Článok III
Odmena a podmienky fakturácie
2

FNsP F. D. Roosevelta Banská Bystrica

3.1

Asseco Central Europe, a.s.

Za udelenú Licenciu v rozsahu uzatvorenej Zmluvy pre Dielo - jednotlivé softvérové moduly zaplatí
Nadobúdateľ Poskytovateľovi odmenu (ďalej len „Odmena“), ktorá sa stanovuje na základe počtu
nemocničných postelí u Nadobúdateľa. Výška Odmeny sa k dátumu podpísania tejto Zmluvy nastavuje
na 901 (deväťstojeden) postelí. Odmena za udelenie Licencie je stanovená vo výške:
3.1.1
3.1.2
3.1.3
3.1.4

pre modul STRIX 8,00 EUR (slovom: osem eur) za nemocničnú posteľ, t.j. spolu za 901 postelí
Nadobúdateľa 7 208,- EUR (slovom: sedemtisícdvestoosem eur) bez DPH;
pre modul SURNIA 4,00 EUR (slovom: štyri eur) za nemocničnú posteľ, t.j. spolu za 901 postelí
Nadobúdateľa 3 604,- EUR (slovom: tritisícšesťstoštyri eur) bez DPH;
pre modul TYTO 6,00 EUR (slovom: šesť eur) za nemocničnú posteľ, t.j. spolu za 901 postelí
Nadobúdateľa 5 406,- EUR (slovom: päťtisícštyristošesť eur) bez DPH;
pre modul NESASIO 6,00 EUR (slovom: šesť eur) za nemocničnú posteľ, t.j. spolu za 901 postelí
Nadobúdateľa 5 406,- EUR (slovom: päťtisícštyristošesť eur) bez DPH.

Celková výška odmeny za udelenie Licencií je 21 624,-EUR bez DPH.

3.2

3.3
3.4
3.5
3.6

3.7

Poskytovateľ týmto Nadobúdateľovi udeľuje zľavu na modul Nesasio vo výške 5 405,- EUR a zľavu na
ostatné softvérové moduly vo výške 7 000,- EUR z výšky odmeny za udelenie Licencií a to na základe
zohľadnenia predchádzajúceho prenájmu Licencií. Celková výška fakturovanej odmeny za udelenie
Licencií po zohľadnení udelených zliav je 9 219,-EUR bez DPH.
Poskytovateľ je oprávnený vystaviť faktúru za udelenie Licencií až po písomnom potvrdení
Nadobúdateľa o prevzatí jednotlivých modulov Diela zo strany Nadobúdateľa na základe preberacieho
protokolu. Kópia preberacieho protokolu tvorí neoddeliteľnú súčasť faktúry.
Odmena bude uhradená bezhotovostným prevodom na účet Poskytovateľa uvedený na faktúre.
Lehota splatnosti faktúry je 60 (šesťdesiat) dní odo dňa jej doručenia na adresu Nadobúdateľa.
K Odmene bude fakturovaná DPH v zmysle platných právnych predpisov.
Dňom zdaniteľného plnenia je posledný deň v mesiaci, v ktorom bol podpísaný preberací protokol.
V prípade, ak faktúra nebude obsahovať náležitosti ustanovené platnými právnymi predpismi, najmä
zákonom č. 222/2004 Z. z. o dani z pridanej hodnoty v znení neskorších predpisov. alebo nebude
vystavená v súlade so Zmluvou, má Nadobúdateľ právo vrátiť ju v termíne splatnosti Poskytovateľovi
na prepracovanie. Týmto prestáva platiť pôvodný termín splatnosti faktúry a Nadobúdateľ nie je v
omeškaní s plnením. Nový termín splatnosti faktúry v súlade Čl. III ods.3.6 tejto Zmluvy začína plynúť
dňom doručenia prepracovanej faktúry Nadobúdateľovi.
Zmena fakturačnej adresy Nadobúdateľa sa môže uskutočniť aj bez dodatku k Zmluve formou
písomného oznámenia Nadobúdateľa doručeného Poskytovateľovi.
Článok IV
Spoločné sankčné ustanovenia

4.1

4.2

Ak Nadobúdateľ neuhradí faktúru v lehote splatnosti v zmysle Čl. III ods. 3.6 tejto Zmluvy, je povinný
Poskytovateľovi uhradiť úrok z omeškania vo výške podľa ustanovení § 369 ods. 2 zákona č. 513/1991
Zb. Obchodný zákonník v znení neskorších zmien a doplnení ak sa Zmluvné strany nedohodnú inak.
Týmto nie je dotknutý nárok na náhradu škody aj v rozsahu prevyšujúcom výšku dohodnutej zmluvnej
pokuty. Ak Poskytovateľ neposkytne plnenie dohodnuté podľa tejto Zmluvy a/alebo neodstráni vady
Diela v lehote stanovenej v Obchodnom zákonníku a/alebo v tejto Zmluve, je povinný Nadobúdateľovi
uhradiť zmluvnú pokutu vo výške 0,05 % z hodnoty Diela za každý deň omeškania, ak sa Zmluvné
strany nedohodnú inak. Týmto nie je dotknutý nárok na náhradu škody aj v rozsahu prevyšujúcom
výšku dohodnutej zmluvnej pokuty.
Ak Nadobúdateľ poruší povinnosti, uvedené v Čl. I ods. 1.2, Čl. II ods. 2.6 a 2.7 tejto Zmluvy tým, že
neoprávnene poskytne Licenciu na použitie Diela tretím osobám, je Poskytovateľ oprávnený okrem
odstúpenia od tejto Zmluvy nárokovať si od Nadobúdateľa zmluvnú pokutu vo výške 10 000,- EUR
(slovom: desaťtisíc eur) za každý jednotlivý prípad porušenia. Zmluvná pokuta bude splatná v lehote 10
(desiatich) dní od jej uplatnenia. Týmto nie je dotknutý nárok na náhradu škody aj v rozsahu
prevyšujúcom výšku dohodnutej zmluvnej pokuty.

3

FNsP F. D. Roosevelta Banská Bystrica

4.3
4.4
4.5

Asseco Central Europe, a.s.

Poskytovateľ nie je povinný nahradiť akúkoľvek škodu vzniknutú Nadobúdateľovi spôsobenú
nesprávnym použitím Diela alebo jeho použitím v rozpore s touto Zmluvou Nadobúdateľom.
Poskytovateľ berie na vedomie, že pohľadávky, ktoré eviduje voči nadobúdateľovi nie je možné
postúpiť na tretiu osobu bez predchádzajúceho písomného súhlasu.
Poskytovateľ berie na vedomie, že započítanie pohľadávok štátu je možné len na základe písomnej
dohody o započítaní pohľadávok štátu a to v zmysle § 8 zákona č. 374/2014 Z.z. o pohľadávkach štátu
v znení neskorších zmien a doplnení.

Článok V
Povinnosť mlčanlivosti
5.1

5.2

5.3

5.4

5.5

5.6

Zmluvné strany sú povinné dodržiavať mlčanlivosť o dôverných informáciách, ktoré si navzájom
poskytnú v priebehu vzájomnej spolupráce (ďalej len „Dôverné informácie“). Za Dôverné informácie sa
na účely tejto Zmluvy považujú také informácie, ktoré sú jednou Zmluvnou stranou označené ako
dôverné a/alebo ktoré sú predmetom ochrany ako obchodné tajomstvo.
Za Dôverné informácie sa považujú i akékoľvek informácie, myšlienky, postupy, metódy, princípy,
spôsoby a/alebo know-how, súvisiace s Dielom a jeho rozvojom, ktoré jedna Zmluvná strana poskytne
druhej, ktoré nie sú verejne dostupné.
Za Dôverné informácie sa ďalej považujú najmä informácie, týkajúce sa akýchkoľvek obchodných,
výrobných, marketingových, technických a ďalších postupov súvisiacich s podnikaním Zmluvnej strany,
akékoľvek informácie uchovávané v informačnom systéme Nadobúdateľa vrátane informácií,
súvisiacich s architektúrou počítačovej siete Nadobúdateľa a jej fungovaním.
Za Dôverné informácie sa nepovažujú informácie:
a) ktoré boli alebo sa stali verejne známymi bez toho, aby Zmluvná strana porušila povinnosti podľa
tejto Zmluvy;
b) u ktorých môže Zmluvná strana preukázať, že o nich vedela v čase ich získania od druhej Zmluvnej
strany alebo, že boli súčasťou jej vlastníctva v okamihu poskytnutia, alebo môže preukázať, že ich
vytvorila alebo rozpracovala nezávisle, bez použitia alebo bez odvolania sa na akékoľvek
informácie poskytnuté druhou Zmluvnou stranou a zároveň že ich nezískala v rámci plnenia
predmetu tejto Zmluvy a/alebo
c) u ktorých môže Zmluvná strana preukázať, že ich získala pred uzatvorením tejto Zmluvy
zákonným spôsobom a nie protiprávnym činom od tretej osoby, ktorá nie je voči druhej Zmluvnej
strane viazaná obdobným záväzkom mlčanlivosti a/alebo
d) ktoré majú byť na základe platných právnych predpisov poskytnuté príslušným orgánom štátnej
správy alebo súdom alebo sú nimi vyžiadané, a to za predpokladu, že tieto majú právomoc si
poskytnutie týchto informácií vynútiť; Zmluvná strana je však povinná, pokiaľ je to za daných
okolností možné, o povinnosti informácie poskytnúť, najskôr informovať dotknutú Zmluvnú
stranu, aby táto mohla proti takejto požiadavke právne zakročiť, prípadne môže dotknutú
Zmluvnú stranu požiadať o potrebnú súčinnosť, aby bola Zmluvná strana, od ktorej sa poskytnutie
informácie požaduje schopná žiadosti vyhovieť.
Zmluvná strana je povinná:
a) nepoužiť pre seba alebo pre tretí subjekt, ani nezverejniť, nerozširovať a neposkytovať Dôverné
informácie akýmkoľvek tretím subjektom bez predchádzajúceho písomného súhlasu dotknutej
Zmluvnej strany;
b) používať Dôverné informácie výlučne za účelom plnenia predmetu tejto Zmluvy;
c) zabezpečiť primeranú technickú ochranu získaných Dôverných informácií tak, aby nebol porušený
záväzok mlčanlivosti;
d) zabrániť zverejneniu, rozšíreniu alebo neoprávnenému použitiu Dôverných informácií, a to
minimálne takými opatreniami, ktoré Zmluvné strany obvykle vykonávajú s cieľom ochraňovať ich
vlastné obchodné tajomstvo a Dôverné informácie podobného charakteru.
Poskytnutím Dôverných informácií podľa tejto Zmluvy nedochádza k žiadnemu poskytnutiu, či
akémukoľvek prevodu Licencie, ani prevodu, prenechaniu, či postúpeniu akýchkoľvek práv duševného
vlastníctva, práv na výkon práv z priemyselného vlastníctva Zmluvných strán v zmysle príslušných
právnych predpisov, ktoré sa týkajú práv duševného vlastníctva, priemyselných práv, najmä však
4

FNsP F. D. Roosevelta Banská Bystrica

5.7

5.8

5.9
5.10

5.11
5.12

5.13

5.14

Asseco Central Europe, a.s.

autorských práv podľa Autorského zákona, práv v oblasti vynálezov, dizajnu, úžitkových vzorov,
ochranných známok, know-how, atď.
Zmluvná strana sa zaväzuje Dôverné informácie písomne zaznamenávať, nahrávať alebo inak
zálohovať a uchovávať len v nevyhnutnom prípade a v rozsahu, výlučne za účelom plnenia povinností
podľa tejto Zmluvy.
Zmluvné strany sa zaväzujú Dôverné informácie zničiť, keď pominie potreba ich ďalšej držby
alebo v prípade, ak ich o to požiada druhá Zmluvná strana, za predpokladu, že tieto neboli doteraz
zničené.
Ustanovenia Čl. V tejto Zmluvy sú účinné počas doby účinnosti tejto Zmluvy, ako aj neobmedzene po
jej skončení.
Zmluvná strana je povinná zaistiť plnenie povinnosti mlčanlivosti podľa Čl. V tejto Zmluvy aj svojimi
zamestnancami, ako i inými osobami, ktoré sa budú v jej mene podieľať na plnení povinností podľa
tejto Zmluvy. Za porušenie povinnosti mlčanlivosti týmito osobami je Zmluvná strana zodpovedná
v plnom rozsahu.
Ochrana Dôverných informácií podľa Čl. V sa nevzťahuje na STRIX, jeho zmeny, updaty a rozvoj, ktoré
je Nadobúdateľ oprávnený využívať v rozsahu udelenej Licencie.
Poskytovateľ je oprávnený použiť referenciu pre svoje marketingové účely (napr. odkaz na webovej
stránke na názov Nadobúdateľa s uvedením informácie o nákupe Licencie) a v rámci účasti vo
verejnom obstarávaní.
Poskytovateľ berie na vedomie, že táto zmluva je povinne zverejňovanou zmluvou v Centrálnom
registri zmlúv SR v zmysle zákona č. 211/2000 Z.z. o slobodnom prístupe k informáciám a o zmene
a doplnení niektorých zákonov.
V prípade, že poskytovateľ považuje niektoré ustanovenie alebo časť zmluvy za obchodné tajomstvo,
výslovne to uvedie a označí príslušné ustanovenie alebo časť zmluvy.

Článok VI
Ukončenie zmluvy
6.1.
6.2.

6.3.

Túto zmluvu je možné ukončiť po vzájomnej dohode oboch zmluvných strán.
Nadobúdateľ je oprávnený od tejto zmluvy odstúpiť v prípade porušenia ustanovení Čl . II bod 2.3 tejto
zmluvy, v prípade ak dielo nespĺňa podmienky dohodnuté a špecifikované v tejto zmluve, alebo
v prípade vád diela, ktoré bránia plnohodnotnému užívaniu diela.
Nadobúdateľ je oprávnený ukončiť túto zmluvu aj výpoveďou a to aj bez uvedenia dôvodov.
Výpovedná lehota sú 3 mesiace a začína plynúť prvým dňom mesiaca nasledujúcim po doručení
výpovede.
Článok VII
Záverečné ustanovenia

7.1

7.2

Zmeny a doplnky tejto Zmluvy môžu Zmluvné strany uskutočniť iba formou písomného priebežne
číslovaného dodatku k Zmluve podpísaného oboma Zmluvnými stranami. Dodatky sa vyhotovujú v
rovnakom počte rovnopisov ako Zmluva.
Zmluvné strany sa dohodli, že v prípade vzájomnej písomnej korešpondencie sa jej doručenie bude
uskutočňovať osobne, doporučenou listovou zásielkou s doručenkou alebo kuriérom, e-mailom,
prípadne inou dohodnutou formou na adresu Zmluvnej strany uvedenú v Prílohe 2, ktorá je
neoddeliteľnou súčasťou tejto Zmluvy. V prípade neúspešného doručenia, vrátane odmietnutia
zásielky sa deň vrátenia zásielky odosielateľovi bude považovať za deň riadneho doručenia.
V prípadoch výslovne neuvedených v predchádzajúcej vete sa na doručovanie písomností použijú
podporne ustanovenia § 105 a nasl. zákona č. 160/2015 Z.z. Civilný sporový poriadok v platnom
znení.Táto Zmluva sa uzatvára na dobu neurčitú a nadobúda platnosť dňom jej podpísania oboma

5

FNsP F. D. Roosevelta Banská Bystrica

Asseco Central Europe, a.s.

Zmluvnými stranami a účinnosť dňom nasledujúcim po dni jej zverejnenia v Centrálnom registri zmlúv
SR.
7.3

7.4
7.5

7.6

7.7

Všetky práva a povinnosti vyplývajúce z tejto Zmluvy ako aj vzťahy v tejto Zmluve bližšie neupravené sa
riadia príslušnými ustanoveniami Autorského zákona, Obchodného zákonníka a ďalšími všeobecne
záväznými právnymi predpismi Slovenskej republiky.
V prípade vzniku sporov zo Zmluvy alebo v súvislosti so Zmluvou sa Zmluvné strany pokúsia o
vyriešenie sporu zmiernou cestou, až potom budú spor riešiť žalobou na príslušnom všeobecnom súde.
Ak by niektoré ustanovenia Zmluvy mali byť neplatnými už v čase vzniku zmluvného vzťahu medzi
Zmluvnými stranami, alebo ak sa stanú neplatnými neskôr, nie je tým dotknutá platnosť ostatných
ustanovení Zmluvy. Namiesto neplatných ustanovení Zmluvy sa použijú ustanovenia Zmluvy, ktoré sú
im svojim obsahom a účelom najbližšie; ak také nie sú, použijú sa ustanovenia Autorského zákona,
Obchodného zákonníka a ostatných platných právnych predpisov Slovenskej republiky, ktoré sú svojim
obsahom a účelom najbližšie obsahu a účelu príslušných ustanovení Zmluvy.
Neoddeliteľnou súčasťou tejto Zmluvy sú prílohy:
7.6.1
Príloha č.1 – Zoznam a špecifikácia softvérových modulov,
7.6.2
Príloha č.2 – Kontaktné údaje,
Táto Zmluva je vyhotovená v 2 (dvoch) vyhotoveniach a každá Zmluvná strana obdrží 1 (jedno)
vyhotovenie.

Zmluvné strany vyhlasujú, že si Zmluvu pozorne prečítali, jej obsahu porozumeli a ten predstavuje ich skutočnú a
slobodnú vôľu zbavenú akéhokoľvek omylu. Svoje prejavy vôle obsiahnuté v Zmluve Zmluvné strany považujú za
určité a zrozumiteľné, vyjadrené nie v tiesni a za nápadne nevýhodných podmienok. Zmluvné strany na znak
svojho súhlasu s obsahom Zmluvy túto Zmluvu podpísali.

V Banskej Bystrici dňa:

V Bratislave dňa:

Za Nadobúdateľa:

Za Poskytovateľa:

_________________________________

_________________________________

Ing. Miriam Lapuníková, MBA

RNDr. Jozef Klein,

generálna riaditeľka

predseda predstavenstva

_________________________________

_________________________________

Ing. Ivana Sklenková

Ing. Marek Grác, MSc.,

ekonomická riaditeľka

podpredseda predstavenstva

6

