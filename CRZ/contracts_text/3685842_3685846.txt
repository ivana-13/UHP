Zmluva o spolupráci medzi poskytovateľom a riešiteľom projektu - oprávnenou
organizáciou č. 226/2018-2060-3410/14B
v rámci Schémy na podporu spolupráce podnikateľských subjektov a vedecko-výskumných
pracovísk formou Inovačných voucherov (2017 - 2020) (schéma pomoci de minimis) registračné
číslo DM -15 /2017 (ďalej len „schéma“),
uzatvorená podľa ustanovenia § 51 zákona č. 40/1964 Zb. Občianskeho zákonníka v znení
neskorších predpisov, § 8 ods. 2 a § 8a zákona č. 523/2004 Z. z. o rozpočtových pravidlách verejnej
správy a o zmene a doplnení niektorých zákonov v znení neskorších predpisov (ďalej len „zákon
č. 523/2004 Z. z.“) a ustanovenia § 3 písm. b) bod 3 zákona č. 290/2016 Z. z. o podpore malého
a stredného podnikania a o zmene a doplnení zákona č. 71/2013 Z. z. o poskytovaní dotácií
v pôsobnosti Ministerstva hospodárstva Slovenskej republiky v znení neskorších predpisov (ďalej
len „zákon č. 290/2016 Z. z.“) (ďalej len „Zmluva o spolupráci“)
medzi zmluvnými stranami:
1.

Poskytovateľ pomoci: Ministerstvo hospodárstva Slovenskej republiky
Sídlo:
Mlynské nivy 44/a, 827 15 Bratislava 212
IČO:
00 686 832
Zastúpené:
JUDr. Ing. Viktor Lehotzký, generálny tajomník služobného úradu
Bankové spojenie:
Štátna pokladnica
IBAN:
SK52 8180 0000 0070 0006 1569
(ďalej len „ministerstvo“)

2.

Riešiteľ projektu
-oprávnená organizácia: Quantlab s.r.o.
Sídlo:
Sladovnícka 13, 917 01 Trnava
IČO:
47 966 289
Právna forma:
s.r.o.
Štatutárny orgán:
Ing. Boris Bujalka, Ing. Michal Vážny, konateľ
Bankové spojenie:
Tatra banka, a.s.
IBAN:
SK27 1100 0000 0029 4046 1316
Registrácia:
OR OS Trnava, oddiel Sro, vložka č. 35123/T
(ďalej len „riešiteľ projektu)
Preambula

1.

Zmluvné strany uzatvárajú medzi sebou túto Zmluvu o spolupráci, v ktorej sa riešiteľ projektu
zaväzuje spolupracovať na vyhotovení projektu pre príjemcu pomoci de minimis nepriamou
formou podpory – prostredníctvom Inovačných voucherov (ďalej len „voucher“) podľa § 3
písm. b) bod 3 zákona č. 290/2016 Z. z., a to na základe žiadosti príjemcu pomoci
o poskytnutie pomoci na riešenie projektu (ďalej len „žiadosť“) schválenej Komisiou pre
schvaľovanie žiadostí o poskytnutie pomoci v rámci schémy (ďalej len „Komisia“) podľa
záväzných podmienok schémy, zverejnenej v Obchodnom vestníku č. 224/2017 zo dňa
24.11.2017.

1

Čl. I.
Predmet Zmluvy o spolupráci
1.

Predmetom tejto Zmluvy o spolupráci je záväzok riešiteľa projektu vyhotoviť pre príjemcu
pomoci: LUMACOL, s.r.o., Segnáre 17, 841 03 Bratislava, IČO: 36774651 (ďalej len
„príjemca pomoci“) projekt Návrh zariadenia na diaľkový odpočet energii s ohľadom na
najnovšie technológie z hľadiska komunikačného formátu a technického riešenia, a záväzok
ministerstva zaslať na účet riešiteľa projektu finančné prostriedky vo výške 5 000,- EUR
(slovom: päťtisíc eur) (nominálna hodnota vouchera) v prípade splnenia podmienok uvedených
v čl. III. tejto Zmluvy o spolupráci.
Čl. II.
Účel použitia vouchera

1.

Schválený voucher je možné použiť výhradne na krytie oprávnených výdavkov riešiteľa
projektu spolupracujúceho na projekte príjemcu pomoci v zmysle bodu 1 čl. III tejto Zmluvy
o spolupráci, vynaložených do 30.11.2018 na riešenie projektu v súlade s popisom projektu
uvedenom v žiadosti príjemcu pomoci.
Článok III.
Poskytnutie vouchera

1. Po pridelení vouchera príjemca pomoci realizuje projekt na základe zmluvy s riešiteľom
projektu, s ktorým má ministerstvo uzatvorenú túto Zmluvu o spolupráci.
2. V zmysle Zmluvy o poskytnutí podpory príjemca pomoci predloží najneskôr do 30.11.2018
ministerstvu žiadosť o preplatenie vouchera, spolu so záverečnou správou realizovaného
projektu, preberacím protokolom, dokumentáciu potvrdzujúcu vykonané práce a faktúru
riešiteľa projektu, na ktorej štatutárny orgán príjemcu pomoci potvrdí oprávnenosť výdavkov vo
forme súhlasného stanoviska k predloženej dokumentácii a k vyplateniu vouchera.
3. Ministerstvo po predložení dokumentácie podľa bodu 2 tohto článku Zmluvy o spolupráci
posúdi oprávnenosť vynaložených výdavkov, dosiahnuté výsledky a zhodu s výzvou
a žiadosťou o poskytnutie pomoci. V prípade, že ministerstvo uzná dosiahnuté výsledky
a oprávnenosť výdavkov, zašle na účet riešiteľa projektu finančné prostriedky vo výške
nominálnej hodnoty poskytnutého vouchera najneskôr do 30 dní od potvrdenia oprávnenosti
vynaložených finančných prostriedkov.
4. Za oprávnené výdavky sa považujú výdavky1 za služby spojené s riešením projektov podľa
článku G) schémy, ktoré sú z hľadiska času, výšky a opodstatnenosti vynaložené počas riešenia
projektu, ktoré vznikli po nadobudnutí účinnosti Zmluvy o poskytnutí podpory, a ktoré sú
preukázateľné originálmi dokladov od riešiteľa projektu.
5.

Ministerstvo je oprávnené krátiť výšku poskytnutej podpory v prípade, ak ide o neoprávnené
výdavky vynaložené na riešenie projektu, prípadne neuznať nárok na vyplatenie prostriedkov
v plnej výške. V prípade, že ministerstvo neuzná oprávnenosť celkových výdavkov
vynaložených na riešenie projektu, je oprávnené dožiadať chýbajúce dokumenty, prípadne

1

) § 17 ods. 3 zákona č. 172/2005 Z. z. o organizácii štátnej podpory výskumu a vývoja a o doplnení zákona č. 575/2001
Z .z. o organizácii činnosti vlády a organizácii ústrednej štátnej správy v znení neskorších predpisov.

2

požiadať o doplňujúce informácie príjemcu pomoci alebo riešiteľa projektu. Skutočnosti, pre
ktoré ministerstvo pristúpi k nevyplateniu prostriedkov v plnej výške písomne oznámi
príjemcovi pomoci a riešiteľovi projektu.
6.

V prípade, že príjemca pomoci odstúpi od Zmluvy o poskytnutí podpory na základe nesplnenia
požiadavky na vyhotovený projekt v zmysle zmluvy uzatvorenej s riešiteľom projektu, táto
Zmluva o spolupráci zaniká doručením písomného oznámenia ministerstva riešiteľovi projektu
o nevyplatení finančných prostriedkov vo výške nominálnej hodnoty vouchera.
Čl. IV.
Povinnosti riešiteľa projektu

1.

Riešiteľ projektu je povinný najmä:
a) vykonávať spoluprácu zodpovedne a riadne, a dodržiavať podmienky dohodnuté v Zmluve
o spolupráci,
b) vykonávať spoluprácu osobne,
c) predložiť príjemcovi pomoci záverečnú správu a dokumentáciu podľa Čl. III. bodu 2
Zmluvy o spolupráci,
d) písomne oznámiť ministerstvu bez zbytočného odkladu všetky zmeny, ktoré sa týkajú jeho
vzťahu s ministerstvom, najmä zmenu jeho názvu, sídla, adresy pre doručovanie písomností
a zmenu bankového spojenia.

2.

Riešiteľ projektu sa ďalej zaväzuje:
a) poskytovať súčinnosť príjemcovi pomoci pri vypracovaní podkladov k finančnému
zúčtovaniu v zmysle zákona č. 523/2004 Z. z. a pokynu Ministerstva financií Slovenskej
republiky na zúčtovanie finančných vzťahov so štátnym rozpočtom za príslušný rok a ich
predložení ministerstvu,
b) umožniť verifikáciu predložených údajov, kontrolu realizácie podporovaného projektu
a kontrolu dodržiavania podmienok Zmluvy o spolupráci orgánom v súlade so zákonom
č. 357/2015 Z. z. o finančnej kontrole a audite a o zmene a doplnení niektorých zákonov
(ďalej len „zákon o finančnej kontrole“) a zákonom č. 523/2004 Z. z., zamestnancom
ministerstva, Úradu vládneho auditu, Najvyššieho kontrolného úradu Slovenskej republiky
a kontrolným orgánom Ministerstva financií Slovenskej republiky a Protimonopolného
úradu Slovenskej republiky, počas celého obdobia trvania zmluvného vzťahu a do troch
rokov po realizácii pomoci podľa zákona č. 358/2015 Z. z. o úprave niektorých vzťahov v
oblasti štátnej pomoci a minimálnej pomoci a o zmene a doplnení niektorých zákonov
(zákon o štátnej pomoci) (ďalej len „zákon o štátnej pomoci“).
Čl. V.
Práva ministerstva

1.

Ministerstvo je oprávnené:
a) spolu s ďalšími oprávnenými subjektmi uvedenými v Čl. IV. bod 2 písm. b) Zmluvy
o spolupráci vykonať kontrolu vynaložených verejných prostriedkov v súlade so zákonom
o finančnej kontrole a zákonom č. 523/2004 Z. z. Výkon kontroly zo strany iných subjektov
oprávnených vykonávať kontrolu v zmysle osobitných predpisov týmto nie je dotknutý,
b) kontrolovať dodržiavanie podmienok, za ktorých sa pomoc poskytla, ako aj ostatné
skutočnosti, ktoré by mohli mať vplyv na správnosť a účelovosť poskytnutej pomoci.

3

Ministerstvo kontroluje predovšetkým hospodárnosť a účelnosť použitia poskytnutej pomoci
a dodržiavanie zmluvných podmienok a podmienok schémy; za týmto účelom je oprávnené
vykonať kontrolu priamo u riešiteľa projektu,
c) kedykoľvek počas platnosti a účinnosti tejto Zmluvy o spolupráci požadovať od riešiteľa
projektu údaje a informácie nevyhnutné pre sledovanie a hodnotenie prínosov účasti
riešiteľa projektu na poskytovaní pomoci v zmysle tejto Zmluvy o spolupráci a schémy,
ministerstvo je oprávnené tieto údaje a informácie využívať na účely propagácie aktivít
schémy.
Čl. VI.
Odstúpenie od Zmluvy o spolupráci
1.

Riešiteľ projektu berie na vedomie, že v prípade, ak príjemca pomoci nepoužije poskytnutý
voucher v súlade s predmetom a účelom Zmluvy o poskytnutí podpory, ministerstvo má právo
od Zmluvy o poskytnutí podpory odstúpiť. Ministerstvo je tiež oprávnené od Zmluvy
o poskytnutí podpory odstúpiť, ak príjemca pomoci vo svojej žiadosti uviedol nepravdivé
údaje alebo ak nesplnil povinnosti vyplývajúce z Čl. IV. Zmluvy o poskytnutí podpory.
V prípade, ak ministerstvo odstúpi od Zmluvy o poskytnutí podpory táto Zmluva o spolupráci
zaniká dňom doručenia písomného oznámenia riešiteľovi projektu o odstúpení ministerstva od
Zmluvy o poskytnutí podpory. Táto Zmluva o spolupráci tiež zaniká doručením písomného
oznámenia riešiteľovi projektu v zmysle Čl. III. bod 6 tejto Zmluvy o spolupráci.

2.

Ministerstvo je rovnako oprávnené odstúpiť od Zmluvy o spolupráci, v prípade, že riešiteľ
projektu nesplnil povinnosti vyplývajúce z Čl. III. Zmluvy o spolupráci. Odstúpenie je účinné
dňom doručenia písomného oznámenia o odstúpení od Zmluvy o spolupráci riešiteľovi
projektu. Toto ustanovenie nemá vplyv na postup podľa § 31 zákona č. 523/2004 Z. z.

3.

Ministerstvo nezodpovedá za škody, ktoré by mohli vzniknúť riešiteľovi projektu odstúpením
podľa bodu 1 a bodu 2 tohto článku Zmluvy o spolupráci.

4.

Porušenie podmienok použitia vouchera sa bude klasifikovať ako porušenie finančnej
disciplíny podľa § 31 zákona č. 523/2004 Z. z.

5.

Odstúpenie od zmluvy sa doručuje dotknutej zmluvnej strane písomne, doporučeným listom
na adresu zmluvnej strany uvedenú v Zmluve o spolupráci. V prípade neúspešného doručenia
odstúpenia od zmluvy doporučenou listovou zásielkou, sa deň vrátenia zásielky
odosielateľovi bude považovať za deň doručenia. Písomnosť sa bude považovať za riadne
doručenú aj vtedy, ak ju adresát odmietne prevziať.
Čl. VII.
Záverečné ustanovenia

1.

Zmluvu o spolupráci je možné meniť alebo dopĺňať na základe vzájomnej dohody zmluvných
strán, iba písomnými a očíslovanými dodatkami podpísanými oprávnenými zástupcami
obidvoch zmluvných strán.

2.

Práva a povinnosti zmluvných strán, ktoré nie sú upravené v Zmluve o spolupráci, sa riadia
ustanoveniami zákona č. 290/2016 Z. z. a ustanoveniami ostatných všeobecne záväzných
právnych predpisov platných na území SR.

4

3.

Zmluva o spolupráci nadobúda platnosť dňom jej podpísania oboma zmluvnými stranami
a účinnosť dňom nasledujúcim po dni jej zverejnenia v Centrálnom registri zmlúv vedenom
Úradom vlády Slovenskej republiky. Táto Zmluva je povinne zverejňovanou zmluvou podľa
§ 5a zákona č. 211/2000 Z. z. o slobodnom prístupe k informáciám a o zmene a doplnení
niektorých zákonov (zákon o slobode informácií) v znení neskorších predpisov.

4.

Zmluvný vzťah podľa Zmluvy o spolupráci trvá 3 roky odo dňa nadobudnutia účinnosti
Zmluvy o spolupráci a v prípade vzniku povinnosti vrátenia vouchera zo strany príjemcu
pomoci , do termínu vrátenia vouchera ministerstvu v zmysle Zmluvy o poskytnutí podpory.

5.

Zmluva je vyhotovená v štyroch rovnopisoch, tri rovnopisy sú určené pre ministerstvo a jeden
rovnopis pre riešiteľa.

6.

Zmluvné strany prehlasujú, že Zmluva o spolupráci vyjadruje ich slobodnú vôľu, k jej
uzavretiu pristúpili vážne, bez omylu a nátlaku, pred podpísaním si ju prečítali a úplne
porozumeli jej obsahu, čo potvrdzujú aj svojimi podpismi.

Za ministerstvo:

Za riešiteľa:

V Bratislave dňa .................

V .......................... dňa ...................

_______________________
JUDr. Ing. Viktor Lehotzký
generálny tajomník služobného úradu

__________________________
Ing. Michal Vážny
štatutárny zástupca

5

