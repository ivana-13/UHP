Zmluva o nájme hnuteľných vecí
uzatvorená podľa § 663 a nasl. zákona č. 40/1964 Zb. Občiansky zákonník v znení neskorších
predpisov (ďalej len „Občiansky zákonník“) a príslušných ustanovení
zákona č. 513/1991 Zb. Obchodný zákonník v znení neskorších predpisov
(ďalej len „Obchodný zákonník“)
medzi

spoločnosťou DITEC, a.s.,
na strane prenajímateľa

a
Kanceláriou Najvyššieho súdu Slovenskej republiky,
na strane nájomcu
(ďalej len „Zmluva“)

Zmluva o nájme hnuteľných vecí medzi DITEC, a.s. a Kanceláriou Najvyššieho súdu Slovenskej republiky

Strana 1 z 6

Článok I.
Zmluvné strany
1.1

Obchodné meno:
Sídlo:
IČO:
DIČ:
IČ DPH:
Zápis:
Bankové spojenie:
IBAN:
Zastúpený:

DITEC, a.s.
Plynárenská 7/C, 821 09 Bratislava
31 385 401
2020304198
SK2020304198
Obchodný register Okresného súdu Bratislava I, oddiel Sa,
vložka č. 769/B
Tatra Banka, a. s.
SK93 1100 0000 0026 2700 7344
PaedDr. Ivan Sůra, predseda predstavenstva a
Ing. Csaba Baráth, podpredseda predstavenstva a generálny
riaditeľ, oprávnení konať v mene spoločnosti spoločne

ďalej len „Prenajímateľ“
1.2

Názov:
Sídlo:
IČO:
DIČ:
Zastúpený:

Kancelária Najvyššieho súdu Slovenskej republiky
Župné námestie 13, 814 90 Bratislava-Staré Mesto
50 668 277
2120408994
JUDr. Ivan Solej, LL.M., vedúci

ďalej len „Nájomca“,
Prenajímateľ a Nájomca ďalej spolu aj ako „Zmluvné strany“ alebo jednotlivo ako
„Zmluvná strana“
Článok II.
Predmet Zmluvy
2.1

Prenajímateľ je vlastníkom sieťového bezpečnostného zariadenia s nasledovnou
špecifikáciou: firewall Cisco ASA5512 s FirePower, URL filteringom a funkciou
AnyConnect Plus VPN (ďalej len „Predmet nájmu“).

2.2

Touto Zmluvou Prenajímateľ prenecháva Nájomcovi Predmet nájmu do dočasného
odplatného užívania a Nájomca Predmet nájmu prijíma a zaväzuje sa za jeho užívanie
platiť Prenajímateľovi nájomné.

2.3

Prenajímateľ prenajíma Nájomcovi Predmet nájmu za účelom zabezpečenia siete
Nájomcu, prevencie a kontroly neoprávneného prístupu k sieti Nájomcu.
Článok III.
Nájomné a platobné podmienky

3.1

Zmluvné strany sa dohodli, že cena nájmu za Predmet nájmu špecifikovaný v článku II.
ods. 1 tejto Zmluvy je vo výške 456,00 EUR (slovom: štyristopäťdesiatšesť eur) s DPH
za každý kalendárny mesiac trvania nájomného vzťahu (ďalej len „Nájomné“).

Zmluva o nájme hnuteľných vecí medzi DITEC, a.s. a Kanceláriou Najvyššieho súdu Slovenskej republiky

Strana 2 z 6

3.2

Zmluvné strany sa dohodli, že Nájomné je splatné najneskôr do 25. dňa príslušného
kalendárneho mesiaca, za ktorý sa Nájomné platí, na základe faktúry vystavenej
Prenajímateľom. Splatnosť riadne vystavenej faktúry je 30 kalendárnych dní odo dňa jej
doručenia Nájomcovi. Prenajímateľ je povinný uvádzať vo faktúre všetky náležitosti
daňového a účtovného dokladu. V prípade, ak faktúra nespĺňa náležitosti podľa
príslušných všeobecne záväzných právnych predpisov, má Nájomca právo vrátiť faktúru
bez úhrady v čase jej splatnosti Prenajímateľovi na doplnenie a opravu. Lehota splatnosti
faktúry začne v takom prípade plynúť odo dňa doručenia opravenej a/alebo doplnenej
faktúry Nájomcovi.

3.3

V prípade, ak nájomný vzťah netrvá po celú dobu kalendárneho mesiaca, patrí
Prenajímateľovi za daný kalendárny mesiac pomerná časť Nájomného.
Článok IV.
Trvanie nájomného vzťahu

4.1

Dobu trvania nájomného vzťahu si dohodli Zmluvné strany na šesť (6) mesiacov odo dňa
protokolárneho prevzatia Predmetu nájmu Nájomcom (ďalej len „Doba nájmu“).
V prípade, ak žiadna zo Zmluvných strán pred uplynutím Doby nájmu nájomný vzťah
nevypovie, doba trvania nájomného vzťahu sa automaticky predlžuje o ďalších šesť (6)
mesiacov, a to aj opakovane (ďalej len „Predĺžená doba nájmu“).

4.2

Nájomný vzťah založený touto Zmluvou je možné ukončiť výlučne:
a) písomnou dohodou Zmluvných strán,
b) písomnou výpoveďou bez uvedenia dôvodu, alebo
c) písomným odstúpením od Zmluvy v prípade podstatného porušenia Zmluvy druhou
Zmluvnou stranou.

4.3

Ak je daná výpoveď podľa ods. 4.2 písm. b) tejto Zmluvy, nájomný vzťah sa skončí
uplynutím výpovednej doby. Výpovedná doba je jeden (1) mesiac a začína plynúť od
prvého dňa kalendárneho mesiaca nasledujúceho po doručení výpovede druhej Zmluvnej
strane a skončí sa uplynutím posledného dňa príslušného kalendárneho mesiaca.

4.4

V prípade odstúpenia od Zmluvy zaniká nájomný vzťah dňom, ku ktorému je odstúpenie
od Zmluvy v súlade s touto Zmluvou doručené adresátovi.

4.5

Za podstatné porušenie Zmluvy sa považuje také závažné porušenie zmluvných
povinností, ktoré povinná Zmluvná strana neodstráni ani v dodatočnej primeranej lehote
určenej v písomnej výzve oprávnenej Zmluvnej strany.

4.6

Nájomca je oprávnený odstúpiť od tejto Zmluvy podľa ods. 4.2 písm. c) tejto Zmluvy aj
v prípade, ak sa Predmet nájmu stal bez jeho zavinenia nefunkčným a Prenajímateľ
nevykonal nápravu bez zbytočného odkladu po tom, čo ho Nájomca na takúto nápravu
vyzval. Účinky odstúpenia od Zmluvy nastanú ku dňu, kedy sa Predmet nájmu stal
nespôsobilým na dohodnuté užívanie.

Zmluva o nájme hnuteľných vecí medzi DITEC, a.s. a Kanceláriou Najvyššieho súdu Slovenskej republiky

Strana 3 z 6

Článok V.
Práva a povinnosti Prenajímateľa
5.1

Prenajímateľ je povinný Predmet nájmu protokolárne odovzdať Nájomcovi v stave
spôsobilom na riadne užívanie.

5.2

Prenajímateľ je oprávnený požadovať od Nájomcu prístup k Predmetu nájmu za účelom
opráva za účelom kontroly, či Nájomca užíva Predmet nájmu riadnym spôsobom.

5.3

Ku dňu skončenia nájomného vzťahu je Prenajímateľ povinný protokolárne prevziať
Predmet nájmu od Nájomcu.
Článok VI.
Práva a povinnosti Nájomcu

6.1

Nájomca nie je oprávnený dať Predmet nájmu do podnájmu bez predchádzajúceho
písomného súhlasu Prenajímateľa.

6.2

Nájomca je povinný oznámiť Prenajímateľovi bez zbytočného odkladu nefunkčnosť
Predmetu nájmu, ktorú má odstrániť Prenajímateľ.

6.3

Nájomca je povinný v prípade poškodenia alebo zničenia Predmetu nájmu akoukoľvek
udalosťou túto skutočnosť bezodkladne oznámiť Prenajímateľovi. Zodpovednosť
Nájomcu za škodu vzniknutú Prenajímateľovi sa spravuje príslušnými všeobecne
záväznými právnymi predpismi o náhrade škody.

6.4

Nájomca nie je povinný platiť Nájomné, pokiaľ pre vady Predmetu nájmu, ktoré
nespôsobil, nemohol Predmet nájmu užívať dohodnutým spôsobom. V prípade možnosti
obmedzeného užívania Predmetu nájmu má Nájomca nárok na primeranú zľavu
z Nájomného.

6.5

Ku dňu skončenia nájomného vzťahu je Nájomca povinný protokolárne vrátiť Predmet
nájmu Prenajímateľovi v stave, v akom ho prevzal, s prihliadnutím na obvyklé
opotrebenie.

6.6

Nájomca je povinný používať Predmet nájmu v zmysle prevádzkovej dokumentácie
výrobcu Predmetu nájmu, pričom inštalačné a konfiguračné služby si Nájomca
zabezpečuje vo vlastnej réžii.
Článok VII.
Doručovanie

7.1

Všetky oznámenia alebo písomnosti, ktoré majú byť doručené podľa tejto Zmluvy, je
možné doručovať osobne, prostredníctvom doporučenej poštovej zásielky alebo
prostredníctvom elektronickej pošty príslušnej Zmluvnej strane, ktorej majú byť
doručené, na jej adresu podľa odseku 7.4 tejto Zmluvy alebo na inú adresu oznámenú
v súlade s týmto článkom.

Zmluva o nájme hnuteľných vecí medzi DITEC, a.s. a Kanceláriou Najvyššieho súdu Slovenskej republiky

Strana 4 z 6

7.2

Akékoľvek oznámenie alebo písomnosť bude považované za doručené:
a) ak bolo doručené osobne, v dobe doručenia alebo odopretia doručenia; alebo
b) ak bolo odoslané poštou, v piaty pracovný deň po dni, kedy bolo odovzdané pošte;
c) ak bolo zaslané prostredníctvom elektronickej pošty, obdržaním správy o úspešnom
doručení.

7.3

Na preukázanie doručenia bude postačovať preukázanie, že doručenie bolo uskutočnené,
že obálka obsahujúca oznámenie alebo písomnosť bola správne adresovaná a odovzdaná
na poštovú prepravu ako doporučená poštová zásielka alebo že e-mailová správa bola
správne adresovaná a odoslaná.

7.4

Adresy Zmluvných strán pre účely ods. 7.1 tejto Zmluvy sú nasledovné:
DITEC, a.s.:
Adresa:
K rukám:
E-mail:

Plynárenská 7/C, 821 09 Bratislava
Ing. Roman Miklošovič
miklosovic@ditec.sk

Kancelária Najvyššieho súdu Slovenskej republiky:
Adresa:
Župné námestie 13, 814 90 Bratislava
K rukám:
JUDr. Ivan Solej, LL.M.
E-mail:
ivan.solej@nsud.sk
Článok VIII.
Záverečné ustanovenia
9.1

Na vzťahy osobitne neupravené touto Zmluvou sa vzťahujú príslušné ustanovenia
Obchodného zákonníka, Občianskeho zákonníka a ostatných všeobecne záväzných
právnych predpisov.

9.2

Zmluvné strany sa zaväzujú dôverne zaobchádzať so všetkými informáciami
a skutočnosťami, ktoré od seba získajú, priamo či nepriamo, počas rokovaní alebo pri
akejkoľvek spolupráci alebo v súvislosti s ňou, a to aj s informáciami o/alebo od tretích
strán. Obdobná povinnosť mlčanlivosti sa vzťahuje na skutočnosti a informácie, ktoré
Zmluvná strana označila ako dôverné. Zmluvné strany sa zaväzujú používať dôverné
informácie výhradne na účely uvedené v predmete tejto Zmluvy. Akékoľvek iné použitie
dôverných informácií alebo ich poskytnutie a/alebo sprístupnenie tretej strane si vyžaduje
písomný súhlas príslušnej Zmluvnej strany.

9.3

Ak sa stane ktorékoľvek ustanovenie tejto Zmluvy neplatným alebo nevymožiteľným,
nebude tým dotknutá platnosť a vymožiteľnosť ostatných jej ustanovení. Zmluvné strany
týmto vyjadrujú záväzok nahradiť takéto neplatné alebo nevymožiteľné ustanovenie
ustanovením, ktoré bude ekvivalentné úmyslu takéhoto neplatného alebo
nevymožiteľného ustanovenia a Zmluvy ako celku.

Zmluva o nájme hnuteľných vecí medzi DITEC, a.s. a Kanceláriou Najvyššieho súdu Slovenskej republiky

Strana 5 z 6

9.4

Prehliadnutie alebo odpustenie akéhokoľvek neplnenia, nedodržania nejakej povinnosti
vyplývajúcej zo Zmluvy alebo omeškania nezakladá vzdanie sa tejto povinnosti
s ohľadom na jej trvajúce alebo následné neplnenie, nedodržanie, porušenie a také
vzdanie sa práva bude považované za účinné iba v prípade, ak bude vyjadrené písomne.

9.5

K zmene obsahu Zmluvy môže dôjsť iba na základe písomnej dohody Zmluvných strán
vo forme očíslovaných dodatkov podpísaných oboma Zmluvnými stranami.

9.6

Táto Zmluva sa povinne zverejňuje v zmysle ustanovenia § 47a Občianskeho zákonníka
a podľa príslušných ustanovení zákona č. 211/2000 Z. z. o slobodnom prístupe
k informáciám a o zmene a doplnení niektorých zákonov (zákon o slobode informácií)
v Centrálnom registri zmlúv. Zmluvné strany sa dohodli, že Zmluva nadobúda platnosť
dňom jej podpisu oboma Zmluvnými stranami a účinnosť dňom nasledujúcim po dni jej
zverejnenia v Centrálnom registri zmlúv.

9.7

Táto Zmluva bola vyhotovená v dvoch rovnopisoch, z ktorých každá zo Zmluvných strán
obdrží jeden rovnopis.

Zmluvné strany prehlasujú, že si túto Zmluvu prečítali, s jej znením súhlasia a na dôkaz pravej
a slobodnej vôle pripájajú nižšie svoje podpisy.
V Bratislave, dňa
..........................................

V Bratislave, dňa
..........................................

DITEC, a.s.
PaedDr. Ivan Sůra, predseda
predstavenstva
Prenajímateľ

DITEC, a.s.
Ing. Csaba Baráth, podpredseda
predstavenstva a generálny riaditeľ
Prenajímateľ

V Bratislave, dňa
..........................................

Kancelária Najvyššieho súdu
Slovenskej republiky
JUDr. Ivan Solej, LL.M., vedúci
Nájomca

Zmluva o nájme hnuteľných vecí medzi DITEC, a.s. a Kanceláriou Najvyššieho súdu Slovenskej republiky

Strana 6 z 6

