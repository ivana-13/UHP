Číslo zmluvy:
Zmluva o poskytnutí stimulov pre výskum a vývoj
uzatvorená podľa § 7 ods. 12 zákona č. 185/2009 Z. z. o stimuloch pre výskum a vývoj
a o doplnení zákona č. 595/2003 Z. z. o dani z príjmov v znení neskorších predpisov a zákona č.
523/2004 Z. z. o rozpočtových pravidlách verejnej správy a o zmene a doplnení niektorých
zákonov v znení neskorších predpisov
(ďalej len „zmluva“)
Čl. 1
Zmluvné strany
Ministerstvo školstva, vedy, výskumu a športu Slovenskej republiky
Zastúpené:
JUDr. Mgr. Martina Lubyová, PhD.
ministerka školstva, vedy, výskumu a športu SR
Sídlo:
Stromová 1, 813 30 Bratislava
IČO :
00164381
Bankové spojenie:
Štátna pokladnica
Číslo účtu v tvare IBAN:
SK80 8180 0000 0070 0006 5236
ako poskytovateľ stimulov pre výskum a vývoj zo štátneho rozpočtu
(ďalej len „poskytovateľ“)
a
Inventa Technologies, s.r.o.
Zastúpené:
Ing, Radoslav Delina, PhD.
konateľ
Sídlo:
Račí potok 6, 040 01 Košice
IČO:
46902147
Registrácia:
OR OS Košice I, Oddiel: Sro, vložka č. 30975/V
Bankové spojenie:
Tatra banka, Hodžovo nám. 3, 811 06 Bratislava
číslo účtu v tvare IBAN:
SK13 1100 0000 0029 4406 4633
ako prijímateľ stimulov pre výskum a vývoj zo štátneho rozpočtu
(ďalej len „prijímateľ“)
( pre poskytovateľa a prijímateľa ďalej spolu len „zmluvné strany“)
Čl. 2
Predmet zmluvy
2.1

Predmetom tejto zmluvy je poskytnutie stimulov prijímateľovi vo forme dotácie
z prostriedkov štátneho rozpočtu podľa § 3 ods. 1 písm. a) prvého bodu zákona č.
1

Číslo zmluvy:
185/2009 Z. z. o stimuloch pre výskum a vývoj a o doplnení zákona č. 595/2003 Z. z.
o dani z príjmov v znení neskorších predpisov (ďalej len „zákon o stimuloch“) a
rozhodnutia Ministerstva školstva, vedy, výskumu a športu SR č. číslo rozhodnutia
2018/14619:11-26CO o schválení poskytnutia stimulov pre výskum a vývoj (ďalej len
„rozhodnutie“) na podporu projektu základného výskumu „Základný výskum
sémantických a inteligentných technológií pre kognitívne dodávateľské reťazce a
internacionalizáciu“ (ďalej len „projekt základného výskumu“) v odbore 020304
Hospodárska informatika a projektu priemyselného výskumu „Priemyselný výskum
sémantických a inteligentných technológií pre kognitívne interoperabilné
dodávateľské reťazce a internacionalizáciu“ (ďalej len „projekt priemyselného
výskumu“) v odbore 020304 Hospodárska informatika (ďalej len „projekty“) .
2.2

Poskytovateľ sa zaväzuje, že na základe tejto zmluvy, žiadosti o stimuly č.
2018/14619:1-26C0 zo dňa 25.10.2018 (ďalej len „žiadosť o stimuly“), rozhodnutia
a v súlade so zákonom o stimuloch a inými platnými a účinnými právnymi predpismi
SR a právnymi aktmi EÚ poskytne prijímateľovi dotáciu na podporu projektov
základného a priemyselného výskumu (ďalej aj „účel“).

2.3

Prijímateľ sa zaväzuje dotáciu prijať a použiť v súlade s rozhodnutím, s touto zmluvou
a v súlade so zákonom o stimuloch a inými právnymi predpismi a právnymi aktmi EÚ.
Údaje uvedené v žiadosti o stimuly, najmä údaje týkajúce sa časového, vecného
a finančného harmonogramu projektov, štruktúry rozpočtov projektov a počtu
výskumných pracovníkov, sa môžu počas riešenia projektov meniť v závislosti od
priebehu riešenia. Zmena takýchto údajov nepredstavuje porušenie podmienok
čerpania stimulov zo strany prijímateľa, ak bude dodržaná povolená intenzita
stimulov, maximálna výška dotácie zo štátneho rozpočtu v jednotlivých rokoch a
ostatné podmienky čerpania podľa rozhodnutia.

2.4

Dotácia pre výskum a vývoj, poskytnutá za podmienok tejto zmluvy, je s poukazom
na ods. 2.1 tvorená prostriedkami štátneho rozpočtu.

2.5

Rozpočty projektov sú určené na základe kalkulácie nákladov na riešenie projektov
podľa ustanovenia § 17 zákona č. 172/2005 Z. z. o organizácii štátnej podpory
výskumu a vývoja a o doplnení zákona č. 575/2001 Z. z. o organizácii činnosti vlády
a organizácii ústrednej štátnej správy v znení neskorších predpisov (ďalej len „zákon
o podpore VaV“) a je súčasťou žiadosti o stimuly.
Čl. 3
Spolupráca so spoluriešiteľom

3.1

Prijímateľ uzavrie do 30 dní od podpísania tejto zmluvy zmluvu o spolupráci so
spoluriešiteľskou organizáciou, vrátane podielu riešenia predmetu zmluvy
spoluriešiteľskou organizáciou. Podpísanú zmluvu predloží do 7 dní od podpísania
zmluvnými stranami poskytovateľovi.

2

Číslo zmluvy:
3.2
Spoluriešiteľskou organizáciou prijímateľa je: Ekonomická univerzita v Bratislave,
Podnikovohospodárska fakulta v Košiciach, Tajovského 13, 041 30 Košice, číslo účtu v tvare
IBAN: SK96 8180 0000 0070 0024 1391 (ďalej len „spoluriešiteľ“).

Čl. 4
Oprávnené náklady a spôsob poskytnutia dotácie
4.1

Oprávnené náklady prijímateľa na projekt základného výskumu sú 359 758,60 eur,
slovom tristopäťdesiatdeväťtisícsedemstopäťdesiatosem eur a šesťdesiat centov,
z toho :
a) výška dotácie zo štátneho rozpočtu podľa § 3 ods. 1 písm. a) prvého bodu zákona
o stimuloch na krytie oprávnených nákladov je:
359 758,60 eur,
slovom tristopäťdesiatdeväťtisícsedemstopäťdesiatosem eur
a šesťdesiat centov eur,
z toho:
- bežné výdavky: 359 758,60 eur,
slovom tristopäťdesiatdeväťtisícsedemstopäťdesiatosem eur
a šesťdesiat centov,
- kapitálové výdavky: 00,00 eur, slovom nula eur,
b) vlastné prostriedky prijímateľa:
00,00 eur, slovom nula eur.

4.2

Oprávnené náklady prijímateľa na projekt priemyselného výskumu sú 173 334,50 eur,
slovom jendostosedemdesiattritisíctristitridsaťštyti eur a päťdesiat centov,
z toho :
c) výška dotácie zo štátneho rozpočtu podľa § 3 ods. 1 písm. a) prvého bodu zákona
o stimuloch na krytie oprávnených nákladov je:
138 667,50 eur,
slovom jednostotridsaťosemtisícšesťstošesťdesiatsedem eur a päťdesiat centov,
z toho:
- bežné výdavky: 106 667,50 eur,
slovom jednostošesťtisícšesťstošesťdesiatsedem eur a päťdesiat centov,
- kapitálové výdavky: 32 000,00 eur, slovom tridsaťdvatisíc eur,
d) vlastné prostriedky prijímateľa:
34 667,00 eur, slovom tridsaťštyritisícšesťstošesťdesiatsedem eur.

4.3

Prijímateľ je oprávnený vynaložiť na projekty oprávnené náklady podľa § 17 zákona
o podpore VaV a v súlade s Nariadením Komisie (EÚ) č. 651/2014 zo 17. júna 2014
o vyhlásení určitých kategórií pomoci za zlučiteľné s vnútorným trhom podľa článkov
107 a 108 zmluvy (ďalej len „Nariadenie Komisie“).

3

Číslo zmluvy:
4.4

Dotáciu podľa tejto zmluvy poskytovateľ poskytne prijímateľovi nasledovným
spôsobom:
v roku 2018
- dotáciu na projekt základného výskumu vo výške 339 220,40 eur, slovom
tristotridsaťdeväťtisícdvestodvadsať eur a štyridsať centov do 20 kalendárnych
dní od nadobudnutia účinnosti tejto zmluvy,
z toho
- 339 220,40 eur, slovom tristotridsaťdeväťtisícdvestodvadsať eur
a štyridsať centov eur vo forme bežných výdavkov a
- 00,00 eur, slovom nula eur vo forme kapitálových výdavkov,
-

dotáciu na projekt priemyselného výskumu vo výške 00,00 eur, slovom
tristotridsaťpäťtisícdeväťstošesťdesiat eur do 20 kalendárnych dní od
nadobudnutia účinnosti tejto zmluvy,
z toho
- 00,00 eur, slovom nula eur vo forme bežných výdavkov a
- 00,00 eur, slovom nula eur vo forme kapitálových výdavkov,

v roku 2019
- dotáciu na projekt základného výskumu vo výške 20 538,20 eur, slovom
dvadsaťtisícpäťstotridsaťosem eur a dvadsať centov do 30. 04. 2019, z toho
- 20 538,20 eur, slovom dvadsaťtisícpäťstotridsaťosem eur
a dvadsať centov eur vo forme bežných výdavkov a
- 00,00 eur, slovom nula eur vo forme kapitálových výdavkov,
-

dotáciu na projekt priemyselného výskumu vo výške 138 667,50 eur, slovom
jednostotridsaťosemtisícšesťstošesťdesiatsedem eur a päťdesiat centov do 30. 04.
2019, z toho
- 106 667,50 eur, slovom jednostošesťtisícšesťstošesťdesiatsedem
eur a päťdesiat centov vo forme bežných výdavkov a
- 32 000,00 eur, slovom tridsaťdvatisíc eur vo forme kapitálových výdavkov.

4.5

Intenzita štátnej pomoci sa určuje na základe nákladov vynaložených počas celej doby
riešenia projektov. Prekročenie intenzity štátnej pomoci v určitom roku
nepredstavuje porušenie podmienok, za ktorých boli stimuly prijímateľovi
poskytnuté, ak bude zachovaná povolená intenzita štátnej pomoci počas celej doby
riešenia projektov.

4.6

Poskytovateľ poskytne dotáciu na krytie oprávnených nákladov projektov výlučne
bezhotovostne z bankového účtu poskytovateľa na osobitný bankový účet prijímateľa
určený na vedenie prostriedkov poskytovaných zo štátneho rozpočtu, ktorého
majiteľom je prijímateľ, uvedený v záhlaví tejto zmluvy, na účel uvedený v tejto
zmluve (ďalej len „osobitný bankový účet“).

4.7

Oprávneným použitím dotácie sú tiež bezhotovostné úhrady z osobitného bankového
účtu prijímateľa uvedeného v záhlaví zmluvy na iný účet prijímateľa, ak prijímateľ
4

Číslo zmluvy:
pred poukázaním dotácie na bankový účet uhradil z vlastných finančných
prostriedkov výdavok na účel určený touto zmluvou, najviac však v sume určenej
v tejto zmluve a najviac v sume takto použitých vlastných finančných prostriedkov.
Oprávneným použitím dotácie sú tiež bezhotovostné úhrady z osobitného bankového
účtu prijimateľa uvedeného v záhlaví tejto zmluvy na bankový účet spoluriešiteľa
uvedený v čl. 3.
4.8

Zmluvné strany sa dohodli, že dotáciu možno použiť na oprávnené výdavky, ktoré boli
uhradené v období odo dňa určeného v rozhodnutí č. 2018/14619:11-26CO do
31.12.2019.
Čl. 5
Podmienky použitia dotácie

5.1

Prijímateľ sa zaväzuje, že všetky finančné výdavky, vrátane výdavkov spoluriešiteľa,
budú doložené riadnymi dokladmi v súlade s právnymi predpismi (najmä. zákonom č.
431/2002 Z. z. o účtovníctve v znení neskorších predpisov).

5.2

Prijímateľ sa zaväzuje dotáciu použiť výlučne na účel, na ktorý sa poskytla, podľa čl. 2
tejto zmluvy.

5.3

Použitie dotácie podlieha povinnému ročnému zúčtovaniu so štátnym rozpočtom
v zmysle § 8a ods. 7 zákona č. 523/2004 Z. z. o rozpočtových pravidlách verejnej
správy a o zmene a doplnení niektorých zákonov v znení neskorších predpisov (ďalej
len „zákon o rozpočtových pravidlách verejnej správy“). Vyúčtovanie poskytnutej
dotácie je jednou z podmienok pre poskytnutie dotácie v nasledujúcom rozpočtovom
roku. Spôsob vyúčtovania poskytnutej dotácie bližšie určí poskytovateľ v nadväznosti
na usmernenie Ministerstva financií Slovenskej republiky. Prijímateľ sa zaväzuje, že
zabezpečí vecné vyhodnotenie a finančné dokladové vyúčtovanie dotácie zo
štátneho rozpočtu podľa právnych predpisov, podľa Pokynu Ministerstva financií
Slovenskej republiky za príslušný kalendárny rok a v termínoch určených
Ministerstvom financií Slovenskej republiky a poskytovateľom. Ročné zúčtovanie
dotácie prijímateľ predloží poskytovateľovi v termínoch a v rozsahu podľa tejto
zmluvy.

5.4

Prijímateľ je povinný v termíne do 31. 01. 2019 odviesť na účet poskytovateľa v tvare
IBAN SK19 8180 0000 0070 0006 3812, Štátna pokladnica, variabilný symbol 1009
výnosy z dotácie poskytnutej v roku 2018 a v termíne do 31. 01. 2020 výnosy
z dotácie poskytnutej v roku 2019.

5.5

Výnos z dotácie je podľa § 7 ods. 1 písm. m) zákona o rozpočtových pravidlách
verejnej správy v spojení s Metodickým usmernením Ministerstva financií Slovenskej
republiky číslo MF/7415/2005-421 príjmom štátneho rozpočtu Slovenskej republiky.

5.6

Výnosom z dotácie určenej na vykonanie odvodu finančných prostriedkov do
štátneho rozpočtu sú finančné prostriedky, ktoré zostali na účte prijímateľa po
5

Číslo zmluvy:
odpočítaní celého poplatku za vedenie účtu prijímateľa od úrokov z finančných
prostriedkov pripisovaných bankou.
5.7

Prijímateľ je povinný vypracovať každoročne prehľadné podrobné vyúčtovanie
vynaložených nákladov na predmet zmluvy v skladbe priame náklady, nepriame
náklady a vlastné prostriedky prijímateľa podľa jednotlivých položiek vo vzťahu
k poskytnutej dotácii na predmet zmluvy v súlade s ods. 5.3 a zaslať ho
poskytovateľovi do 31. 01. nasledujúceho roka.

5.8

Prijímateľ je povinný predložiť poskytovateľovi do 30. 11. príslušného roka predbežnú
informáciu o čerpaní prostriedkov za daný rok a výhľad čerpania týchto prostriedkov
do 31. 12. daného roka. Ak prijímateľ zistí, že v niektorom roku nebude schopný
vynaložiť oprávnené náklady určené na daný rok vo forme bežných výdavkov v plnom
rozsahu, nevyčerpané prostriedky vráti na účet poskytovateľa, č. účtu IBAN SK80
8180 0000 0070 0006 5236, Štátna pokladnica, variabilný symbol číslo 1009 najneskôr
do 20. 12. daného roka. Ak prijímateľ nevyužije možnosť podľa predchádzajúcej vety,
prípadné nevyčerpané prostriedky poskytnuté v určitom roku vo forme bežných
výdavkov je prijímateľ povinný vrátiť do 31. januára nasledujúceho roka na depozitný
účet poskytovateľa v tvare IBAN SK68 8180 0000 0070 0006 3900, Štátna pokladnica,
variabilný symbol 1009. O vrátení nevyčerpaných finančných prostriedkov z dotácie
je prijímateľ povinný poslať poskytovateľovi písomné oznámenie.

5.9

Prijímateľ nesmie finančné prostriedky z dotácie, ktoré mu poskytovateľ poskytne na
základe tejto zmluvy, použiť na splácanie úverov, pôžičiek a úrokov z prijatých úverov
a pôžičiek, na úhradu záväzkov z predchádzajúcich rozpočtových rokov, na refundáciu
výdavkov uhradených v predchádzajúcich rokoch.
Čl. 6
Ďalšie záväzky

6.1

Prijímateľ v súlade s § 4 ods. 1 písm. a) zákona o stimuloch vytvorí nové pracovisko
zamerané na vykonávanie výskumu a vývoja, zo svojich vlastných prostriedkov,
pričom toto novovytvorené pracovisko bude vykonávať svoju činnosť najmenej päť
rokov po skončení poskytovania stimulov. Skončením vykonávania činnosti
pracoviska sa rozumie prípad, keď prijímateľ zruší pracovisko prostredníctvom
príkazu svojho štatutárneho orgánu. Prijímateľ najmenej päť rokov po skončení
poskytovania stimulov nezníži výšku vynaložených ročných výdavkov, ktoré
vynakladal na výskum a vývoj z vlastných prostriedkov pred poskytnutím stimulov.

6.2

Prijímateľ vytvorí počas doby riešenia projektov 2 nové pracovné miesta pre
zamestnancov výskumu a vývoja v súlade so žiadosťou o stimuly. Za vytvorenie
nového pracovného miesta sa považuje vytvorenie organizačnej štruktúry, ktorá
takéto pracovné miesto zahŕňa.

6.3

Prijímateľ sa zaväzuje v súlade s § 9 ods. 1 zákona o stimuloch realizovať výsledky
projektov na území Slovenskej republiky najneskôr do piatich rokov po skončení
6

Číslo zmluvy:
poskytovania stimulov na projekty. Konkretizácia výstupov je uvedená v prílohách
žiadosti o stimuly.
6.4

Prijímateľ sa zaväzuje zabezpečiť poskytovanie informácií z realizácie výsledkov
projektov v období piatich rokov po skončení prijímania stimulov na projekty. Táto
povinnosť prijímateľa sa bude považovať za splnenú, ak prijímateľ poskytne
poskytovateľovi v primeranej lehote (nie však kratšej ako 20 pracovných dní) od
doručenia žiadosti poskytovateľa zhrnutie výsledkov z realizácie výstupov projektov.

6.5

Prijímateľ sa zaväzuje neodkladne po získaní štátnej pomoci z iných zdrojov na
predmet riešenia, ktorý je obsahom projektov, na ktorý bola poskytnutá dotácia
podľa tejto zmluvy, oznámiť túto skutočnosť poskytovateľovi. Informácia o štátnej
pomoci získanej z iných zdrojov musí byť súčasťou informácií pre kontroly
vykonávané poskytovateľom.

6.6

Poskytovateľ sa zaväzuje na požiadanie v dobrej viere poskytnúť prijímateľovi všetku
súčinnosť potrebnú na riadne plnenie povinností prijímateľa podľa tejto zmluvy
a podľa príslušných právnych predpisov, vrátane poskytnutia metodických
usmernení. Poskytovateľ sa zaväzuje vo vzťahu k prijímateľovi postupovať v dobrej
viere so zreteľom na dosiahnutie účelu tejto zmluvy, ktorým je poskytnutie podpory
smerujúcej k úspešnému vyriešeniu projektov.

6.7

Prijímateľ pri informovaní masmédií o svojej činnosti, na ktorú bola poskytnutá
dotácia podľa tejto zmluvy a pri spoločenských akciách konaných v súvislosti s touto
činnosťou alebo inej jej propagácii (napr. tlač materiálov, pozvánok a pod.) výslovne
uvedie, že bola financovaná z dotácie poskytovateľa.

6.8

Prijímateľ na požiadanie dodá poskytovateľovi informácie o riešení projektov v znení,
ktoré je podľa názoru prijímateľa použiteľné pre propagáciu výsledkov riešenia pre
širokú verejnosť.
Čl. 7
Kontrola

7.1

Prijímateľ berie na vedomie, že poskytnuté finančné prostriedky z dodácie sú
prostriedky zo štátneho rozpočtu Slovenskej republiky. Na použitie týchto
prostriedkov, kontrolu ich použitia a vymáhanie ich neoprávneného použitia alebo
zadržania sa vzťahujú právne predpisy Slovenskej republiky, najmä zákon č. 358/2015
Z. z. o úprave niektorých vzťahov v oblasti štátnej pomoci a minimálnej pomoci a o
zmene a doplnení niektorých zákonov (zákon o štátnej pomoci) v znení neskorších
predpisov, zákon o stimuloch, zákon o rozpočtových pravidlách verejnej správy, zákon
č. 431/2002 Z. z. o účtovníctve v znení neskorších predpisov, zákon č. 357/2015 Z. z.
o finančnej kontrole a audite a o zmene a doplnení niektorých zákonov v znení
neskorších predpisov a zákon č. 343/2015 Z. z. o verejnom obstarávaní a o zmene
a doplnení niektorých zákonov v znení neskorších predpisov.

7

Číslo zmluvy:
7.2

Prijímateľ je povinný dodržiavať ustanovenia právnych predpisov Slovenskej republiky
a Európskej únie v oblasti štátnej pomoci súvisiace s touto zmluvou.

7.3

Kontrolu použitia dotácie poskytnutej
a kontrolné orgány podľa ods. 7.4.

7.4

Prijímateľ sa zaväzuje, že počas poskytovania stimulov umožní výkon kontroly zo
strany poskytovateľa, alebo ktoréhokoľvek kontrolného orgánu podľa zákona o
stimuloch ako aj právnych predpisov podľa ods. 7.1 a umožní poskytovateľovi a
kontrolným orgánom vykonanie kontroly oprávnenosti vynaložených nákladov na
projekty a dodržania podmienok poskytnutia dotácie v súlade s rozhodnutím a touto
zmluvou.

7.5

Na účely kontroly je prijímateľ povinný pri výkone kontroly alebo auditu dodržiavať
ustanovenia § 20 a § 21 zákona č. 357/2015 Z. z. o finančnej kontrole a audite a o
zmene a doplnení niektorých zákonov v znení neskorších predpisov.

7.6

Prijímateľ predloží každoročne počas doby čerpania dotácie poskytovateľovi písomnú
informáciu o stave priebežného, resp. záverečného plnenia cieľov definovaných
v žiadosti o stimuly v zmysle § 6 zákona o stimuloch a vyúčtovanie vynaložených
nákladov podľa čl. 5 tejto zmluvy. Forma, obsah a rozsah tejto informácie sú dané
usmernením poskytovateľa pre kontrolu použitia stimulov pre výskum a vývoj č.
2010-18101/40963:1-11, vydaným poskytovateľom podľa zákona o stimuloch.

prijímateľovi

vykonáva

poskytovateľ

Čl. 8
Zrušenie, zastavenie a vrátenie poskytnutých stimulov
8.1

Na základe žiadosti prijímateľa stimulov poskytovateľ rozhodnutie o schválení
poskytnutia stimulov zruší, ak sa dotácia vyčlenená rozhodnutím o schválení
poskytnutia stimulov nezačala čerpať.

8.2

Ak prijímateľ nesplní povinnosti podľa § 9 zákona o stimuloch, je povinný poskytnutú
dotáciu vrátiť podľa zákona o rozpočtových pravidlách verejnej správy.

8.3

Ak prijímateľ počas čerpania dotácie podľa § 3 ods. 1 písm. a) prvého bodu zákona
o stimuloch nesplní podmienky podľa § 4 zákona o stimuloch, je povinný poskytnutú
dotáciu vrátiť vrátane sankcie podľa § 31 ods. 4 zákona o rozpočtových pravidlách
verejnej správy.

8.4

Prijímateľ je povinný vrátiť stimuly za podmienok uvedených v zákone o stimuloch, za
podmienok podľa zákona o rozpočtových pravidlách verejnej správy, v rozhodnutí
alebo v tejto zmluve.
Čl.9
Majetkové práva k projektom
8

Číslo zmluvy:

9.1

Úprava práv k výsledkom riešenia projektov sa rieši v zmysle platných právnych
predpisov.

9.2

Všetky práva k hnuteľným veciam a nehnuteľnostiam zaobstaraným z poskytnutej
dotácie po ukončení poskytovania dotácie na projekty patria prijímateľovi.
Poskytovateľ si nerobí žiadne nároky na tieto práva.
Čl. 10
Ukončenie zmluvy a sankcie

10.1

Poskytovateľ môže odstúpiť od tejto zmluvy iba v prípade podstatného porušenia
tejto zmluvy prijímateľom. Podstatným porušením tejto zmluvy prijímateľom sa
rozumejú výlučne nasledovné prípady:
a) ak bude štatutárny orgán alebo člen štatutárneho orgánu prijímateľa
právoplatne odsúdený za úmyselný trestný čin spáchaný v súvislosti
s realizáciou projektov, alebo
b) ak na majetok prijímateľa bude povolená reštrukturalizácia alebo vyhlásený
konkurz, alebo bol návrh na vyhlásenie konkurzu zamietnutý pre nedostatok
majetku.

10.2

Odstúpenie od zmluvy je účinné dňom doručenia písomného oznámenia
poskytovateľa o odstúpení od zmluvy prijímateľovi.

10.3

Prijímateľ môže túto zmluvu ukončiť, ak je poskytovateľ v omeškaní s poskytnutím
dotácie v jednotlivých rokoch o viac ako 30 dní, pričom dlžnú sumu poskytovateľ
neuhradí ani po uplynutí 30 dní odo dňa doručenia výzvy na jej uhradenie. Práva
prijímateľa nadobudnuté podľa tejto zmluvy pred účinnosťou odstúpenia zostávajú
zachované.

10. 4

Ak poskytovateľ odstúpi od zmluvy z dôvodov podľa čl. 10 ods. 1, má právo požadovať
vrátenie všetkých prostriedkov štátneho rozpočtu Slovenskej republiky ním
poskytnutých prijímateľovi. Tým nie je dotknuté právo poskytovateľa na náhradu
škody.

10.5.

Prijímateľ je povinný v súlade s čl. 10 ods. 1 a 2 poskytnuté finančné prostriedky
vrátiť bez zbytočného odkladu, a to:
a) na výdavkový účet poskytovateľa č. IBAN SK80 8180 0000 0070 0006 5236,
Štátna pokladnica, variabilný symbol číslo 1009, ak sa finančné prostriedky
vracajú v tom istom rozpočtovom roku, v ktorom boli poskytnuté prijímateľovi,
b) na príjmový účet poskytovateľa č. IBAN SK68 8180 0000 0070 0006 3900, Štátna
pokladnica, variabilný symbol 1009, ak sa finančné prostriedky vracajú v inom
rozpočtovom roku ako v tom, v ktorom boli poskytnuté prijímateľovi.

10.6

Túto zmluvu nemožno ukončiť inak, ako je výslovne uvedené v tomto článku.
9

Číslo zmluvy:

Čl.11
Zodpovednosť za škodu
11.1

Prijímateľ je povinný dodržiavať ustanovenia zákona o rozpočtových pravidlách
verejnej správy a povinnosti, ktoré mu vyplývajú z tejto zmluvy. Porušenie ustanovení
tejto zmluvy alebo uvedeného zákona sa považuje za porušenie finančnej disciplíny
a sú s ním spojené sankcie uvedené v § 31 zákona o rozpočtových pravidlách verejnej
správy.

11.2

Zmluvná strana, ktorá poruší svoju povinnosť vyplývajúcu z rozhodnutia, ako aj z tejto
zmluvy, je povinná nahradiť škodu tým spôsobenú druhej strane, ibaže preukáže, že
porušenie povinností bolo spôsobené okolnosťami vylučujúcimi zodpovednosť.

11.3

Za okolnosti vylučujúce zodpovednosť sa považuje prekážka, ktorá nastala nezávisle
od vôle povinnej zmluvnej strany a bráni jej v splnení jej povinnosti, ak nemožno
rozumne predpokladať, že by povinná zmluvná strana túto prekážku alebo jej
následky odvrátila alebo prekonala, a ďalej, že by v čase vzniku záväzku túto prekážku
predvídala.

11.4

Zodpovednosť za škodu sa ďalej spravuje ustanoveniami § 373 a nasl. zákona č.
513/1991 Zb. Obchodného zákonníka v znení neskorších predpisov.
Čl. 12
Záverečné ustanovenia

12.1

Ak táto zmluva neustanovuje inak, všetky podstatné zmeny týkajúce sa tejto zmluvy
sa obidve zmluvné strany zaväzujú písomne oznámiť druhej strane v lehote do 10
pracovných dní odo dňa vzniku zmeny.

12.2

Oznámenia podľa tejto zmluvy musia byť zaslané písomne na adresu príslušnej
zmluvnej strany uvedenú v záhlaví tejto zmluvy, alebo na inú adresu, ktorú príslušná
zmluvná strana oznámi druhej zmluvnej strane v súlade s týmto ustanovením.

12.3

Túto zmluvu možno meniť a dopĺňať len písomnými očíslovanými dodatkami
k zmluve, podpísanými obidvoma zmluvnými stranami.

12.4

Práva a povinnosti zmluvných strán touto zmluvou výslovne neupravené sa spravujú
ustanoveniami zákona o stimuloch, zákona č. 513/1991 Zb. Obchodného zákonníka
v znení neskorších predpisov, zákona o rozpočtových pravidlách verejnej správy
a inými právnymi predpismi Slovenskej republiky.

10

Číslo zmluvy:
12.5

Zmluvné strany sa dohodli, že na každej korešpondencii súvisiacej s predmetom tejto
zmluvy bude uvádzať registračné číslo tejto zmluvy, pod ktorým je táto zmluva
zverejnená v Centrálnom registri zmlúv.

12.6

Všetky spory alebo nároky, ktoré vzniknú z tejto zmluvy alebo v súvislosti s ňou,
vrátane sporov týkajúcich sa jej platnosti, porušenia, ukončenia alebo existencie, sa
zmluvné strany zaväzujú prioritne riešiť dohodou. V prípade, ak nedôjde k dohode
zmluvných strán, prípadné spory bude riešiť príslušný súd Slovenskej republiky.

12.7

Táto zmluva je vyhotovená v šiestich rovnopisoch, z ktorých poskytovateľ dostane
štyri a prijímateľ dva rovnopisy.

12.8

Táto zmluva nadobúda platnosť dňom podpisu oprávnenými zástupcami zmluvných
strán a účinnosť dňom nasledujúcim po dni zverejnenia v Centrálnom registri zmlúv.

12.9

Zmluvné strany vyhlasujú, že túto zmluvu prečítali, porozumeli jej obsahu a právnym
účinkom z nej vyplývajúcich. Zmluvné prejavy sú dostatočne zrozumiteľné a určité.
Zástupcovia oboch zmluvných strán sú oprávnení k uzatvoreniu tejto zmluvy a na
znak súhlasu ju podpisujú.

V Bratislave doplniť dátum
za poskytovateľa:

za prijímateľa:

........................................................
JUDr. Mgr. Martina Lubyová, PhD.
ministerka

........................................................
Ing. Radoslav Delina, PhD.
konateľ

11

