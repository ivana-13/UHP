Zmluva Zm2019.047

Strana 1 / 9

ZMLUVA O POSKYTOVANÍ SLUŽIEB
Č. ZM2019.047
uzavretá podľa § 269 ods.2 a nasl. Obchodného zákonníka

1. Zmluvné strany
Objednávateľ:

Stredoslovenský ústav srdcových a cievnych chorôb a.s.
Cesta k nemocnici 1, 974 01 Banská Bystrica
IČO:
36644331
DIČ :
2022102753
IČ DPH:
SK2022102753
Štatutárny orgán:
MUDr. Juraj Frajt, MPH – predseda predstavenstva
MUDr. Matej Vozár, MPH – podpredseda predstavenstva
Osoba splnomocnená pre realizáciu:
...........................
Zapísané:
Obch. register Okresného súdu Banská Bystrica,
oddiel Sa, vl. č. 842/S
Bankové spojenie:
...........................
Číslo účtu:
...........................
(ďalej len „Objednávateľ“)

Poskytovateľ: PROSOFT s.r.o. Košice
Letná 27, 040 01 Košice
IČO:
31666540
DIČ:
2020485236
IČDPH:
SK2020485236
Štatutárny zástupca : konatelia spoločnosti
Ing. Pavol Jesenský
Ing. Ján Dubaj
Osoba splnomocnená pre realizáciu:
Ing. Pavol Jesenský
Zapísané:
Obch. register Okresného súdu Košice I.,
oddiel Sro, vložka č. 2632/V
(ďalej len „Poskytovateľ“)
Preambula
Poskytovateľ je autorom Medicínskeho informačného systému PROMIS® (ďalej PROMIS),
ku ktorému poskytuje sprievodné služby. Objednávateľ má záujem o poskytovanie služieb
k licenciám PROMIS Interoperabilita eZdravie v počte 78 licencií, ktoré si zakúpil
u Poskytovateľa dňa 19.12.2017.

1

Zmluva Zm2019.047

Strana 2 / 9

Článok II.
PREDMET ZMLUVY

1.

2.
3.
4.
5.
6.
7.

8.

9.
10.

Poskytovateľ sa zaväzuje na základe Zmluvy poskytovať Objednávateľovi balík služieb
k prevádzke PROMIS, ktorý je bližšie špecifikovaný v Prílohe č. 1 Zmluvy vo forme
„Dohody o úrovni poskytnutých služieb“ (SLA - Service Level Agreement; ďalej len
v „SLA“) .
Cena bez DPH za poskytnutý predmet zmluvy uvedený v čl. II. bod 1 pre modul PROMIS Interoperabilta eZdravie je:
2.992,00 €/ročne
Cena uvedená v bode 2 bude každoročne v decembri prehodnocovaná pre ďalší rok a to
podľa skutočného počtu licencií pri zachovaní jednotkovej ceny 38,36 €/lic./ročne.
V prípade zmeny čiastky uvedenej v bode 2 bude uzavretý dodatok ku zmluve podľa čl.IV.
Pre práce nad rámec Prílohy 1 je stanovená cena bez DPH za človekohodinu na
45,00 €/hod.
Fakturácia čiastky uvedenej v tomto článku v bode 2 bude kvartálna za uplynulé obdobie.
Objednávateľ sa zaväzuje, že bude bezodkladne informovať o všetkých skutočnostiach,
ktoré by mohli ovplyvniť správne fungovanie PROMIS (napr. skryté chyby PROMISu,
nesprávne používanie PROMISu, zmeny konfiguračných nastavení v rozpore so Zmluvou,
inštalácia nevhodného PROMISu tretích osôb, výpadky spôsobené činnosťou tretích osôb,
a pod.).
Poskytovateľ poskytuje Objednávateľovi záruku po dobu platnosti Zmluvy na
spoľahlivosť a bezchybnosť PROMIS. Poskytovateľ nenesie zodpovednosť za obchodnú
stratu, stratu obchodných informácií, poškodenie počítačových dát alebo akúkoľvek inú
stratu spôsobenú nesprávnym používaním produktu, neodbornou prácou so PROMIS,
nepriaznivým spolupôsobením iných programov na produkt, vonkajším zásahom do
programového zabezpečenia PROMIS, pôsobením tretej osoby na predmet plnenia.
Poskytovateľ nenesie zodpovednosť za akúkoľvek Poskytovateľom neautorizovanú
zmenu v konfigurácii systému vykonanú Objednávateľom alebo treťou osobou poverenou
Objednávateľom.
Pri uplatňovaní nárokov z titulu zodpovednosti Poskytovateľa za chybné plnenie, budú
zmluvné strany postupovať podľa ustanovení § 422 – 441 Obchodného zákonníka.
Článok III.
PORUŠENIE ZMLUVNÝCH POVINNOSTÍ

1.
2.

3.
4.

V prípade neplnenia záväzkov vyplývajúcich zo Zmluvy platia sankcie podľa Zákona
č.513/ 1991 Zb. (Obchodný zákonník) v znení neskorších predpisov.
Splatnosť faktúr je 30 dní od doručenia Objednávateľovi. Objednávateľ má právo vrátiť
Poskytovateľovi faktúru, ktorá nebude obsahovať náležitosti v zmysle platnej legislatívy,
pričom nová lehota splatnosti začne plynúť odo dňa doručenia správne opravenej faktúry.
Faktúra sa považuje za uhradenú dňom pripísania fakturovanej sumy na účet
Poskytovateľa. V prípade omeškania Objednávateľa s úhradou má Poskytovateľ právo
fakturovať úroky z omeškania vo výške 0,025% z fakturovanej sumy za každý deň
omeškania.
V prípade neuhradenej faktúry Objednávateľom 60 dní po jej splatnosti, má Poskytovateľ
právo prerušiť poskytovanie služieb.
Zmluvné strany sa dohodli, že zmluvná strana v postavení veriteľa nepostúpi akúkoľvek
svoju pohľadávku z tejto Zmluvy tretej osobe bez predchádzajúceho písomného súhlasu
dlžníka - objednávateľa. Písomný súhlas dlžníka s týmto právnym úkonom je zároveň
platný len za podmienky, že bol na tento úkon udelený predchádzajúci písomný súhlas
Ministerstva zdravotníctva SR. V prípade, že dôjde zo strany veriteľa k porušeniu tejto
dohody a svoje práva a povinnosti z tejto Zmluvy postúpi tretej osobe, bude toto
2

Zmluva Zm2019.047

Strana 3 / 9

postúpenie v súlade s § 39 zákona č. 40/1964 Zb. Občianskeho zákonníka v znení
neskorších predpisov považované za neplatné. Súhlas dlžníka s postúpením pohľadávok
veriteľa podľa predchádzajúcej vety nie je potrebný:
a) pri postúpení pohľadávok veriteľov akciových spoločností, ktorých 100%-ným
akcionárom je Ministerstvo zdravotníctva SR v lehote splatnosti a 60 dní po lehote
ich splatnosti,
b) pri postúpení pohľadávok veriteľov podriadených organizácií uvedených v Článku I,
písm. A) a neziskových organizácií podľa Článku I, písm. C) príkazu ministra
zdravotníctva SR č. 7/2017 financovaných z kapitálových prostriedkov Ministerstva
zdravotníctva SR alebo eurofondov.
Článok IV.
ZMENA ZMLUVY
Túto zmluvu je možné meniť počas jej trvania iba vzostupne číslovanými písomnými
dodatkami podpísanými oboma zmluvnými stranami.
Článok V.
SKONČENIE ZMLUVY
1.

2.
3.
4.

5.

Ktorákoľvek zo zmluvných strán je oprávnená odstúpiť od Zmluvy pri podstatnom
porušení povinnosti vyplývajúcej z tejto zmluvy a požadovať náhradu škody, ktorá jej
vznikla zavinením druhej zmluvnej strany. Zmluvné strany sa dohodli, že za podstatné
porušenie povinnosti budú považovať porušenie povinnosti za podmienok uvedených
v ust. § 345 ods. 2 Obchodného zákonníka.
Poskytovateľ je oprávnený odstúpiť od Zmluvy aj v prípade, ak Objednávateľ je
v omeškaní s úhradou fakturovanej ceny za predmet zmluvy o viac ako 90 (deväťdesiat)
kalendárnych dní odo dňa jej splatnosti.
Výpovedná lehota v prípadoch podľa odseku 1. a odseku 2. tohto článku je 1 mesiac
a začína plynúť prvým dňom nasledujúcom po doručení písomného odstúpenia od zmluvy.
Zmluvný vzťah je možné ukončiť písomnou dohodou účastníkov k zvolenému dátumu,
alebo jednostranne písomnou výpoveďou aj bez uvedenia dôvodu. Výpovedná lehota je 3
mesiace a jej začiatok nastáva dňom nasledujúcim po doručení písomného vyhotovenia
výpovede druhej zmluvnej strane.
V prípade odstúpenia od Zmluvy ktoroukoľvek zmluvnou stranou budú plnenia začaté v
čase odstúpenia riadne ukončené a preukázateľné náklady spojené s plnením predmetu
zmluvy do tej doby budú v plnej výške zo strany Objednávateľa uhradené.
Článok VI.
DÔVERNÉ INFORMÁCIE

1.

2.
3.

Zmluvné strany sú povinné dodržiavať mlčanlivosť o dôverných informáciách, ktoré si
navzájom poskytnú v priebehu vzájomnej spolupráce (ďalej len „Dôverné informácie“).
Za Dôverné informácie sa na účely tejto Zmluvy považujú také informácie, ktoré sú jednou
Zmluvnou stranou označené ako dôverné a/alebo ktoré sú predmetom ochrany ako
obchodné tajomstvo.
Za Dôverné informácie sa považujú i akékoľvek informácie, myšlienky, postupy, metódy,
princípy, spôsoby a/alebo know-how, súvisiace s Dielom a jeho rozvojom, ktoré jedna
Zmluvná strana poskytne druhej, ktoré nie sú verejne dostupné.
Za Dôverné informácie sa ďalej považujú najmä informácie, týkajúce sa akýchkoľvek
obchodných, výrobných, marketingových, technických a ďalších postupov súvisiacich s
podnikaním Zmluvnej strany, akékoľvek informácie uchovávané v informačnom systéme
3

Zmluva Zm2019.047

4.

Strana 4 / 9

Objednávateľa vrátane informácií, súvisiacich s architektúrou počítačovej siete
Objednávateľa a jej fungovaním.
Za Dôverné informácie sa nepovažujú informácie:
a) ktoré boli alebo sa stali verejne známymi bez toho, aby Zmluvná strana porušila
povinnosti podľa tejto Zmluvy alebo podľa platných a účinných právnych predpisov;
b) u ktorých môže Zmluvná strana preukázať, že o nich vedela v čase ich získania od
druhej Zmluvnej strany alebo, že boli súčasťou jej vlastníctva v okamihu poskytnutia,
alebo môže preukázať, že ich vytvorila alebo rozpracovala nezávisle, bez použitia alebo
bez odvolania sa na akékoľvek informácie poskytnuté druhou Zmluvnou stranou a
zároveň že ich nezískala v rámci plnenia predmetu tejto Zmluvy a/alebo
c) u ktorých môže Zmluvná strana preukázať, že ich získala pred uzatvorením tejto
Zmluvy zákonným spôsobom a nie protiprávnym činom od tretej osoby, ktorá nie je
voči druhej Zmluvnej strane viazaná obdobným záväzkom mlčanlivosti a/alebo
d) ktoré majú byť na základe platných právnych predpisov poskytnuté príslušným
orgánom štátnej správy alebo súdom alebo sú nimi vyžiadané, a to za predpokladu, že
tieto majú právomoc si poskytnutie týchto informácií vynútiť; Zmluvná strana je však
povinná, pokiaľ je to za daných okolností možné, o povinnosti informácie poskytnúť,
najskôr informovať dotknutú Zmluvnú stranu, aby táto mohla proti takejto požiadavke
právne zakročiť, prípadne môže dotknutú .
Článok VII.
ZÁVEREČNÉ USTANOVENIA

1.

Táto zmluva sa uzatvára na dobu určitú, do 30. apríla 2024. Neoddeliteľnou súčasťou
Zmluvy je : Príloha č. 1 – Dohoda o úrovni poskytnutých služieb (SLA),
2. Zmluvné strany sa zaväzujú dodržiavať všeobecné záväzné právne predpisy a podmienky
Zmluvy, ako i príslušné ustanovenia autorského zákona v znení neskorších predpisov.
3. Poskytovateľ sa zaväzuje zachovať mlčanlivosť o skutočnostiach dôverného charakteru,
s ktorými sa zoznámi počas poskytovania služieb u objednávateľa. Poskytovateľ je povinný
o tomto bode zvlášť informovať svojich zamestnancov.
4. Objednávateľ sa zaväzuje zachovať mlčanlivosť o skutočnostiach dôverného charakteru
vzťahujúcich sa k PROMIS (vrátane dokumentácie k PROMIS), poskytovaným službám alebo
Poskytovateľa ako takého.
5. V prípade, že niektoré z ustanovení Zmluvy sa stane neplatným, zostáva platnosť ostatných
ustanovení nedotknutá. Ak nastane takáto situácia, zmluvné strany sa písomne dohodnú na
riešení, ktoré zachová kontext a účel daného ustanovenia.
6. Táto zmluva sa spravuje a vykladá podľa zákonov Slovenskej republiky. Akékoľvek spory
alebo nezhody pri jej interpretácii budú riešené predovšetkým vzájomnou dohodou
zmluvných strán. V prípade, že k takejto dohode nedôjde, bude ktorákoľvek zmluvná strana
oprávnená podať návrh na začatie konania na príslušný súd.
7. Táto zmluva je vyhotovená v štyroch rovnopisoch, z ktorých dve obdrží Poskytovateľ a dve
Objednávateľ.
8. Táto zmluva nadobúda platnosť dňom jej podpisu a účinnosť prvým dňom kalendárneho
mesiaca nasledujúceho po dni jej zverejnenia v Centrálnom registri zmlúv.
9. Zmluvné strany berú na vedomie, že Zmluva je v zmysle ustanovenia § 5a zákona č.
211/2000 Z. z. o slobodnom prístupe k informáciám v znení neskorších predpisov, povinne
zverejňovanou zmluvou.
10. Zmluvné strany vyhlasujú, že osoby podpisujúce Zmluvu sú k podpisu Zmluvy oprávnené,
s jej obsahom sa oboznámili a jej zneniu porozumeli. Zmluva bola uzatvorená po vzájomnej
dohode zmluvných strán, je prejavom ich slobodnej a vážnej vôle a nebola uzatvorená
v tiesni a za nápadne nevýhodných podmienok. Na znak súhlasu s ňou ju vlastnoručne
podpisujú.
4

Zmluva Zm2019.047

Strana 5 / 9

V Košiciach ,dňa .........................

V Banskej Bystrici, dňa .........................

Za Poskytovateľa:

Za Objednávateľa:

............................................................
Ing. Pavol Jesenský
konateľ

............................................................
MUDr. Juraj Frajt, MPH
predseda predstavenstva

............................................................
Ing. Ján Dubaj
konateľ

............................................................
MUDr. Matej Vozár, MPH
podpredseda predstavenstva

5

Zmluva Zm2019.047

PRÍLOHY:
Príloha č. 1

Strana 6 / 9

Dohoda o úrovni poskytnutých služieb (SLA)

PRÍLOHA Č. 1 ZMLUVY ZM2019.047
Dohoda o úrovni poskytnutých služieb, verzia v 1.0
SLA (Service Level Agreement)
1.

Všeobecné ustanovenia
Táto dohoda o úrovni poskytnutých služieb (ďalej len SLA) sa uzatvára medzi
Poskytovateľom a Objednávateľom a je neoddeliteľnou súčasťou „Zmluvy o poskytovaní
služieb Zm2019.047“.
Slovník základných termínov:
Incident (porucha) – je neplánované prerušenie alebo obmedzenie služby IT, resp.
kvality služby IT. Incident môže mať rad príčin, resp. rad pôvodcov: skryté chyby
PROMISu, chybná činnosť Objednávateľa pri správe PROMISu, nesprávne používanie
PROMISu Objednávateľom, zmeny konfiguračných položiek, činnosť tretích osôb a pod.
Urgentná priorita – priorita incidentu pridelená Objednávateľom v prípade, že dôjde
k úplnému znefunkčneniu celého „Medicínskeho informačného systému PROMIS®“.
Urgentná priorita znamená, že incident má najvyšší dopad a najvyššiu naliehavosť pre
objednávateľa služieb (Objednávateľa).
Problém – ak je neznáma príčina jedného alebo viacerých súvisiacich incidentov, incident
/incidenty prechádzajú do problému.

2.

Popis a charakteristika služieb

2.1

Objednané služby, resp. balík služieb
Objednávateľ si objednáva Balík služieb IT „Nemocnica - PROMIS Service BASIC“ .
Balík služieb IT „Nemocnica – PROMIS Service BASIC“ obsahuje nasledovné služby:
a) Nové verzie programov, ktoré vzniknú na základe zmien, bez vykonania ktorých by
Objednávateľ neobdržal úhradu zo ZP :

zmien uverejnených v Zbierke zákonov , alebo

zmien požadovaných zdravotnými poisťovňami (ďalej len „ZP“)

zmien v rámci projektu eZdravie
Nové verzie Poskytovateľ poskytne:
o formou zverejnenia novej verzie na svojom webovom sídle, ku ktorému má
Objednávateľ prístupové právo
o formou nastavenia/konfigurácie programu
o servisným zásahom, ktoré vykoná Poskytovateľ
b) Konzultácie „hot-line“
Rozsah: max 12 konzultácií/rok, v celkovom rozsahu max 60 minút.
c) Konzultácie emailom
Rozsah: max 12 konzultácií/rok
d) Servisný zásah na požiadanie formou vzdialeného prístupu
Rozsah: max 4 servisných zásahov/rok (zásahy, ktorých príčina je na strane
Poskytovateľa, nie sú do tohto počtu zarátavané)

6

Zmluva Zm2019.047

Strana 7 / 9

3.

Práva a povinnosti

3.1

Poverené osoby
V súvislosti s dodržiavaním podmienok tejto SLA, sú ako kontaktné osoby určení:
Za Poskytovateľa:
Meno:
Ing. Pavol Jesenský
e-mail1:
...........................
telefón:
...........................
mobil:
...........................
Za Objednávateľa:

3.2

Meno:
e-mail:
telefón:
mobil:

...........................
...........................
...........................
...........................

Práva a povinnosti Poskytovateľa
Poskytovateľ je povinný:

dodržiavať časy odozvy v súlade s prioritou priradenou k jednotlivým incidentom
v rámci poskytovania služby,

udržiavať procesy potrebné k dosiahnutiu a udržiavaniu dohodnutej úrovne
poskytovaných služieb,

preposielať všetky jemu známe oficiálne informácie Objednávateľovi, o ktorých by
sa dôvodne mohol domnievať, že nie sú Objednávateľovi známe a ktoré pritom
podstatným spôsobom by mohli ovplyvňovať predmet tejto Zmluvy (napr.
integračný manuál). Takéto informácie sa Poskytovateľ zaväzuje zaslať
Objednávateľovi na email: ...........................na základe publikovaných nových verzií
integračného manuálu (IM) vydaného NCZI implementovať nové verzie modulov
interoperability tak, aby Objednávateľ mal k dispozícii vždy platné a zo strany NCZI
podporované verzie eZdravie, ale nie neskôr ako 6 mesiacov od dátumu
publikovania IM..
Poskytovateľ nenesie zodpovednosť za nefunkčnosť a incidenty spôsobené treťou
stranou, napr. Národným centrom zdravotníckych informácii.

3.3

Práva a povinnosti Objednávateľa
Objednávateľ (resp. osoba ním poverená) je povinný:

byť dostupný e-mailom, telefonicky, alebo osobne v prípade riešenia incidentu, resp.
problému alebo požiadavky v súvislosti s poskytovaním služby,
 informovať Poskytovateľa o špecifických požiadavkách na služby.
4.

TECHNICKÁ PODPORA

4.1

Doba poskytovania služieb
Poskytovateľ bude objednané služby podľa bodu 2.1 tejto SLA poskytovať v režime 5x8
(t.j. počas pracovných dní v čase od 8:00 hod. do 16:00 hod.). V osobitných prípadoch je
možné vzájomne dohodnúť poskytnutie služieb aj inak.

4.2

Nahlasovanie incidentov
Incidenty je možné nahlásiť nasledovnými spôsobmi:
a) e-mailom
b) telefonicky

4.2.1 Nahlásenie bežného incidentu
7

Zmluva Zm2019.047

Strana 8 / 9

Objednávateľ nahlási incident súvisiaci s poskytovaním a prevádzkovaním služieb
postupne v nasledovných krokoch:
a) e-mailovou správou na adresu: ...........................Poskytovateľ zároveň potvrdí e-mailom
Objednávateľovi obdržanie správy,
b) v prípade nemožnosti nahlásenia incidentu podľa predošlého bodu (napríklad
technický problém), je Objednávateľ povinný nahlásiť incident telefonicky, a to na
niektoré z nasledovných telefónnych čísel:
...........................
a to len počas doby poskytovania služieb uvedenej v bode 4.1.
4.2.2 Nahlásenie incidentu s urgentnou prioritou
V prípade incidentu s urgentnou prioritou je postup nahlásenia nasledovný:
a)
počas doby poskytovania služieb uvedenej v bode 4.1 na jednom z nasledujúcich
telefónnych čísel:
...........................
b) mimo doby poskytovania služieb uvedenej v bode 4.1 na jednom z nasledujúcich
telefónnych čísel:
...........................
Objednávateľ je povinný incident s urgentnou prioritou nahlásiť okrem vyššie
uvedeného spôsobu aj zaslaním SMS (na...........................) a emailu na emailovú adresu:
...........................Momentom nahlásenia incidentu sa
rozumie jeho emailové nahlásenie.
4.2.3 Nedodržanie postupu nahlásenia incidentu
Objednávateľ je povinný dodržať presný postup krokov nahlasovania incidentov
uvedených v bodoch 4.2.1 a 4.2.2. Poskytovateľ je povinný riešiť incident až od momentu
jeho správneho nahlásenia. Objednávateľ si nemôže uplatniť sankčný postih týkajúci sa
riešenia incidentov, pri ktorých nebol dodržaný postup správneho nahlásenia incidentu
(popísaný v bodoch 4.2.1 a 4.2.2).
4.3

Riešenie incidentov a problémov
Pri riešení incidentov sa bude brať ohľad na dostupnosť služieb Poskytovateľa, reakčnú
dobu, prioritu riešenia incidentu a postup pri eskalácii hľadania a odstraňovania príčiny
incidentu, resp. problému.
Vyriešenie incidentu znamená obnovenie služby v pôvodnom alebo dočasnom
náhradnom režime, aj keď by sa nepodarilo určiť a odstrániť príčinu.
Vyriešenie problému znamená nájdenie príčiny/príčin problému a jeho/ich odstránenie.

4.3.1 Dostupnosť nahlásenia incidentu
Pri nahlasovaní incidentu musí Objednávateľ zohľadniť dobu poskytovania služieb podľa
bodu 4.1 a spôsob nahlásenia incidentu podľa bodu 4.2.
4.3.2 Odozva na nahlásený incident
Reakčná doba – je doba, dokedy musí dôjsť k „prvej reakcii“ zo strany poskytovateľa
smerujúcej k riešeniu incidentu. Dohodnutá reakčná doba Poskytovateľa pre objednané
služby podľa bodu 2.1, so zohľadnením bodu 4.1 tejto SLA je maximálne do 16 hodín od
registrácie incidentu Objednávateľom spôsobom uvedeným v bode 4.2.
Ak bolo Poskytovateľovi doručené hlásenie incidentu nesprávnym spôsobom (a tento má
vedomosť o vzniknutom incidente), Poskytovateľ upozorní Objednávateľa na
nedodržanie správneho postupu nahlásenia tohto incidentu.
4.3.3 Prioritizácia
Technická podpora Poskytovateľa priraďuje jednotlivým incidentom prioritu podľa ich
dopadu a naliehavosti (okrem urgentnej priority).
8

Zmluva Zm2019.047

Strana 9 / 9

V prípade, ak Objednávateľ označí pri nahlasovaní prioritu incidentu ako „urgentná“
a tento incident spĺňa podmienky na urgentnú prioritu incidentu definovanú v čl.1 tejto
SLA, technická podpora Poskytovateľa musí pri prideľovaní priorít zohľadniť túto
skutočnosť.
Poskytovateľ garantuje vyriešenie bežného incidentu do 14 pracovných dní od jeho
nahlásenia.
V prípade, že Poskytovateľ nevyrieši bežný incident do 14 pracovných dní od jeho
nahlásenia, má Objednávateľ nárok na zmluvnú pokutu vo výške 10 eur (slovom desať
eur ) za každý deň omeškania Poskytovateľa až do vyriešenia incidentu, najviac však
do výšky 60 % mesačných platieb za služby podľa tejto zmluvy.
Poskytovateľ garantuje vyriešenie incidentu s urgentnou prioritou do 2 pracovných dní
od jeho nahlásenia
V prípade, že Poskytovateľ nevyrieši incident s urgentnou prioritou do 2 pracovných dní
od jeho nahlásenia, má Objednávateľ nárok na zmluvnú pokutu vo výške 10 eur (slovom
desať eur ) za každú hodinu omeškania Poskytovateľa až do vyriešenia incidentu,
najviac však do výšky 60 % mesačných platieb za služby podľa tejto zmluvy.
4.3.4 Eskalácia
Nahlásený incident rieši pracovník Zákazníckeho centra. V prípade, že nie je úspešný,
posúva incident na riešenie špecialistovi. Ak ani špecialista incident nevyrieši, zaoberá sa
ním expert. V prípade že ani expert nie je pri riešení incidentu úspešný, incident preberá
manažér služieb, ktorý ho rieši s vybraným tímom. Ak sa ani na tejto úrovni nepodarí
nájsť príčinu incidentu, incident sa transformuje na problém, ktorý je riešený
štandardným postupom pre riešenie problémov podľa interných postupov
Poskytovateľa.
4.4

5.

Monitoring
Poskytovateľ na vyžiadanie Objednávateľa predloží zoznam riešených incidentov, resp.
problémov Objednávateľa.
ZÁVEREČNÉ USTANOVENIA
Podmienky tejto SLA môžu byť menené na základe potrieb oboch zmluvných strán.
Zmeny a úpravy SLA sú platné len v písomnej podobe.
Podmienky stanovené v SLA podliehajú spravidla každoročnej kontrole/auditu, pričom
po dobu auditu ostávajú podmienky tejto SLA účinné v plnom platnom znení.

9

