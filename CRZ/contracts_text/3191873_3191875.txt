Reg. číslo SBA: 278/2017/OEaS

Zmluva o poskytnutí služieb a Licenčná zmluva č. 133/2017/ZODU/ZA
(ďalej len “Zmluva“)
uzatvorená podľa § 269 ods. 2 Obchodného zákonníka č. 513/1991 Zb. v platnom znení a podľa § 65 a nasl. zákona č. 185/2015 Z. z.
Autorsky zákon a podľa § 8 ods. 3 zákona č. 122/2013 Z. z. o ochrane osobných údajov a o zmene a doplnení niektorých zákonov
medzi

Zhotoviteľ:
Sídlo:

HOUR, spol. s r.o.
M. R. Štefánika 836/33
010 01 Žilina

Ing. Milan Urbaník
V mene ktorej
konateľ
koná:
SK8209000000000076567126
IBAN:
GIBASKBX
BIC kód:
31586163
IČO:
SK2020448969
IČ DPH:
Zapísaný v Obchodnom registri Okresného súdu
Žilina v Odd.: Sro vo Vložke číslo: 1182/L
Právna forma: spoločnosť s ručením
obmedzeným

Objednávateľ:
Sídlo:

Slovak Business Agency
Miletičova 561/23
821 09 Bratislava – Ružinov
Korešpondenčná Karadžičova 2, 811 09
Bratislava
adresa:
Mgr. Martin Holák, PhD.
V mene ktorej
generálny riaditeľ
koná:
SK8102000000001693241062
IBAN:
SUBASKBX
BIC kód:
30845301
IČO:
2020869279
DIČ:
Zapísaný v Registri záujmových združení
právnických osôb vedenom Okresným úradom
Bratislava, reg. číslo: OVVS/467/1997/Ta
Právna forma:
záujmové združenie
právnických osôb

ďalej len “zhotoviteľ“
ďalej len “objednávateľ“
a na účely článku 6. Zmluvy “sprostredkovateľ“
a na účely článku 6. Zmluvy “prevádzkovateľ“
zhotoviteľ a objednávateľ ďalej spolu len „zmluvné strany“ alebo osobitne ako „zmluvná strana“
PREAMBULA
Zmluvné strany dňa 21. 05. 2008 uzatvorili Zmluvu o dielo č. 114/2008/ZODH/PN v znení Dodatku č.
1 zo dňa 03. 11. 2008, Dodatku č. 2 zo dňa 26. 01. 2010, Dodatku č. 3 zo dňa 24. 06. 2016 a Dodatku č.
4 zo dňa 29. 11 .2016, predmetom ktorej bolo poskytnutie licencie na programové vybavenie HUMAN,
veria HUMAN Štandard, v rozsahu modulov Personálne údaje, Spracovanie miezd, Organizačné
riadenie, Príprava zamestnancov a Získavanie zamestnancov, monoverzia do 160 aktívnych osobných
čísel na 2 PC (ďalej len „pôvodná zmluva“).
Zmluvné strany pristúpili k uzatvoreniu tejto Zmluvy, ktorou zrušujú doterajší záväzok vyplývajúci
z pôvodnej zmluvy a nahrádzajú ho v plnej miere ustanoveniami tejto Zmluvy, a to dňom nadobudnutia
účinnosti tejto Zmluvy.
ÚČEL ZMLUVY
Účelom tejto Zmluvy je poskytnutie licencie na program HUMAN, ktorý slúži na spracovanie
personalistiky, miezd, riadenie ľudských zdrojov a spracovanie dochádzky pre objednávateľa v rozsahu
poskytnutej licencie, jeho inštalácia a implementácia podľa požiadaviek a individuálnych potrieb
objednávateľa, údržba programu po stránke legislatívnej a vývojovej ako aj nahradenie pôvodnej
zmluvy touto Zmluvou.
DEFINÍCIA POJMOV
Programové vybavenie: program HUMAN určený na spracovanie personalistiky, miezd, riadenie
ľudských zdrojov a spracovanie dochádzky v rozsahu uvedenom v tejto Zmluve. Program je rozdelený
na päť častí: HUMAN Klasik, HUMAN Štandard, HUMAN Profesionál, HUMAN Časový manažér
a eHUMAN. Jednotlivé časti sú zložené z nasledujúcich modulov:

HUMAN Klasik – obsahuje moduly Personálne údaje, Spracovanie miezd, Legislatívne
predpisy,
HUMAN Štandard – obsahuje moduly časti HUMAN Klasik a moduly Organizačné riadenie,
Vnútropodniková mobilita, Príprava zamestnancov, Získavanie zamestnancov,
HUMAN Profesionál – obsahuje moduly časti HUMAN Klasik, HUMAN Štandard a moduly
Hodnotenie, Bezpečnosť pri práci, Kontroling, Sociálna starostlivosť, Adaptácia, Komunikácia,
Manažér, Personálny útvar, Autorské honoráre,
HUMAN Časový manažér – obsahuje moduly Spracovanie dochádzky, Plánovanie dochádzky,
Cestovné príkazy,
eHUMAN – obsahuje moduly e-Informačný server, e-Schvaľovanie neprítomnosti, e-Zadávanie
dochádzky, e-Cestovné príkazy, e-Vzdelávanie, e-Personalistika.
Objednávateľ je oprávnený používať programové vybavenie len v rozsahu uvedenom v bode 1.1 tejto
Zmluvy. Zhotoviteľ je osobou oprávnenou vykonávať majetkové práva k tomuto programovému
vybaveniu.
Poskytnutie/rozšírenie licencie: poskytnutie nevýhradného práva pre objednávateľa používať
rozmnoženinu programového vybavenia v rozsahu a podľa podmienok dohodnutých v tejto Zmluve,
a zákone č. 185/2015 Z. z. Autorský zákon v znení neskorších predpisov (ďalej len „autorský zákon“).
Monoverzia: programové vybavenie, prostredníctvom ktorého môže objednávateľ spracovať
problematiku v rozsahu zakúpenej licencie pre 1 firmu.
Multiverzia: programové vybavenie, prostredníctvom ktorého môže objednávateľ spracovať
problematiku v rozsahu zakúpenej licencie pre 2 a viac firiem, počet spracovávaných firiem je určený
v Zmluve.
Pracovník: všetky osoby vykonávajúce zárobkovú činnosť u objednávateľa (zamestnanci, dohodári,
štatutári, atď.).
Zamestnanec: osoba zamestnaná u objednávateľa na základe pracovnej zmluvy.
Dohodár: osoba zamestnaná u objednávateľa na základe dohody o prácach vykonávaných mimo
pracovného pomeru.
Aktívne osobné číslo: záznam evidovaný v programovom vybavení, ktorý v „Osobnom oddelení“
v riadku „Patrí do skupiny“ nie je zaradený ani medzi „neaktívnych“ ani medzi „v príprave“.
PC: pracovná stanica, počítač, počet súčasných prístupov do programového vybavenia.
Systémová údržba: údržba programového vybavenia po stránke legislatívnej správnosti, základné
vývojové zmeny programového vybavenia a poskytnutie služby hot-line.
Aktualizácia: zmena programového vybavenia po stránke legislatívnej alebo vývojovej.
Základné vývojové zmeny: vývojové zmeny uskutočňované v programovom vybavení všeobecne pre
všetkých užívateľov.
Písomná forma dokladov: doklady vyhotovené v papierovej forme, faxom alebo mailom, pričom
doklady vyhotovené faxom musia byť následne vyhotovené alebo zaslané v origináli papierovej formy.
Spracovanie miezd: kolobeh spracovania miezd za daný kalendárny mesiac.
Vstupy programového vybavenia: všetky údaje, ktoré je potrebné zadať do programu.
Výstupy z programového vybavenia: všetky výstupy vyžadované právnymi predpismi, príp.
objednávateľom, ktoré boli dohodnuté.
Nové verzie programového vybavenia: vyššie verzie programového vybavenia.
Vzdialený prístup k dátam: prístup k údajom objednávateľa cez internet alebo iný obojstranne
schválený komunikačný kanál.

1.
1.1

PREDMET ZMLUVY
Predmetom tejto Zmluvy je:
Poskytnutie licencie objednávateľovi na programové vybavenie HUMAN, časť HUMAN Štandard
v rozsahu modulov Personálne údaje, Spracovanie miezd, Organizačné riadenie, Príprava zamestnancov
a Získavanie zamestnancov, štandardné riešenie, monoverzia, do 300 aktívnych osobných čísel, na 3
PC (ďalej len „programové vybavenie“). Na základe pôvodnej zmluvy bola objednávateľovi
poskytnutá licencia na programové vybavenie HUMAN, verzia HUMAN Štandard, v rozsahu modulov
Personálne údaje, Spracovanie miezd, Organizačné riadenie, Príprava zamestnancov a Získavanie
zamestnancov, monoverzia do 160 aktívnych osobných čísel na 2 PC. Pre vylúčenie akýchkoľvek
pochybností zmluvné strany uvádzajú, že nakoľko monoverzia do 160 aktívnych osobných čísel na 2
PC bola objednávateľovi dodaná na základe pôvodnej zmluvy, zhotoviteľ na základe tejto Zmluvy dodá

1.2
1.3
1.4

2.

objednávateľovi monoverziu do 140 aktívnych osobných čísel na 1 PC (ďalej len „časť programového
vybavenia“).
Systémová údržba programového vybavenia zhotoviteľom.
Servis, vývoj programového vybavenia, úpravy a tvorba makier podľa požiadaviek objednávateľa
v systéme HUMAN v písomne špecifikovanom a záväzne dohodnutom rozsahu.
Udelenie poverenia zhotoviteľovi ako sprostredkovateľovi na spracúvanie osobných údajov v
informačných systémoch objednávateľa ako prevádzkovateľa a dohodnutie podmienok spracúvania
osobných údajov podľa ustanovení zákona č. 122/2013 Z. z. o ochrane osobných údajov a o zmene a
doplnení niektorých zákonov v znení neskorších predpisov (ďalej len „ZOOU“).

ČAS A PODMIENKY PLNENIA PREDMETU ZMLUVY

2.1 Poskytnutie licencie na programové vybavenie podľa bodu 1.1 Zmluvy:
2.1.1 Licenciu na programové vybavenie v rozsahu podľa bodu 1.1 zmluvy poskytuje zhotoviteľ
objednávateľovi dňom nadobudnutia účinnosti tejto Zmluvy.
2.1.2 Po poskytnutí licencie vystaví zhotoviteľ bezodkladne pre objednávateľa licenčnú kartu, ktorá bude
obsahovať registračné číslo objednávateľa v rozsahu poskytnutej licencie.
2.1.3 Objednávateľ berie na vedomie, že programové vybavenie je autorským dielom v zmysle autorského
zákona. Zhotoviteľ je podľa § 90 autorského zákona osobou oprávnenou vykonávať majetkové práva
autora.
2.1.4 Zhotoviteľ poskytuje objednávateľovi nevýhradnú licenciu v obmedzenom rozsahu podľa bodu 1.1 na
dobu určitú do ukončenia platnosti tejto Zmluvy na použitie pre objednávateľa v zmysle tejto Zmluvy.
2.1.5 Po ukončení platnosti tejto Zmluvy zostane programové vybavenie objednávateľovi len na pasívne
využitie, t. j. prezeranie a tlač už zadaných údajov.
2.1.6 Akékoľvek iné použitie programového vybavenia, než dohodnuté v tejto Zmluve, je v rozpore s právami
osoby oprávnenej vykonávať majetkové práva autora (ide najmä o predaj, ďalšie šírenie formou
kopírovania, požičiavanie aj v rámci rovnakého právneho subjektu a pod.). Nedodržanie tohto bodu
sa považuje za podstatné porušenie Zmluvy zo strany objednávateľa.
2.1.7 Objednávateľ je oprávnený postúpiť licenciu tretej osobe len s predchádzajúcim písomným súhlasom
zhotoviteľa. Objednávateľ nie je oprávnený udeliť tretej osobe sublicenciu (súhlas na použitie diela
v rozsahu udelenej licencie).
2.1.8 V prípade neoprávneného šírenia programového vybavenia je zhotoviteľ oprávnený požadovať zmluvnú
pokutu od objednávateľa vo výške ceny za predmet Zmluvy uvedenú v bode 3.1. Nárok zhotoviteľa na
náhradu škody nie je týmto dotknutý.
2.1.9 Objednávateľ sa zaväzuje dodržiavať povinnosti vyplývajúce mu z bodov 2.1.1 – 2.1.8 aj po zániku tejto
Zmluvy, ak sa zmluvné strany nedohodnú inak.
2.2 Systémová údržba programového vybavenia podľa bodu 1.2 Zmluvy:
2.2.1 Obsah systémovej údržby, ktorú zhotoviteľ objednávateľovi zabezpečí počas platnosti tejto Zmluvy, je
nasledovný:
a)
údržba programového vybavenia, v ktorej budú premietnuté legislatívne a základné vývojové
zmeny programového vybavenia dodaním nových verzií programového vybavenia;
b)
metodická pomoc v rozsahu funkcionality programového vybavenia, tzv. hot-line, na telefónnom
čísle 041/286 15 15, resp. prostredníctvom systému Servicedesk, v pracovných dňoch od 8.00
do 16.00 hodiny;
2.2.2 Zhotoviteľ bude priebežne aktualizovať programové vybavenie v nadväznosti na legislatívne zmeny
tej časti legislatívy SR, ktorá sa programového vybavenia týka.
2.2.3 Využívať službu hot-line môže len osoba, ktorá má aspoň základné znalosti funkcionality programového
vybavenia.
2.2.4 Pod službou hot-line sa rozumie stručné zodpovedanie otázok, poskytovanie rád a konzultácii pri riešení
prevádzkových problémov vzniknutých pri používaní programového vybavenia, a to v rozsahu
funkcionality programového vybavenia. Za hot-line nemožno považovať rozsiahlejšie konzultácie typu

zaškoľovania v obsluhe programového vybavenia alebo časovo náročné riešenie používateľského
problému.
2.2.5 Legislatívne aktualizované verzie programového vybavenia (update) zhotoviteľ uverejní na svojej
internetovej stránke www.hour.sk. Zhotoviteľ je povinný upovedomiť objednávateľa o uverejnení
update na svojej internetovej stránke, a to zaslaním emailu na emailovú adresu objednávateľa uvedenú
v preberacom protokole, príp. aktualizovanú na základe písomného oznámenia objednávateľa.
2.2.6 Objednávateľ je povinný nahlasovať vady programového vybavenia korektným zaevidovaním do
systému Servicedesk. Nahlasovať vady programového vybavenia je oprávnená len zodpovedná osoba
pre zmluvnú oblasť uvedená v bode 4.8 Zmluvy.
2.2.7 Zhotoviteľ bez zbytočného odkladu po zaevidovaní v systéme Servicedesk objednávateľom odstráni
prípadné vady v programovom vybavení, ktoré by bránili v jeho používaní, pričom môžu nastať 3 druhy
závažnosti vád:
A - Kritické – spôsobujú úplnú nefunkčnosť programového vybavenie alebo jeho časti. Výsledky
spracovania nie sú použiteľné pre termínované činnosti.
B - Závažné – spôsobujú čiastočnú alebo úplnú nefunkčnosť časti programového vybavenia.
Výsledky spracovania však sú použiteľné pre termínované činnosti.
C - Prevádzkové - vady, ktoré nemajú vážny vplyv na činnosť programového vybavenia. Jedná sa o
grafické vady, drobné nefunkčnosti, a pod.
Reakčné časy (čas od zaevidovania vady v systéme Servicedesk) pre servisný zásah v zmysle závažnosti
vád:
pre vady A – do 24 hod.
pre vady B – do 3 pracovných dní
pre vady C – do 7 pracovných dní od zaevidovania vady.
Zhotoviteľ sa zaväzuje uhradiť objednávateľovi všetky škody, ktoré vznikli neodstránením vady z viny
zhotoviteľa v uvedenom termíne. Zhotoviteľ v zmysle reakčných časov od zaevidovania vady v systéme
Servicedesk uskutoční zásah, prípadne navrhne objednávateľovi postup na odstránenie vady, ak ide
o vadu, ktorú bude môcť na základe takéhoto postupu odstrániť. Doba reakčných časov sa počíta v rámci
pracovných dní. Zhotoviteľ uskutoční odstránenie vád bezodplatne, s výnimkou vád, ktoré zhotoviteľ
nespôsobil alebo za ktoré v zmysle bodov 5.5 a 5.6 nezodpovedá, pričom tieto odstráni na náklady
objednávateľa podľa aktuálneho cenníka prác a služieb zhotoviteľa v rámci reakčných časov podľa bodu
2.2.7 tejto Zmluvy.
2.2.8 Zhotoviteľ je oprávnený bez toho, aby sa to považovalo za porušenie tejto Zmluvy, obmedziť alebo
prerušiť poskytovanie systémovej údržby v rozsahu stanovenom touto Zmluvou v prípade, ak
objednávateľ neuhradí poplatok za systémovú údržbu podľa bodu 3.2 Zmluvy v lehote splatnosti alebo
ak v zmysle bodu 3.5 Zmluvy neuhradí akýkoľvek splatný záväzok voči zhotoviteľovi. Poskytovanie
služby systémovej údržby obnoví zhotoviteľ až po zaplatení poplatku za obnovenie poskytovania
systémovej údržby vo výške 10,- € DPH a doplatení všetkých neuhradených poplatkov za systémovú
údržbu a všetkých splatných záväzkov objednávateľa voči zhotoviteľovi. Práce, ktoré bude potrebné
vykonať zhotoviteľom na programovom vybavení z dôvodu neposkytovania systémovej údržby je
objednávateľ povinný uhradiť, pričom cena za tieto práce bude vypočítaná podľa aktuálneho cenníka
prác a služieb zhotoviteľa. Počas doby prerušenia poskytovania systémovej údržby zhotoviteľ
nezodpovedá za legislatívnu správnosť programového vybavenia, ani za prípadné škody, ktoré tým
objednávateľovi vzniknú. Programové vybavenie upozorní objednávateľa na neuhradenie poplatku za
systémovú údržbu v lehote splatnosti. Po prerušení poskytovania služby systémovej údržby je zhotoviteľ
oprávnený po 30 dňoch od prerušenia zaslať objednávateľovi písomné upozornenie, že ak nedôjde do
30 dní po doručení upozornenia k úhrade poplatku za obnovenie poskytovania systémovej údržby
a k doplateniu neuhradených poplatkov za systémovú údržbu, zhotoviteľ je oprávnený odstúpiť od tejto
Zmluvy.
Servis, vývoj programového vybavenia, úpravy a tvorba makier podľa požiadaviek objednávateľa
v systéme HUMAN podľa bodu 1.3 Zmluvy:
2.3.1 Požiadavku na servis, vývoj programového vybavenia, špecifické úpravy, tvorbu nových makier
v systéme HUMAN a iné činnosti s výnimkou systémovej údržby zadá objednávateľ korektným
2.3

zaevidovaním požiadavky do systému Servicedesk. Nahlasovať takéto požiadavky je oprávnená len
zodpovedná osoba pre zmluvnú oblasť uvedená v bode 4.8 Zmluvy. Na základe zaevidovanej
požiadavky vypracuje zhotoviteľ cenovú ponuku na realizáciu riešenia. V prípade súhlasu objednávateľa
s predloženou cenovou ponukou zašle objednávateľ zhotoviteľovi záväznú písomnú objednávku. Servis,
vývoj, úpravy a tvorba makier budú vykonané až po doručení záväznej písomnej objednávky. Technická
a funkčná špecifikácia úprav a časové termíny budú predmetom ponuky alebo budú vzájomne dohodnuté
po obdŕžaní objednávky.
2.3.2 Na žiadosť objednávateľa zabezpečí zhotoviteľ osobnou návštevou inštaláciu a implementáciu
upraveného programového vybavenia na jeho technické prostriedky. Termíny osobnej inštalácie budú
vzájomne dohodnuté.
2.3.3 Objednávateľ potvrdí prevzatie upraveného predmetu Zmluvy podpisom pracovných listov
predložených zhotoviteľom, ktoré budú podpísané po inštalácii upraveného programového vybavenia
na technické prostriedky objednávateľa. Ak si bude upravené programové vybavenie inštalovať
objednávateľ sám, považuje sa úprava za vykonanú doručením objednávateľovi. Objednávateľ je
v tomto prípade povinný do 3 dní od doručenia úpravy zaslať zhotoviteľovi podpísaný pracovný list
s potvrdením prevzatia upraveného predmetu Zmluvy, príp. iný dokument, ktorý je špecifikovaný v
objednávke.
3.

CENA A PLATOBNÉ PODMIENKY

3.1

Cena licencie za časť programového vybavenia uvedeného v bode 1.1 Zmluvy je zmluvnými stranami
dohodnutá v zmysle zákona o cenách č. 18/1996 Z. z. v znení neskorších predpisov vo výške: 3.783,- €
bez DPH (slovom: tritisícsedemstoosemdesiattri eur bez DPH), pričom k nej bude prirátaná sadzba DPH.
Objednávateľ uhradí túto cenu na základe faktúry, ktorú vystaví zhotoviteľ po uskutočnení daňovej
povinnosti.
Cena systémovej údržby programového vybavenia za každý kalendárny štvrťrok pre rozsah licencie
programového vybavenia podľa bodu 1.1 Zmluvy t. j. do 300 aktívnych osobných čísel je zmluvnými
stranami dohodnutá vo výške 882,- € bez DPH/štvrťročne (slovom: osemstoosemdesiatdva eur bez
DPH/štvrťročne), pričom k nej bude prirátaná sadzba DPH. Objednávateľ uhradí túto cenu v roku 2017
vo výške pomernej časti od nasledujúceho mesiaca po podpise tejto Zmluvy v danom štvrťroku.
Zhotoviteľ je oprávnený zvýšiť cenu systémovej údržby v ďalších rokoch, ak súčet ročných mier inflácie
vyhlásených NBS (CPI) od posledného určenia ceny je vyšší ako 5 %, a to maximálne o tento súčet mier
inflácie. Na takéto zvýšenie ceny systémovej údržby nie je potrebný súhlas objednávateľa. Vyššie
zvýšenie ceny systémovej údržby je možné len so súhlasom objednávateľa vo forme dodatku k tejto
Zmluve. Cenu za systémovú údržbu v každom kalendárnom štvrťroku uhradí objednávateľ vždy na
konci príslušného kalendárneho štvrťroka na základe faktúry vystavenej zhotoviteľom. Cena za
systémovú údržbu pri rozšírení predmetu Zmluvy bude objednávateľom uhradená na základe faktúry
vystavenej zhotoviteľom vo výške pomernej časti z cenníkovej ceny údržby, podľa počtu mesiacov
od nasledujúceho mesiaca po vykonaní inštalácie rozšíreného programového vybavenia.
Cena za servis, vývoj a úpravu programového vybavenia (predmet Zmluvy uvedený v bode 1.3 tejto
Zmluvy), vrátane účelne vynaloženého a zdokumentovaného dopravného, bude fakturovaná podľa
sadzieb aktuálneho cenníka prác a služieb zhotoviteľa. Vykonané práce budú uhradené na základe
faktúry vystavenej zhotoviteľom, pričom sa bude rešpektovať ustanovenie bodov 2.3.1 až 2.3.3.
Splatnosť vystavených faktúr a predfaktúr je zmluvnými stranami dohodnutá na 14 dní od dátumu
ich doručenia objednávateľovi. Faktúra musí obsahovať všetky náležitosti, ktoré pre faktúru stanovujú
platné právne predpisy Slovenskej republiky, inak nebude objednávateľom uhradená. V prípade, ak
faktúra neobsahuje všetky náležitosti, ktoré pre faktúru stanovujú platné právne predpisy Slovenskej
republiky, je Objednávateľ oprávnený vrátiť ju Zhotoviteľovi na opravu a/alebo doplnenie. V takom
prípade lehota splatnosti faktúry začne plynúť doručením opravenej, doplnenej a/alebo správne
vystavenej faktúry Objednávateľovi.
Nedodržanie lehoty splatnosti, s výnimkou uplatnenia postupu Objednávateľom podľa druhej a tretej
vety bodu 3.4 tejto Zmluvy, sa považuje za podstatné porušenie zmluvnej povinnosti zo strany
objednávateľa. Zhotoviteľ si v tomto prípade, okrem nárokov vyplývajúcich mu z obchodného
zákonníka, vyhradzuje právo obmedziť alebo prerušiť práce a poskytovanie služieb až do termínu
úplného finančného uhradenia pohľadávok, a to bez toho, aby sa to považovalo za porušenie tejto
Zmluvy.

3.2

3.3

3.4

3.5

3.6

Cenník prác a služieb zhotoviteľa tvorí prílohu č. 1 tejto Zmluvy. Zhotoviteľ je oprávnený zmeniť ceny
uvedené v cenníku, ak súčet mier ročnej inflácie vyhlásených NBS (CPI) od poslednej zmeny cenníka
je vyšší ako 5 %, a to maximálne o tento súčet mier inflácie aj bez súhlasu objednávateľa. Zmenený
cenník je zhotoviteľ povinný doručiť objednávateľovi. Do času doručenia nového cenníka platia ceny
podľa dovtedy platného cenníka. Vyššie zvýšenie ceny podlieha súhlasu objednávateľa, v tom prípade
bude cenník zmenený dodatkom k tejto Zmluve.

4.

PRÁVA A POVINNOSTI OBJEDNÁVATEĽA

4.1

Objednávateľ má právo prevádzkovať jednu inštaláciu programového vybavenia. Objednávateľ má
právo používať programové vybavenie výlučne iba v rozsahu a pre účely vyplývajúce z tejto Zmluvy.
Objednávateľ nemá právo zasahovať do údajov, ktoré sú výsledkom programového vybavenia iným
spôsobom, ako funkciami v ňom obsiahnutými.
Objednávateľ môže vytvoriť kópie programového vybavenia na archívne účely v súlade s ustanoveniami
Autorského zákona.
Dodaním časti programového vybavenia, vrátane aktualizovaných častí, prechádza na objednávateľa
právo užívať programové vybavenie v súlade s touto Zmluvou, avšak neprechádza naň vlastnícke právo.
Objednávateľ nesmie užívateľské právo k programovému vybaveniu previesť na tretiu osobu.
Objednávateľ je povinný používať programové vybavenie, vrátane jeho častí, len podľa pokynov
a podmienok uvedených v programovej dokumentácii.
Objednávateľ nie je oprávnený zasahovať do programového vybavenia a vykonávať v ňom akékoľvek
zmeny.
Objednávateľ je povinný riadne a včas poskytnúť zhotoviteľovi potrebnú súčinnosť pri plnení predmetu
Zmluvy. Objednávateľ je povinný poskytnúť zhotoviteľovi písomne všetky potrebné podklady
pre požadované zmeny programového vybavenia.
Objednávateľ a zhotoviteľ budú navzájom komunikovať vo všetkých otázkach týkajúcich sa plnenia
tejto Zmluvy prostredníctvom nasledujúcich zodpovedných osôb zo strany objednávateľa:
pre oblasť zmluvnú:
Judita Majová
tel.: 02 20 36 31 68
mail: majova@sbagency.sk

4.2
4.3
4.4
4.5
4.6
4.7

4.8

pre oblasť finančnú:

Judita Majová
tel.: 02 20 36 31 68
mail: majova@sbagency.sk

pre zasielanie informácie o uverejnení update:
adamek@sbagency.sk;

majova@sbagency.sk;

franko@sbagency.sk.
V prípade zmeny zodpovedných osôb alebo iných údajov týkajúcich sa tejto Zmluvy sú zmluvné strany
povinné zmeny ihneď písomne nahlásiť druhej zmluvnej strane. Až do doručenia zmenených údajov
platia údaje pôvodné.
4.9 Objednávateľ je povinný vytvoriť systém pravidelnej archivácie dát a dáta archivovať bez zbytočného
odkladu po ich zmene v termíne na to určenom, minimálne 1x mesačne.
4.10 Objednávateľ neposkytne tretej osobe žiadne údaje, alebo informácie týkajúce sa zhotoviteľa, ktoré
sa dozvedel v súvislosti s plnením predmetu Zmluvy, okrem informácií a údajov všeobecne známych.
Porušením povinnosti podľa predchádzajúcej vety nie je zverejnenie tejto Zmluvy v súlade zo zákonom
č. 211/2000 Z. z. o slobodnom prístupe k informáciám a o zmene a doplnení niektorých zákonov v znení
neskorších predpisov (ďalej len „zákon o slobode informácií“).
4.11 Objednávateľ si v súlade s bodom 2.2.5 Zmluvy zabezpečí aktualizáciu programového vybavenia
inštalovaného na svojich serveroch a pracovných staniciach.
4.12 Objednávateľ umožní zhotoviteľovi v prípade potreby vzdialený prístup k dátam. Každý vzdialený
prístup k dátam bude vopred schválený objednávateľom a budú dohodnuté konkrétne podmienky tohto
prístupu.

5.

PRÁVA A POVINNOSTI ZHOTOVITEĽA

5.1

Zhotoviteľ sa zaväzuje dodať časť programového vybavenia funkčné a priebežne aktualizovať
programové vybavenie v nadväznosti na legislatívne zmeny tej časti legislatívy, ktorá sa programového
vybavenia týka.
Zhotoviteľ bez zbytočného odkladu po oznámení objednávateľom odstráni prípadné vady
v programovom vybavení, ktoré by bránili v jeho používaní servisným zásahom podľa podmienok
dohodnutých v bodoch 2.2.6 a 2.2.7 tejto Zmluvy.
Doba, ktorá nie je tiež považovaná za omeškanie spôsobené zhotoviteľom je doba, ktorá začne plynúť
od nasledujúceho dňa po termíne splatnosti neuhradenej faktúry či predfaktúry, podľa bodu 3.4, až do
doby jej uhradenia. Počas tejto doby zhotoviteľ nezodpovedá za spôsobenú škodu.
Zhotoviteľ má právo prerušiť plnenie podľa tejto Zmluvy v prípade, ak objednávateľ neuhradí
akúkoľvek platbu podľa tejto Zmluvy v lehote splatnosti, a to až do termínu úplného uhradenia všetkých
splatných záväzkov objednávateľom. Objednávateľ je povinný uhradiť zhotoviteľovi všetky dodatočné
náklady spojené s plnením tejto Zmluvy oneskorene z dôvodu omeškania objednávateľa s úhradou
platieb. Počas omeškania objednávateľa s úhradou platieb zhotoviteľ nezodpovedá za škody, ktoré boli
spôsobené objednávateľovi titulom neplnenia podľa tohto bodu.
Zhotoviteľ nezodpovedá za škody, ktoré objednávateľovi vzniknú spracovaním chybných vstupných
údajov, za následné škody, ktoré by mohli vzniknúť spracovaním týchto chybných údajov, alebo
za škody, ktoré objednávateľovi vznikli v prípade, ak pokračoval v ďalšom používaní programového
vybavenia pri jeho zrejmých nedostatkoch.
Zhotoviteľ nezodpovedá za škody, ktoré vzniknú objednávateľovi chybnou obsluhou programového
vybavenia, vplyvom technických chýb počítača, alebo iným vplyvom. Zhotoviteľ nezodpovedá za stratu
údajov, ktorú sám nespôsobil. Zhotoviteľ nezodpovedá za škody, ktoré vzniknú zlyhaním hardvérových
systémov počítača, živelnou pohromou, neodborným zásahom do systému, napadnutím systému
vírusmi, nesprávnou konfiguráciou systému počítača, alebo nedodržaním postupov uvedených v
užívateľskej príručke.
Zhotoviteľ neposkytne tretej osobe žiadne údaje, alebo informácie týkajúce sa objednávateľa, ktoré
sa dozvedel v súvislosti s plnením predmetu Zmluvy, okrem informácií a údajov všeobecne známych.
Porušením povinnosti podľa predchádzajúcej vety nie je zverejnenie tejto Zmluvy v súlade zo zákonom
o slobode informácií.
Objednávateľ a zhotoviteľ budú navzájom komunikovať vo všetkých otázkach týkajúcich sa plnenia
tejto Zmluvy prostredníctvom nasledujúcich zodpovedných osôb zo strany zhotoviteľa:
pre oblasť zmluvnú, obchodnú a implementačnú:
riaditeľ sekcie obchodu a realizácie
tel.: 041/507 27 11
mail: obchod@hour.sk

5.2

5.3

5.4

5.5

5.6

5.7

5.8

5.9

pre oblasť servisnú po ukončení implementácie:
riaditeľ sekcie služieb zákazníkom
tel.: 041/507 27 11
mail: riaditelssz@hour.sk
V prípade zmeny zodpovedných osôb alebo iných údajov týkajúcich sa tejto Zmluvy sú zmluvné strany
povinné zmeny ihneď písomne nahlásiť druhej zmluvnej strane. Až do doručenia zmenených údajov
platia údaje pôvodné.
Zhotoviteľ si vyhradzuje právo maximálne 2 dni v kalendárnom roku poskytovať hot-line a servisné
zásahy v obmedzenom rozsahu. Konkrétne dni obmedzenia uvedených služieb a prác budú minimálne
5 pracovných dní vopred oznámené objednávateľovi formou uverejnenia oznamu na internetovej stránke
zhotoviteľa. V tieto dni bude zhotoviteľ poskytovať len urgentné riešenia závažných problémov, a to na
telefónnom čísle uverejnenom na svojej internetovej stránke. Ustanovenia tohto bodu majú počas týchto
dní prednosť pred ustanoveniami bodov 2.2.1 a 2.2.7.

6.

OSOBITNÉ USTANOVENIA TÝKAJÚCE
A SPRACÚVANÍ OSOBNÝVH ÚDAJOV

6.1.

Ustanovenia tohto článku Zmluvy sú zmluvnými stranami považované za Zmluvu o sprostredkovaní
a spracúvaní osobných údajov uzatvorenú podľa ustanovenia § 8 ZOOU.
Poverenie prevádzkovateľa spracúvaním osobných údajov sprostredkovateľom:
Prevádzkovateľ týmto poveruje sprostredkovateľa spracovaním osobných údajov zaznamenaných
v informačnom systéme pod názvom Mzdová, personálna agenda, dochádzka a riadenie ľudských
zdrojov (ďalej len „informačný systém“).
Sprostredkovateľ je oprávnený začať spracúvať osobné údaje v mene prevádzkovateľa dňom
nadobudnutia účinnosti tejto Zmluvy.
Účel spracúvania osobných údajov:
Plnenie povinností prevádzkovateľa ako zamestnávateľa súvisiacich s pracovným pomerom alebo
obdobným pracovným vzťahom vrátane predzmluvných vzťahov.
Sprostredkovateľ je oprávnený pre účely plnenia tejto Zmluvy vykonávať len operácie, ktoré sú
nevyhnutné pre splnenie účelu spracúvania osobných údajov a ktoré zahŕňajú vykonanie inštalácie a
implementácie programového vybavenia HUMAN, poskytovanie služieb systémovej údržby, servisu,
vývoja, úprav a tvorby makier. Za týmto účelom majú zamestnanci sprostredkovateľa možnosť
nahliadnutia do osobných údajov nachádzajúcich sa v databáze informačného systému, majú možnosť
vykonávať ich spracúvanie v rámci výkonu ich práce pre účely plnenia podľa tejto Zmluvy.
Rozsah spracúvaných osobných údajov:
Všetky osobné údaje dotknutých osôb (meno, priezvisko, rodné priezvisko, titul, rodné číslo, dátum
narodenia, miesto narodenia, číslo občianskeho preukazu, rodinný stav, štátna príslušnosť, národnosť,
trvalé bydlisko, prechodné bydlisko, pohlavie, údaje o vzdelaní, údaj o uplatnení daňového bonusu,
mzda alebo platové pomery a ďalšie finančné náležitosti priznané za výkon pracovnej činnosti, údaje o
odpracovanom čase, údaje o bankovom účte fyzickej osoby, údaje o zdravotnom poistení, sumy
postihnuté výkonom rozhodnutia nariadeným súdom alebo správnym orgánom, ročný úhrn vyplateného
dôchodku, údaje o pracovnej neschopnosti, údaje o dôležitých osobných prekážkach v práci, údaje o
zmenenej pracovnej schopnosti, údaje o zamestnávateľoch, pracovné zaradenie a deň začiatku výkonu
pracovnej činnosti, údaje o rodinných príslušníkoch v rozsahu meno, priezvisko, adresa, dátum
narodenia a zamestnávateľ, údaje o deťoch, detí v rozsahu meno, priezvisko, dátum narodenia, rodné
číslo a adresa, údaje z potvrdenia o zamestnaní, údaje o vedení zamestnanca v evidencii nezamestnaných
občanov, údaje o čerpaní materskej dovolenky a rodičovskej dovolenky) zaznamenané v informačnom
systéme, vždy v rozsahu potrebnom na vykonanie požadovanej činnosti podľa tejto Zmluvy.
Okruh dotknutých osôb:
Fyzické osoby – zamestnanci prevádzkovateľa, bývalí zamestnanci prevádzkovateľa, študenti, učni,
členovia štatutárneho orgánu, finančný riaditeľ a zástupca GR, riaditeľ sekcie národných a
medzinárodných programov v prípade multiverzie aj zamestnanci, bývalí zamestnanci, študenti, učni,
členovia štatutárneho orgánu, finančný riaditeľ a zástupca GR, riaditeľ sekcie národných a
medzinárodných programov, ktorých údaje sa spracúvajú v informačnom systéme v rámci multiverzie.
Podmienky spracúvania osobných údajov a zoznam povolených operácií s osobnými údajmi:
Sprostredkovateľ je v mene prevádzkovateľa oprávnený spracúvať len tie osobné údaje, ktoré
zodpovedajú účelu ich spracúvania, pričom má povinnosť, okrem iného:
a) spracúvať osobné údaje len na určené účely;
b) spracúvať len také osobné údaje, ktoré rozsahom a obsahom zodpovedajú určenému účelu a sú
nevyhnutné pre jeho dosiahnutie;
c) udržiavať osobné údaje získané na rozdielne účely oddelene a zabezpečiť, aby osobné údaje boli
spracúvané iba spôsobom, ktorý zodpovedá účelu, pre ktorý boli zhromaždené;
d) spracúvať iba správne, kompletné a aktuálne osobné údaje vo vzťahu k účelu ich spracúvania a
naložiť s nesprávnymi a nekompletnými údajmi v súlade so ZOOD;
e) spracúvať osobné údaje v súlade s dobrými mravmi a konať spôsobom, ktorý nie je v rozpore so
ZOOD, ani inými právnymi predpismi a ani ich neobchádza.
Práva a povinnosti zmluvných strán:
a) Sprostredkovateľ a prevádzkovateľ sú povinní poučiť všetky fyzické a právnické osoby, ktoré
majú alebo môžu mať prístup k informačnému systému, o právach a povinnostiach ustanovených
zákonom o ochrane osobných údajov a o zodpovednosti za ich porušenie.

6.2.

6.3.

6.4.

6.5.

6.6.

6.7.

SA

ZMLUVY

O

SPROSTREDKOVANÍ

6.8.

6.9.

b) Sprostredkovateľ je povinný zabezpečiť osobné údaje pred odcudzením, stratou, poškodením,
neoprávneným prístupom, zmenou a rozširovaním. Na tento účel príjme primerané technické,
organizačné a personálne opatrenia zodpovedajúce spôsobu spracúvania.
c) Sprostredkovateľ je povinný zachovávať mlčanlivosť o osobných údajoch, s ktorými príde do
styku, pričom povinnosť zachovávať mlčanlivosť platí aj pre jeho oprávnené osoby.
d) Sprostredkovateľ je oprávnený spracúvať osobné údaje výlučne osobne.
Vyhlásenie prevádzkovateľa:
Prevádzkovateľ vyhlasuje, že pri výbere sprostredkovateľa dbal na jeho odbornú, technickú,
organizačnú a personálnu spôsobilosť a jeho schopnosť zaručiť bezpečnosť spracúvaných osobných
údajov opatreniami podľa § 19 ods. 1 ZOOU.
Doba spracúvania osobných údajov:
Sprostredkovateľ je povinný spracúvať osobné údaje v mene prevádzkovateľa podľa podmienok
uvedených v bodoch 6.1 až 6.8 po dobu trvania tejto Zmluvy.

7.

SPOLOČNÉ A ZÁVEREČNÉ USTANOVENIA

7.1
7.2
7.3

Zmluva sa uzatvára na dobu určitú, a to na 3 roky odo dňa nadobudnutia účinnosti tejto Zmluvy.
Zmluvné strany môžu ukončiť túto Zmluvu písomnou dohodou.
Zmluvné strany môžu túto Zmluvu vypovedať písomne, pričom výpovedná lehota je 6 mesiacov.
Výpovedná lehota začína plynúť prvým dňom bezprostredne nasledujúceho kalendárneho mesiaca
po doručení písomnej výpovede.
Každá zo zmluvných strán môže od Zmluvy odstúpiť v prípade podstatného porušenia povinností
druhou zmluvnou stranou alebo v prípadoch, ak to táto Zmluva dovoľuje. Odstúpenie je účinné
doručením písomného oznámenia o odstúpení druhej zmluvnej strane. Odstúpenie musí mať písomnú
formu, musí byť doručené druhej zmluvnej strane a musí v ňom byť uvedený konkrétny dôvod
odstúpenia, inak je neplatné. Odstúpením od Zmluvy sa Zmluva neruší od počiatku, ale až odo dňa
doručenia odstúpenia druhej zmluvnej strane.
Adresa pre doručovanie písomností zhotoviteľovi je jeho adresa sídla uvedená v záhlaví tejto Zmluvy
a adresa pre doručovanie písomností objednávateľovi je jeho korešpondenčná adresa uvedená v záhlaví
tejto Zmluvy. Každú zmenu adresy pre doručovanie je zmluvná strana povinná písomne oznámiť druhej
zmluvnej strane. Písomnosti sa považujú za doručené dňom ich prevzatia adresátom, alebo ním
poverenou osobou. Na účely tejto Zmluvy sa písomnosti považujú za doručené aj dňom odmietnutia ich
prevzatia zo strany adresáta, dňom vrátenia písomnosti ako nedoručiteľnej z dôvodu, že adresát nie je
známy, ako aj tretím dňom od ich uloženia na pošte, pokiaľ ich doručenie na adresu pre doručovanie,
adresu písomne oznámenú podľa druhej vety tohto bodu alebo poslednú známu adresu adresáta nie je
úspešné, a to aj v prípade, že adresát sa o uložení písomnosti na pošte nedozvie.
Ak ktorákoľvek zmluvná strana nesplní svoje záväzky podľa tejto Zmluvy v dôsledku okolností vyššej
moci (okolnosti vylučujúce zodpovednosť podľa § 374 Obchodného zákonníka), táto zmluvná strana
nenesie zodpovednosť za nesplnenie svojich záväzkov. Za okolnosti vyššej moci sa považuje najmä:
prírodné katastrofy (požiar, povodeň, zemetrasenie), vojna, teroristické útoky, štrajky, nepokoje, stav
núdze, obchodné, menové, politické a iné opatrenia štátnych orgánov, zhotoviteľom nezavinené
oneskorené dodanie alebo nedodanie materiálov, tovaru, výpadky elektrickej energie, výpadky
internetového pripojenia, dopravné výluky, meškanie, výrobné havárie a iné udalosti. Pri dočasnej
nemožnosti plnenia záväzku z titulu vyššej moci tento záväzok nezaniká, pokiaľ sa zmluvné strany
nedohodnú inak, pričom zmluvne alebo písomne dohodnuté termíny sa predlžujú o dobu trvania
okolností vylučujúcich zodpovednosť. V prípade, ak vyššia moc trvá dlhšie ako 60 dní, každá zo
zmluvných strán môže od Zmluvy odstúpiť.
Zmluvné strany sa zaväzujú, že budú zachovávať mlčanlivosť o všetkých poznatkoch a informáciách,
ktoré si navzájom poskytli pri vzájomných rokovaniach o uzavretí tejto Zmluvy ako aj o všetkých
poznatkoch a informáciách, ktoré získajú v súvislosti s výkonom práv a povinnosti vyplývajúcich z tejto
Zmluvy; tento záväzok mlčanlivosti a utajenia sa nevzťahuje na prípady, ak zmluvná strana poskytne
informácie, podklady alebo doklady súvisiace s touto Zmluvou tretím osobám, ktoré jej poskytujú
odborné služby a ktoré majú zákonom uloženú povinnosť mlčanlivosti (napr. advokátom v súvislosti s
poskytovaním právnej pomoci, daňovým poradcom v súvislosti s poskytovaním daňového poradenstva)
a ani na prípady, ak ide o všeobecne známe poznatky a informácie. Porušením povinnosti podľa
predchádzajúcej vety nie je zverejnenie tejto Zmluvy v súlade zo zákonom o slobode informácií.

7.4

7.5

7.6

7.7

7.8

7.9
7.10
7.11

7.12

7.13
7.14

Zmluvné strany sa zároveň zaväzujú, že nič z toho, čo sa v súvislosti s touto Zmluvou dozvedeli alebo
ešte len dozvedia, nepoužijú v rozpore so záujmami druhej zmluvnej strany. Tento záväzok mlčanlivosti
a utajenia platí i po skončení tejto Zmluvy; od tejto povinnosti môže byť zmluvná strana oslobodená len
v prípade, ak tak ustanovuje právny predpis alebo písomným vyhlásením druhej zmluvnej strany.
Zmluvná strana, ktorá poruší svoju povinnosť vyplývajúcu z tejto Zmluvy, je povinná nahradiť škodu
tým spôsobenú druhej zmluvnej strane, ibaže preukáže, že porušenie povinností bolo spôsobené
okolnosťami vylučujúcimi zodpovednosť.
Zmluvné strany s cieľom riadneho a včasného plnenia podľa tejto Zmluvy a dosiahnutia kvalitného
výsledku sa zaväzujú viesť otvorený dialóg, konštruktívne pristupovať k vyriešeniu nepredvídaných
problémov, zachovávať kritéria hospodárnosti a etiky a v prípade sporu vyvinúť maximálne úsilie o jeho
vyriešenie vzájomnou dohodou.
Túto Zmluvu je možné meniť iba písomným a vzostupne očíslovaným dodatkom so súhlasom oboch
zmluvných strán.
Vo veciach neupravených touto Zmluvou sa zmluvný vzťah spravuje príslušnými ustanoveniami
právnych predpisov.
Táto Zmluva nadobúda platnosť dňom jeho podpisu oboma zmluvnými stranami. Zmluvné strany berú
na vedomie, že táto Zmluva je povinne zverejňovanou zmluvou v zmysle ustanovenia § 5a zákona č.
211/2000 Z. z. o slobodnom prístupe k informáciám a o zmene a doplnení niektorých zákonov v znení
neskorších predpisov, ktorá v zmysle ustanovenia § 47a ods. 1 zákona č. 40/1964 Zb. Občiansky
zákonník v znení neskorších predpisov nadobúda účinnosť dňom nasledujúcim po dni jej zverejnenia v
Centrálnom registri zmlúv vedenom Úradom vlády Slovenskej republiky (link: http://www.crz.gov.sk/).
Nadobudnutím účinnosti tejto Zmluvy sa zrušuje doterajší záväzok vyplývajúci z pôvodnej zmluvy.
Ak niektoré ustanovenia tejto Zmluvy nie sú celkom alebo sčasti účinné alebo neskôr stratia účinnosť,
nie je tým dotknutá platnosť ostatných ustanovení. Namiesto neúčinných ustanovení a na vyplnenie
medzier sa použije úprava, ktorá, pokiaľ je to právne možné, sa čo najviac približuje zmyslu a účelu
tejto Zmluvy, pokiaľ pri uzatváraní tejto Zmluvy zmluvné strany túto otázku brali do úvahy.
Zmluva je vyhotovená v 3 (troch) rovnopisoch, z ktorých objednávateľ obdrží 2 (dve) vyhotovenia
a zhotoviteľ obdrží 1 (jedno) vyhotovenie.
Neoddeliteľnú súčasť tejto Zmluvy tvoria:
 Príloha č. 1 - Cenník prác a služieb zhotoviteľa.

V Žiline dňa ………………….

V Bratislave dňa ………………….

ZHOTOVITEĽ :

OBJEDNÁVATEĽ :

……………………………………………
Ing. Milan Urbaník
konateľ
HOUR, spol. s r.o.

……………………………………………
Mgr. Martin Holák, PhD.
generálny riaditeľ
Slovak Business Agency

Príloha č. 1
k Zmluve o poskytnutí služieb a Licenčnej zmluve č. 133/2017/ZODU/ZA
Cenník prác a služieb zhotoviteľa
Kód práce
Popis činnosti
100
riadenie projektu a spracovanie projektovej dokumentácie
200
analýza požiadaviek
spracovanie návrhu riešenia (záväzného dokumentu), spracovanie
300
dokumentácie k individuálnym riešeniam
Školenia užívateľov:
410
● 1 až 3 účastníci
420
● 4 a viac účastníkov
430
školenie správcu systému
440
hromadné školenia a semináre poriadané Zákazníckym centrom
500
konzultačné a metodické práce
610
programovanie
620
systémové práce
630
tvorba výstupov štandardnými prostriedkami systému (zostavy, formuláre)
640
testovanie
650
konverzia dát
710
outsourcing - pravidelné činnosti
720
outsourcing - nepravidelné činnosti
800
základná implementácia s dopravným
910
dopravné do 30 km
920
dopravné nad 30 km

Jednotka
človekodeň
človekohodina

Sadzba
358 €
79 €

človekohodina

59 €

človekodeň
358 €
účastník
92 €
účastník
200 €
účastník
individuálne
človekodeň
358 €
človekohodina
79 €
človekohodina
59 €
človekohodina
43 €
človekohodina
43 €
k alk ulačný vzorec
zmluva
zmluva
paušál
235 €
paušál
11 €
kilometer
0,43 €

Poznámky:
· Ceny sú uvedené bez DPH. Pripočítava sa k nim platná sadzba DPH vo výške 20 %.
· Služba Základná implementácia môže byť poskytnutá zákazníkovi len jeden krát v rozsahu 1 človekodeň.
· Pre práce, kde je jednotkou človekodeň (max. 6 hodín), je najnižšou tarifikačnou jednotkou poldeň (3 hodiny). V prípade, že počas
dňa sa vykoná viac ako 6 hodín práce, začína plynúť nový človekodeň.
· Pre práce, kde je jednotkou človekohodina, je najnižšou tarifikačnou jednotkou 30 minút.
· Pri implementačných prácach sa účtujú dopravné náklady z miesta, odkiaľ príde pracovník firmy HOUR, spol. s r.o. k užívateľovi.
· Pri servisných prácach sa účtujú dopravné náklady z miesta sídla najbližšej pobočky.
· Príplatok za prácu mimo pracovnej doby (8.00 - 16.00 hod. v pracovných dňoch) je 100% sadzby.
· Firma HOUR, spol. s r. o. si vyhradzuje právo na zmenu cien uvedených v tomto cenníku.

V Žiline dňa ………………….

V Bratislave dňa ………………….

ZHOTOVITEĽ :

OBJEDNÁVATEĽ :

……………………………………………
Ing. Milan Urbaník
konateľ
HOUR, spol. s r.o.

……………………………………………
Mgr. Martin Holák, PhD.
generálny riaditeľ
Slovak Business Agency

