DOHODA
číslo: 17/01/051/46
o zabezpečení podmienok vykonávania absolventskej praxe absolventa školy,
vedeného v evidencii uchádzačov o zamestnanie
uzatvorená podľa ustanovenia § 51, odsek 9 zákona č. 5/2004 Z. z. o službách zamestnanosti
a o zmene a doplnení niektorých zákonov v znení neskorších predpisov a Občianskeho
zákonníka č. 40/1964 Zb. v znení neskorších predpisov (ďalej len „dohoda“)

Účastníci dohody
Úrad práce, sociálnych vecí a rodiny Bratislava
Sídlo: Vazovova 7/A, 816 16 Bratislava
V mene ktorého koná: Ing. Silvia Mrázová
IČO: 30 794 536
(ďalej len „úrad“)
a
Zamestnávateľ
Obchodný názov (u právnickej osoby - ďalej len „PO“) alebo priezvisko, meno a titl.

(u fyzickej osoby - ďalej len „FO“)

SOITRON, s.r.o.
Sídlo PO/adresa trvalého bydliska FO: Plynárenská 5, 829 75 Bratislava
zastúpený štatutárnym zástupcom u PO: Ing. Ondrej Smolár
Ing. Marián Skákala
IČO: 35 955 678
SK NACE Rev. 2: 62090 / Ostatné služby týkajúce sa informačných technológií a počítačov
uzatvárajú
túto dohodu:

Článok I.
Predmet dohody
1. Predmetom tejto dohody je úprava práv a povinností zamestnávateľa a úradu (ďalej len
„účastníci dohody“) pri zabezpečení vykonávania absolventskej praxe ktorá je financovaná
z finančných prostriedkov 100 % zo štátneho rozpočtu Slovenskej republiky pre absolventa
školy, vedeného v evidencii uchádzačov o zamestnanie (ďalej len „absolvent školy“),
u zamestnávateľa na stanovenom druhu pracovného miesta za účelom získania odborných

zručností a praktických skúseností
stupňu vzdelania.

u zamestnávateľa, ktoré zodpovedajú dosiahnutému

V zmysle:
Zákona č. 5/2004 Z.z. o službách zamestnanosti a o zmene a doplnení niektorých zákonov
v znení neskorších predpisov
2. Absolventom školy je uchádzač o zamestnanie, podľa § 8 ods. 1 písm. a) zákona č. 5/2004 Z.
z. o službách zamestnanosti a o zmene a doplnení niektorých zákonov v znení neskorších
predpisov (ďalej len „zákon o službách zamestnanosti“), občan mladší ako 26 rokov veku,
ktorý ukončil príslušným stupňom vzdelania sústavnú prípravu na povolanie v dennej forme
štúdia pred menej ako dvomi rokmi a od jej ukončenia nemal pravidelne platené
zamestnanie.
3. Počas vykonávania absolventskej praxe musí uchádzač o zamestnanie spĺňať status absolventa
školy.
4. Počas vykonávania absolventskej praxe uchádzač o zamestnanie – absolvent školy nesmie byť
v pracovnoprávnom vzťahu podľa § 6 ods. 2 písm. a) zákona o službách zamestnanosti (§ 51
odsek 4 zákona o službách zamestnanosti).

Článok II.
Práva a povinnosti úradu
1. Úrad sa zaväzuje predložiť zamestnávateľovi menný zoznam absolventov škôl, ktorí budú
vykonávať absolventskú prax podľa tejto dohody, obsahujúci špecifikáciu pracovných miest
na vykonávanie absolventskej praxe uchádzačov o zamestnanie. Menný zoznam – príloha č.
1 je prílohou a neoddeliteľnou súčasťou tejto dohody.
V prípade, že po uzavretí dohody príde z akéhokoľvek dôvodu k zmene skutočností, ktoré sú
obsahom prílohy č. 1 ako neoddeliteľnej súčasti tejto dohody, úrad má právo vyhotoviť
aktuálne znenie prílohy ako neoddeliteľnej súčasti tejto dohody, v ktorej budú tieto zmeny
skutočností zohľadnené. Nové, aktuálne znenie prílohy ako neoddeliteľnej súčasti tejto
dohody nahradí dovtedy platnú a účinnú prílohu ako neoddeliteľnú súčasť tejto dohody
s tým, že nová, aktuálna príloha ako neoddeliteľná súčasť tejto dohody bude mať ďalšie
poradové číslo, nasledujúce po čísle dovtedy platnej prílohy ako neoddeliteľnej súčasti tejto
dohody.
2. Úrad posudzuje vážnosť dôvodov neprítomnosti na vykonávaní absolventskej praxe na
základe evidencie dochádzky (zo zdravotných dôvodov, rodinných dôvodov alebo osobných
dôvodov).
3. Úrad považuje za prekážky započítané do doby trvania absolventskej praxe najmä:
a) dobu dočasnej pracovnej neschopnosti, ktorú ospravedlní zamestnávateľ,
b) dobu ošetrovania člena rodiny, ktorú ospravedlní zamestnávateľ,
2

c) vážne zdravotné, rodinné alebo osobné dôvody, ktorých vážnosť posúdi úrad.
4. Úrad môže v prípade predčasného ukončenia vykonávania absolventskej praxe preobsadiť
pracovné miesto vykonávania absolventskej praxe iným absolventom školy. Doba
vykonávania absolventskej praxe, dohodnutá medzi zamestnávateľom a úradom, sa jej
preobsadzovaním nepredlžuje, musí však spĺňať podmienku jej najmenej trojmesačného
trvania.
5. Pri preobsadzovaní miesta na vykonávanie absolventskej praxe úrad uzatvorí dohodu
s iným absolventom školy.

Článok III.
Práva a povinnosti zamestnávateľa
1. Zamestnávateľ sa zaväzuje, že zabezpečí vykonávanie absolventskej praxe pre absolventov
školy, podľa priloženého menného zoznamu (ktorý je prílohou tejto dohody) v týždennom
pracovnom čase 20 hodín týždenne.
2. Zamestnávateľ sa pre vykonávanie dohodnutej absolventskej praxe absolventa školy
zaväzuje, že:
a) vytvorí primerané podmienky zabezpečujúce riadne a bezpečné vykonávanie
absolventskej praxe, najmä poskytnutím potrebných základných prostriedkov, materiálu,
náradia a osobných ochranných a pracovných pomôcok, ako i všeobecne štandardných
pracovných podmienok pre vykonávanie absolventskej praxe,
b) oboznámi absolventa školy so všeobecne záväznými právnymi predpismi, vnútornými
predpismi a predpismi na zaistenie bezpečnosti, ochrany zdravia pri vykonávaní
absolventskej praxe a ochrany pred požiarmi najneskôr v deň nástupu na vykonávanie
absolventskej praxe. O tomto oboznámení vypracuje písomný záznam.
3. Zamestnávateľ sa zaväzuje, že najneskôr v deň nástupu absolventa školy na vykonávanie
absolventskej praxe písomne určí začiatok a rozsah vykonávania absolventskej praxe a bude
zadávať úlohy absolventovi školy v rámci špecifikácie pracovného miesta a určí druh
a spôsob získavania odborných zručností a praktických skúseností počas vykonávanie
absolventskej praxe (väzba na SK NACE Rev. 2 a SK ISCO - 08), ktoré zodpovedajú
dosiahnutému stupňu vzdelania absolventa školy a ktoré sú uvedené v prílohe tejto dohody
a tvoria jej neoddeliteľnú súčasť.
4. Zamestnávateľ sa zaväzuje, že pridelí absolventovi školy fyzickú osobu, pod vedením ktorej
bude absolvent školy vykonávať absolventskú prax. Fyzická osoba bude povinná pomáhať
absolventovi školy pri plnení zverených povinností.
5. Zamestnávateľ sa zaväzuje, že bude viesť denne evidenciu dochádzky absolventa školy, ktorá
je podkladom na vyplatenie paušálneho príspevku počas vykonávania absolventskej praxe
a predkladať ju úradu mesačne do 10 pracovných dní po uplynutí kalendárneho mesiaca, za
ktorý bola absolventská prax vykonávaná.

3

6. Zamestnávateľ sa zaväzuje, že oznámi úradu neúčasť absolventa školy na vykonávaní
absolventskej praxe, ako aj predčasné skončenie vykonávania absolventskej praxe, najneskôr
do 2 pracovných dní od vzniku týchto skutočností.
6. Zamestnávateľ sa zaväzuje, že okrem poskytnutia voľna v rozsahu 10 pracovných dní
(najskôr po uplynutí 2 mesiacov vykonávania absolventskej praxe), ospravedlní neprítomnosť
absolventa školy, z dôvodu jeho preukázanej dočasnej práceneschopnosti alebo ošetrovania
člena rodiny.
8. Zamestnávateľ sa zaväzuje, že oznámi úradu skutočnosti, ktoré môžu ovplyvniť záväzky
vyplývajúce z tejto dohody (napr. zmena právnej subjektivity, sídla firmy, predmetu
podnikania, miesta podnikania ) a to v lehote 15 kalendárnych dní odo dňa vzniku týchto
skutočností.
9. Zamestnávateľ sa zaväzuje, že nezníži počet pracovných miest z dôvodu prijatia absolventa
školy na vykonávanie absolventskej praxe.
10. Zamestnávateľ sa zaväzuje, že umožní povereným zamestnancom úradu a ďalším
kontrolným orgánom vykonať kontroly zamerané na plnenie podmienok tejto dohody.
11. Zamestnávateľ sa zaväzuje, že vydá absolventovi školy potvrdenie o vykonaní absolventskej
praxe, v ktorom uvedie:
- druh praktických skúsenosti a spôsob ich získavania,
- druh pracovného miesta, na ktorom sa absolventská prax vykonávala,
- dobu trvania dohodnutej absolventskej praxe,
- stručné hodnotenie absolventskej praxe.
12. Zamestnávateľ sa zaväzuje, že na vyžiadanie úradu preukáž dodržiavanie podmienok tejto
dohody, umožní výkon kontroly a poskytne pri tejto kontrole súčinnosť, a to priebežne po
celú dobu platnosti tejto dohody a to aj po skončení platnosti tejto dohody až do 31.12.2028.
13. Zamestnávateľ sa zaväzuje zachovávať túto dohodu, vrátane jej príloh, dodatkov
a všetkých dokladov až do 31.12.2028.

Článok IV.
Osobitné podmienky
1. Úrad má právo odstúpiť od dohody ak zistí, že zamestnávateľ:
a) vedome uvedie nepravdivé údaje v evidencii dochádzky uchádzača o zamestnanie –
absolventa školy, ktorý vykonáva absolventskú prax,
b) nepridelil absolventovi školy dohodnutý druh pracovného miesta, ktorý je uvedený v
prílohe tejto dohody,
c) závažným spôsobom porušuje práva absolventa školy,
d) nedodržuje túto dohodu.
2. Úrad má právo odstúpiť od dohody aj v prípade:

4

a) ak absolvent školy bez vážnych dôvodov preruší alebo ukončí vykonávanie absolventskej
praxe,
b) vyradenia absolventa školy z evidencie uchádzačov o zamestnanie,
c) dlhodobej PN (presahujúcej 30 dní) absolventa školy počas vykonávania absolventskej
praxe.
3.

V prípade, že na základe tejto dohody zamestnávateľ zabezpečuje vykonávanie absolventskej
praxe pre viac ako jedného absolventa školy, tak z dôvodov uvedených v čl. IV. odsek 2 má
úrad právo odstúpiť od dohody len v tej časti, v ktorej sú dohodnuté práva a povinnosti
zamestnávateľa týkajúce sa absolventa školy, ktorý je dôvodom takéhoto odstúpenia.
Odstúpením od dohody podľa čl. IV. odsek 2 nebude dotknutá účinnosť iných ustanovení
tejto dohody.

4. Zamestnávateľ má právo odstúpiť od dohody ak absolvent školy:
a) neplní jeho príkazy súvisiace s vykonávaním absolventskej praxe,
b) poruší obchodné tajomstvo zamestnávateľa,
c) spôsobí škodu zamestnávateľovi počas vykonávania absolventskej praxe úmyselným
konaním.
5. V prípade, že na základe tejto dohody zamestnávateľ zabezpečuje vykonávanie absolventskej
praxe pre viac ako jedného absolventa školy, tak z dôvodov uvedených v čl. IV. odsek 4 má
zamestnávateľ právo odstúpiť od dohody len v tej časti, v ktorej sú dohodnuté práva a
povinnosti zamestnávateľa týkajúce sa absolventa školy, ktorý je dôvodom takéhoto
odstúpenia. Odstúpením od dohody podľa č. IV. odseku 4 nebude dotknutá účinnosť iných
ustanovení tejto dohody.
6. Odstúpenie od tejto dohody je účinné dňom doručenia písomného oznámenia druhému
účastníkovi tejto dohody. Odstúpenie od dohody nemá vplyv na oprávnené plnenia
poskytnuté o účinnosti odstúpenia od tejto dohody.
7. Túto dohodu možno ukončiť aj na základe vzájomnej písomnej dohody účastníkov dohody.

Článok V.
Záverečné ustanovenia
1. Táto dohoda je vyhotovená v 2 rovnopisoch, z ktorých každý má platnosť originálu, pričom
úrad prijme 1 vyhotovenie a zamestnávateľ 1 vyhotovenie.
2. Zmeny v tejto dohode možno vykonať len na základe písomného návrhu jedného
z účastníkov tejto dohody písomným dodatkom k tejto dohode, podpísaným oboma
účastníkmi dohody.
3. Táto dohoda nadobudne platnosť dňom jej podpísania oboma účastníkmi dohody a účinnosť
dňom nasledujúcim po dni jej zverejnenia. Účinky tejto dohody zanikajú splnením záväzku
účastníkov tejto dohody, pokiaľ nedôjde k jej ukončeniu z dôvodov uvedených v článku IV.

5

4. Právne vzťahy výslovne neupravené v tejto dohode sa riadia príslušnými ustanoveniami
Občianskeho zákonníka a ostatnými všeobecne záväznými právnymi predpismi, platnými
v Slovenskej republike, ktoré majú vzťah k záväzkom účastníkov tejto dohody.

5. Účastníci dohody vyhlasujú, že sú oprávnení túto dohodu podpísať, prečítali si ju, jej obsahu
porozumeli a súhlasia s ním, neuzavreli ju v tiesni ani za inak nápadne nevýhodných
podmienok a na znak súhlasu s jej obsahom ju dobrovoľne podpisujú.

V Bratislave, dňa 24.07.2017
Xxxxxxxxxxxxxxxxxxxxxxxxxxxxx
Xxxxxxxxxxxxxxxxxxxxxxxxxxxxx
Xxxxxxxxxxxxxxxxxxxxxxxxxxxxx
xxxxxxxxxxxxxxxxxxxxxxxxxxxxxx
SOITRON, s.r.o.
zamestnávateľ

V Bratislave, dňa 24.07.2017
xxxxxxxxxxxxxxxxxxxxxxxxxx
xxxxxxxxxxxxxxxxxxxxxxxxxxx
xxxxxxxxxxxxxxxxxxxxxxxxxxx
xxxxxxxxxxxxxxxxxxxxxxxxxxxx
Ing. Silvia Mrázová
riaditeľka ÚPSVR Bratislava

Príloha k tejto dohode: „Menný zoznam absolventov škôl a špecifikácia pracovných miest na
vykonávanie absolventskej praxe“

6

