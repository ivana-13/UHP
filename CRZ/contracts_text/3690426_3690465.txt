Zmluva o úvere
uzavretá podľa § 497 a nasledujúcich zákona číslo 513/1991 Zb. Obchodný zákonník v znení neskorších
predpisov (ďalej ako „Obchodný zákonník“), zákona číslo 150/2013 Z. z. o Štátnom fonde rozvoja bývania
v znení neskorších predpisov (ďalej ako „ZoŠFRB“)

Číslo zmluvy: 805/479/2018
(ďalej ako „Zmluva“)
medzi zmluvnými stranami:
VERITEĽ
Názov:
So sídlom:
IČO:
Zastúpený:
Webové sídlo:

Štátny fond rozvoja bývania
Lamačská cesta č. 8, 833 04 Bratislava 37
31 749 542
Ing. Juraj Kurňavka,
generálny riaditeľ Štátneho fondu rozvoja bývania
www.sfrb.sk

(ďalej ako „Veriteľ“)
a
DLŽNÍK
Vlastníci bytov a nebytových priestorov v bytovom dome, adresa: Košice, Ostravská 26, podľa
listu vlastníctva k bytovému domu (Budove), ktorý bol predložený Veriteľovi, vystupujúci ako:
Spoločenstvo vlastníkov bytov NOVUM
Ostravská 1019/26 040 01 Košice-Juh
35518197
v registri spoločenstiev vedenom Okresným úradom Košice, odbor
všeobecnej vnútornej správy, registračné číslo 1/1996/KE IV zo dňa
26.01. 1996
osoby oprávnené konať v mene spoločenstva : Juraj Berezňanin, predseda SVB
Korešpondenčná adresa:
Ostravská 1019/26 040 01 Košice
Email:
0553902198@orangemail.sk
Názov:
So sídlom:
IČO :
Zapísané:

(ďalej ako „Dlžník“)
(spolu ďalej ako „Zmluvné strany“, jednotlivo „Zmluvná strana“)
Článok I.
Prehľad základných podmienok poskytnutej podpory vo forme úveru
Výška poskytnutého Úveru:
Účel poskytnutia úveru:
Podúčel:

2018_PO_U501_505_SVB_obnova _FPÚO_v3

86 980,00 EUR
Obnova bytovej budovy
965 - Výmena alebo modernizácia výťahu
975 - Výmena spoločných rozvodov plynu, elektriny,
kanalizácie, vody, tepla a vzduchotechniky v
bytovom dome

1

995 - Iná modernizácia bytového domu
Kód účelu:
Úroková sadzba:
Spôsob výpočtu úroku:
Lehota splatnosti:
Výška anuitnej splátky:
Názov stavby:
Miesto stavby:
Špecifikácia nehnuteľnosti:

U505
0 % p.a.
365/360 dní
20 rokov odo dňa splatnosti 1. (prvej) splátky úveru
362,42 EUR
Úprava vnútorných priestorov bytového domu
Ostravská 26, Košice
Košice, Ostravská 26
Stavba v katastrálnom území Južné Mesto, LV č. 12497,
a to budova so súpisným číslom 1019 na pozemku registra
„C/E“ parcela č. 3698/96 (ďalej len „Budova“)

Stavebné povolenie, resp. Oznámenie
stavebného úradu k ohláseniu vydané dňa:
Úradom:
Pod číslom:
Okres/kód okresu, kde sa stavba realizuje:
Stavebný dozor (meno, číslo oprávnenia):
Zabezpečenie úveru:
Obstarávacia cena stavby:

15.12.2017
Mesto Košice
MK/A/2017/23234-01/IV
Košice IV/805
Ing. Vladimír Kravec, 09556*10
Fond prevádzky, údržby a opráv
102 028,41 EUR

Článok II.
Definícia základných pojmov
Banka – Slovenská záručná a rozvojová banka, a. s., so sídlom Štefánikova 27, Bratislava,
IČO: 00 682 420.
Úver - podpora poskytnutá v súlade so ZoŠFRB, pričom jeho maximálna výška je závislá od výšky
obstarávacej ceny, ktorá je vrátane dane z pridanej hodnoty.
Čerpací účet – účet zriadený Veriteľom v Banke, z ktorého Dlžník čerpá úver podľa Článku III.
v zmysle Článku VI. Zmluvy, a to na základe podmienok uvedených v tejto Zmluve. Tento účet vedie
Banka a slúži výlučne pre čerpanie úveru na základe podmienok stanovených touto Zmluvou.
Splátkový účet – účet zriadený Veriteľom v Banke, na ktorý Dlžník spláca úver podľa Článku III.
v zmysle Článku VIII. tejto Zmluvy spoločne so všetkým jeho príslušenstvom, ako aj prípadnými
sankciami a poplatkami, ktoré je Dlžník povinný zaplatiť Veriteľovi v zmysle tejto Zmluvy. Tento
účet vedie Banka a slúži výlučne pre splácanie úveru spoločne s jeho príslušenstvom a prípadnými
sankciami a poplatkami.
Stavba – výkon prác vrátane dodávok materiálu, ktoré sú uskutočňované na Budove v súlade
so Stavebným povolením, resp. Oznámením stavebného úradu k ohláseniu Stavby v zmysle Článku I.,
ktorými sa dosahuje účel podľa § 6 odseku 1 písmeno c) body 1 až 3 v spojení s § 6 odsek 5 ZoŠFRB.
Duplicitné financovanie –
financovanie tých istých častí Stavby, čiastočné alebo úplné,
prostredníctvom viacerých zdrojov rozpočtových kapitol štátneho rozpočtu, iných štátnych fondov,
iných verejných zdrojov alebo zdrojov Európskej únie.
Nesplatená časť Úveru – suma pozostávajúca zo zostatku nesplatenej istiny úveru poskytnutého
na základe tejto Zmluvy a všetkého nesplateného príslušenstva úveru (predovšetkým zmluvných
úrokov a úrokov z omeškania a nesplatených zmluvných pokút a ostatných plnení, na ktoré má Veriteľ
právny nárok v zmysle tejto Zmluvy alebo príslušných právnych predpisov).
Pracovník MÚ – príslušný pracovník úradu v zmysle § 15 odsek 1 písmeno a) ZoŠFRB.
Vlastný zdroj – akýkoľvek finančný prostriedok v dispozícii Dlžníka, vrátane komerčného úveru,
pôžičky a podobne, ktorý nepochádza zo zdrojov rozpočtových kapitol štátneho rozpočtu, iných
štátnych fondov, iných verejných zdrojov alebo zdrojov Európskej únie.
Zateplenie – stavebná úprava existujúceho bytového domu alebo jeho samostatne užívanej časti
v zmysle § 6 odsek 1 písmeno c), bod 3 a § 13 odsek 2 písm. b) ZoŠFRB.

2018_PO_U501_505_SVB_obnova _FPÚO_v3

2

Obstarávacia cena Stavby – je cena Stavby, na základe ktorej bol Dlžníkovi priznaný úver v zmysle
tejto Zmluvy. Obstarávacia cena Stavby pre účely tejto Zmluvy nemusí byť zhodná s obstarávacou
cenou, ktorú uviedol Dlžník vo svojej žiadosti. Táto môže byť zo strany Veriteľa jednostranne znížená
o položky, ktoré nemožno financovať prostredníctvom úveru poskytnutého na základe tejto Zmluvy
a ZoŠFRB a príslušných právnych predpisov. Obstarávacou cenou sa podľa § 8 odsek 10 ZoŠFRB
rozumie cena vrátane dane z pridanej hodnoty.
Neoprávnene čerpaný úver – je úver poskytnutý Dlžníkovi na základe tejto Zmluvy v prípade, ak ho
Dlžník použil v rozpore s účelom poskytnutia uvedeným v tejto Zmluve.
Vyhláška ŠFRB – vyhláška Ministerstva dopravy, výstavby a regionálneho rozvoja Slovenskej
republiky č. 284/2013 Z.z. o podrobnostiach o výške poskytovanej podpory zo Štátneho fondu rozvoja
bývania, o všeobecných podmienkach poskytnutia podpory a o obsahu žiadosti v znení neskorších
predpisov.
Článok III.
Predmet Zmluvy
3.1.

3.2.

3.3.

Predmetom Zmluvy je poskytnutie štátnej podpory vo forme úveru na účel uvedený v Článku I
tejto Zmluvy (ďalej ako „Úver“). Táto Zmluva upravuje ďalšie práva a povinnosti Zmluvných
strán pri poskytnutí Úveru.
Na základe žiadosti Dlžníka č. 479/2018 zo dňa 7.8.2018 overenej Pracovníkom MU Košice
IV Veriteľ rozhodol o poskytnutí Úveru. Dlžník sa zaväzuje tento Úver použiť v Zmluve
stanoveným spôsobom, na účel určený v Článku I. a Článku V. tejto Zmluvy a splatiť Úver
spolu s úrokmi a iným príslušenstvom Úveru Veriteľovi, ako aj splniť ďalšie záväzky uvedené
v tejto Zmluve, resp. z nej vyplývajúce.
Dlžník vyhlasuje, že všetky údaje, ktoré Veriteľovi poskytol pri podaní jeho žiadosti
o poskytnutie Úveru, boli úplné, správne a pravdivé.
Článok IV.
Poskytnutie Úveru

4.1.

Veriteľ sa týmto zaväzuje po splnení všetkých podmienok stanovených ZoŠFRB ako aj
podmienok uvedených v ods. 4.3. Zmluvy a predovšetkým v odsekoch 7.2. a 9.8. Zmluvy
poskytnúť Dlžníkovi Úver v súlade s ustanoveniami ZoŠFRB vo výške
=86 980,00 EUR

4.2.

4.3.

a Dlžník sa zaväzuje Veriteľovi Úver spolu s príslušenstvom splatiť v splátkach vo výške
a v termíne dohodnutých v tejto Zmluve. Dlžník sa zaväzuje Veriteľovi zaplatiť aj akékoľvek
iné peňažné pohľadávky Veriteľa súvisiace s Úverom a/alebo vyplývajúce z tejto Zmluvy
alebo z príslušných právnych predpisov, najmä, nie však výlučne, zmluvné pokuty a úroky
z omeškania.
Veriteľ sa zaväzuje poskytnúť Dlžníkovi Úver na Čerpací účet. Dlžník smie nakladať
s prostriedkami na Čerpacom účte len v súlade s ustanoveniami tejto Zmluvy a príslušnými
právnymi predpismi. Súčasne s Čerpacím účtom Veriteľ zriadi Dlžníkovi aj Splátkový účet.
Veriteľ sa zaväzuje, že Čerpací aj Splátkový účet otvorí v lehote 45 kalendárnych dní. Táto
povinnosť mu vzniká riadnym, včasným a úplným doručením všetkých Veriteľom
požadovaných podkladov v zmysle odsekov 7.2. a 9.8. Zmluvy. O tejto skutočnosti bude
Veriteľ Dlžníka bezodkladne písomne informovať na adrese uvedenej v záhlaví tejto Zmluvy.

2018_PO_U501_505_SVB_obnova _FPÚO_v3

3

Článok V.
Účel Úveru
5.1.
5.2.

5.3.

Úver sa poskytuje za účelom uvedeným v § 6 odsek 1 písmeno c) a za podmienok uvedených
v § 11, 12 a 13 ZoŠFRB.
Účel tejto Zmluvy sa bude realizovať v súlade s príslušnými všeobecne záväznými právnymi
predpismi, predovšetkým ZoŠFRB a zákonom č. 50/1976 Zb. Stavebný zákon v znení
neskorších predpisov a Vyhláškou ŠFRB.
Dlžník sa zaväzuje nefinancovať Stavbu Duplicitným financovaním.
Článok VI.
Čerpanie Úveru

6.1.

6.2.

6.3.

6.4.

Čerpanie Úveru z Čerpacieho účtu je možné až po kumulatívnom splnení nasledovných
podmienok:
a)
Dlžník splní povinnosti vyplývajúce z ods. 7.3. tejto Zmluvy a
b)
Dlžník preinvestoval z Vlastných zdrojov prostriedky minimálne vo výške rozdielu
medzi Obstarávacou cenou Stavby uvedenej v Článku I. tejto Zmluvy a výškou
poskytnutého úveru uvedenej v Článku IV. ods. 4.1. tejto Zmluvy. Túto skutočnosť
je Dlžník povinný preukázať dôveryhodným spôsobom, predovšetkým riadnymi
daňovými dokladmi, ktoré osvedčujú, že tieto boli použité v súvislosti s účelom Úveru
a v súvislosti s rozpočtom predloženým Dlžníkom, ktorý predložil v žiadosti
o poskytnutie Úveru. Túto skutočnosť je Dlžník povinný preukázať Pracovníkovi MÚ
pred prvým čerpaním peňažných prostriedkov, ktoré mu budú poskytnuté na základe
tejto Zmluvy.
Čerpanie Úveru z Čerpacieho účtu sa uskutoční výlučne spôsobom uvedeným v tomto článku
VI. Zmluvy. Pri čerpaní prostriedkov z Čerpacieho účtu je Dlžník povinný za účelom kontroly
faktúry predložiť Pracovníkovi MÚ súpis vykonaných prác alebo dodávok, ako aj iné potrebné
a dôveryhodné doklady. Faktúru musí Dlžník predložiť Pracovníkovi MÚ osobne, alebo
prostredníctvom ním splnomocnenej osoby. Všetky požadované doklady musia byť opatrené
podpisom Dlžníka, podpisom a pečiatkou príslušného stavebného dozoru. V prípade
predloženia faktúry za výťah(y) môže podpis stavebného dozoru byť nahradený jedným
z dokumentov uvedených v bode 9.1 písm. g). Ak predložená faktúra pozostáva z viacerých
strán, každá strana faktúry vrátane príloh faktúry musí byť podpísaná Dlžníkom a stavebným
dozorom.
Každá faktúra predložená podľa odseku 6.2. Zmluvy musí spĺňať všetky náležitosti podľa
príslušných právnych predpisov, predovšetkým zákona o účtovníctve, zákona o dani z pridanej
hodnoty a podobne. Faktúra musí obsahovať predovšetkým identifikačné údaje Dlžníka a
zhotoviteľa/dodávateľa, bankové spojenie zhotoviteľa/dodávateľa a formu úhrady
bezhotovostným prevodom, poradové číslo faktúry, dátum zdaniteľného plnenia, dátum
vyhotovenia a dátum splatnosti faktúry, názov a miesto stavby, druh práce alebo dodávok
s vyznačením množstva a jednotkovej ceny, uplatnenú sadzbu dane, základ dane a výšku dane
a celkovú sumu. Dlžník môže predložiť aj faktúru vystavenú mimo územia Slovenskej
republiky, krajín EU a EHP za predpokladu, že táto obsahuje všetky povinné údaje
požadované príslušnými právnymi predpismi Slovenskej republiky a je úradne preložená
do štátneho jazyka. Požiadavka úradného prekladu sa nevzťahuje na faktúry v českom jazyku.
Pracovník MÚ odsúhlasí Dlžníkom predložené podklady podľa odseku 6.2. Zmluvy, vydá
súhlas s uvoľnením čerpania prostriedkov Úveru, následne skontrolované podklady predloží
bezodkladne Veriteľovi najneskôr 21 kalendárnych dní pred termínom splatnosti faktúry.
V prípade nedodržania lehoty podľa tohto bodu Dlžník znáša všetky následky spojené
s omeškanou úhradou takejto faktúry. Veriteľ skontroluje pracovníkom MÚ predložené
podklady, dodržanie zmluvne stanovených podmienok, následne schváli čerpanie prostriedkov
Úveru. Veriteľ zašle Banke pokyn na čerpanie prostriedkov Úveru. V prípade nedodržania

2018_PO_U501_505_SVB_obnova _FPÚO_v3

4

6.5.

zmluvných podmienok Veriteľ neschváli uvoľnenie čerpania prostriedkov Úveru
a prostredníctvom Pracovníka MÚ písomne oznámi dôvod zamietnutia.
Dlžník je oprávnený čerpať prostriedky z Čerpacieho účtu spôsobom stanoveným v odsekoch
6.2. až 6.4. Zmluvy v lehote 24 mesiacov odo dňa otvorenia Čerpacieho účtu, avšak najneskôr
do 3 mesiacov odo dňa nadobudnutia právoplatnosti kolaudačného rozhodnutia alebo iného
rozhodnutia súvisiaceho so Stavbou (predovšetkým protokol podľa odseku 9.1. písmeno f) a g)
tejto Zmluvy). Veriteľ môže na základe písomnej odôvodnenej žiadosti Dlžníka lehotu
na čerpanie Úveru predĺžiť o tri mesiace, najviac však na 27 mesiacov odo dňa otvorenia
Čerpacieho účtu.
Článok VII.
Zabezpečenie Úveru

7.1.

7.2.

7.3.

Zmluvné strany sa dohodli na zabezpečení Úveru, ako aj ďalších pohľadávok Veriteľa
vyplývajúcich z tejto Zmluvy alebo v súvislosti s ňou prostredníctvom zriadenia záložného
práva na Fond prevádzky, údržby a opráv, tak ako je uvedené nižšie.
V súlade s ustanovením § 151a a nasl. zákona č. 40/1964 Zb. Občiansky zákonník v znení
neskorších predpisov (ďalej ako „Občiansky zákonník“) sa Zmluvné strany dohodli, že
za účelom zabezpečenia pohľadávky Veriteľa na vrátenie Úveru, ako aj ďalších pohľadávok
Veriteľa vyplývajúcich z tejto Zmluvy alebo v súvislosti s ňou (vrátane pohľadávok
vzniknutých, najmä, nie však výlučne, v dôsledku porušenia Zmluvy alebo odstúpenia
od Zmluvy alebo iného dôvodu zániku Zmluvy, na základe bezdôvodného obohatenia
Dlžníka, z titulu nároku na náhradu škody vzniknutej v súvislosti s neplatnou Zmluvou, pri
alebo v súvislosti s výkonom záložného práva, na základe alebo v súvislosti s akoukoľvek
budúcou zmenou alebo nahradením Zmluvy alebo právneho vzťahu ňou založeného, na
základe posúdenia niektorého predchádzajúceho právneho úkonu ako odporovateľného
právneho úkonu) zabezpečená záložným právom v prospech Veriteľa, a to ku:
i. všetkým súčasným a budúcim pohľadávkam voči jednotlivým vlastníkom bytov
a nebytových priestorov v Budove na úhradu mesačných platieb do Fondu prevádzky,
údržby a opráv, a
ii. všetkým súčasným a budúcim pohľadávkam na vyplatenie zostatku z bankového účtu, na
ktorom sú vložené prostriedky Fondu prevádzky, údržby a opráv, registrovaným
v Notárskom centrálnom registri záložných práv na základe záložnej zmluvy (ďalej ako
„Záložná zmluva“). Dlžník je povinný bezodkladne uzatvoriť s Veriteľom Záložnú
zmluvu, pričom hodnota zabezpečenej pohľadávky Veriteľa bude aspoň vo výške
poskytnutého Úveru. Dlžník predloží Veriteľovi originál Záložnej zmluvy spolu
s potvrdením o registrácii záložného práva v Notárskom centrálnom registri záložných
práv a s úradným výpisom z Notárskeho centrálneho registra záložných práv v lehote
stanovenej Veriteľom v písomnom oznámení.
Dlžník je povinný po otvorení Čerpacieho a Splátkového účtu, najneskôr však pred
splatnosťou prvej splátky Úveru, vložiť na Splátkový účet finančné prostriedky vo výške troch
(3) mesačných splátok Úveru v zmysle Článku I. Zmluvy (ďalej aj len „Blokované finančné
prostriedky“), ktoré budú zabezpečovať návratnosť Úveru. Dlžník nie je oprávnený počas
celej doby platnosti Zmluvy s Blokovanými finančnými prostriedkami nakladať. Blokácia
týchto prostriedkov bude platná počas celej doby platnosti a účinnosti Zmluvy. V prípade
omeškania úhrady Úveru je Veriteľ oprávnený kedykoľvek aj bez súhlasu Dlžníka použiť
Blokované finančné prostriedky za účelom úhrady omeškanej/omeškaných splátky/splátok
Úveru. O použití Blokovaných finančných prostriedkov na úhradu omeškanej/omeškaných
splátky/splátok Úveru bude Veriteľ Dlžníka informovať (písomne alebo elektronicky).
V prípade ak Veriteľ použije Blokované finančné prostriedky za účelom úhrady omeškaných
splátok Úveru, je Dlžník povinný bezodkladne, najneskôr do troch (3) dní odo dňa doručenia
výzvy (písomne alebo elektronicky) zo strany Veriteľa, na Splátkový účet vložiť ďalšie
finančné prostriedky tak, aby suma Blokovaných finančných prostriedkov počas celej doby
platnosti a účinnosti Zmluvy dosahovala hodnotu v zmysle tohto odseku, t. j. troch (3)

2018_PO_U501_505_SVB_obnova _FPÚO_v3

5

7.4.

7.5.

7.6.
7.7.

mesačných splátok Úveru. V prípade nesplnenia tejto povinnosti Dlžník berie na vedomie, že
každý ďalší vklad bude použitý prednostne na doplnenie Blokovaných finančných
prostriedkov a použitím vkladu týmto spôsobom sa Dlžník dostáva do omeškania s riadnym
splácaním Úveru, na základe čoho je Veriteľ oprávnený postupovať v zmysle príslušných
ustanovení tejto Zmluvy týkajúcich sa omeškania Dlžníka so splácaním Úveru. V prípade ak
Blokované finančné prostriedky Veriteľ použije na úhradu dvoch riadnych splátok Úveru
a Dlžník na základe výzvy Veriteľa (písomne alebo elektronicky) bezodkladne, najneskôr
do troch (3) dní odo dňa doručenia výzvy nevloží ďalšie finančné prostriedky tak, aby suma
Blokovaných finančných prostriedkov počas celej doby platnosti a účinnosti Zmluvy opätovne
dosahovala hodnotu v zmysle tohto odseku je Veriteľ oprávnený požadovať od Dlžníka
zmluvnú pokutu vo výške 500 €, a to za každé jednotlivé porušenie, a súčasne postupovať
v zmysle podmienok dojednaných v Článku XII. tejto Zmluvy.
Za účelom preukázania dostatočného zabezpečenia Úveru je Dlžník povinný bezodkladne
na výzvu a k spokojnosti Veriteľa doplniť doklady predložené podľa odsekov 7.2. a 7.3.
Zmluvy ďalšími listinami a dokladmi požadovanými Veriteľom.
Dlžník sa zaväzuje, že počas trvania Zmluvy nezriadi bez predchádzajúceho písomného
súhlasu Veriteľa v prospech tretej osoby ďalšie záložné právo k Fondu prevádzky, údržby
a opráv. V prípade porušenia tejto povinnosti je Veriteľ oprávnený odstúpiť od Zmluvy alebo
vyhlásiť predčasnú splatnosť Úveru (t.j. vyhlásiť celú Nesplatenú časť úveru vyčíslenú ku dňu
uvedenému vo vyhlásení za splatnú).
Poplatky a ostatné náklady spojené so zabezpečením Úveru znáša Dlžník bez nároku na ich
náhradu zo strany Veriteľa.
Veriteľ je kedykoľvek v priebehu trvania Zmluvy oprávnený prehodnotiť dostatočnosť
zabezpečenia Úveru a Dlžník je povinný na požiadanie Veriteľa doplniť zabezpečenie Úveru
vo Veriteľom požadovanej výške. V opačnom prípade je Veriteľ oprávnený postupovať podľa
Článku XII. odsek 12.2. Zmluvy.
Článok VIII.
Splácanie Úveru

8.1.

8.2.

8.3.

8.4.

Dlžník sa zaväzuje splácať Veriteľovi Úver, spoločne s ostatným príslušenstvom Úveru
pravidelnými mesačnými splátkami na Splátkový účet (anuitné splátky). Anuitná splátka
Úveru podľa tejto Zmluvy musí byť pripísaná na Splátkový účet najneskôr k 15. dňu
v príslušnom kalendárnom mesiaci – anuitná splátka uvedená v Článku I. Zmluvy.
Zmluvné strany sa výslovne dohodli, že na účely splácania a úročenia Úveru sa Úver považuje
za poskytnutý už dňom otvorenia Čerpacieho účtu, keďže týmto dňom sú prostriedky
alokované na Čerpacom účte vyhradené pre Dlžníka. Prvú splátku Úveru je Dlžník povinný
uhradiť najneskôr k 15. dňu v mesiaci nasledujúcom po mesiaci, v ktorom bol v prospech
Dlžníka otvorený Čerpací účet; ustanovenie ods. 8.1. tým nie je dotknuté. Dlžník berie
na vedomie, že úročenie Úveru začína dňom otvorenia Čerpacieho účtu v Banke, a to
bez ohľadu na rozsah čerpania a/alebo splatenia Úveru. Zmluvné strany sa dohodli, že Úver
bude úročený úrokovou sadzbou uvedenou v Článku I. tejto Zmluvy spôsobom uvedeným
v Článku I. tejto Zmluvy.
Zmluvné strany sa dohodli, že akákoľvek platba Dlžníka, sa najprv započíta na úhradu, resp.
doplnenie Blokovaných finančných prostriedkov za podmienok stanovených v ods. 7.3.
Zmluvy, následne na úhradu zmluvnej pokuty a iných sankčných platieb, ak na ne Veriteľovi
vznikne nárok v zmysle tejto Zmluvy, potom na úhradu úrokov z omeškania, ak na ne
Veriteľovi vznikne nárok v zmysle tejto Zmluvy a až po uhradení týchto súm bude zostávajúca
časť platby započítaná na úhradu anuitnej splátky alebo, ak bude vyhlásená predčasná
splatnosť celého zostatku Úveru, na úhradu úrokov a následne istiny. Ak bude Dlžník
v omeškaní so zaplatením viacerých splátok Úveru, ním vykonaná úhrada sa bude považovať
v prvom rade za úhradu tej splátky, resp. splátok, s ktorými bude Dlžník najdlhšie v omeškaní.
V prípade, že Dlžník preukáže dočasnú platobnú neschopnosť a nemožnosť splácať Úver, a
písomne požiada Veriteľa o odklad splátok alebo o uzavretie dohody o splátkovom kalendári,

2018_PO_U501_505_SVB_obnova _FPÚO_v3

6

8.5.

8.6.
8.7.

8.8.

môže Veriteľ povoliť odklad splácania Úveru alebo uzavrieť s Dlžníkom osobitnú dohodu
o splátkovom kalendári na dlžné splátky Úveru.
Posledná splátka Úveru predstavuje zostatok dlhu a jej výšku Veriteľ oznámi Dlžníkovi
písomne po riadnom a včasnom uhradení predposlednej splátky Úveru zo strany Dlžníka, tak
aby bola uhradená v súlade s odsekom 8.1 tohto Článku Zmluvy.
V prípade omeškania s úhradou splátky Úveru, resp. jej časti, je Dlžník povinný zaplatiť
Veriteľovi úroky z omeškania vo výške 9 % ročne zo sumy, s ktorou je Dlžník v omeškaní.
Ak má Dlžník záujem o vykonanie mimoriadnej splátky alebo o predčasné splatenie zostatku
poskytnutého Úveru alebo časti Úveru, musí o to písomne požiadať Veriteľa, pričom budú
Zmluvné strany postupovať podľa Článku XIV. tejto Zmluvy. Pre vylúčenie právnych
pochybností sa Zmluvné strany výslovne dohodli, že úhrada niekoľkých anuitných splátok
splatných v budúcnosti (tzv. „predplatenie“ anuitných splátok) nie je možná.
Splátka Úveru alebo iná suma zaplatená Dlžníkom v zmysle Zmluvy sa považuje za uhradenú
až okamihom jej pripísania na Splátkový účet.
Článok IX.
Povinnosti a vyhlásenia Dlžníka

9.1.

Dlžník je povinný okrem všeobecných zákonných povinností pri realizácii Stavby, ako aj
po jej zrealizovaní, plniť voči Veriteľovi predovšetkým tieto povinnosti:
a) použiť Úver výlučne na účel stanovený touto Zmluvou;
b) dodržať podmienky, za ktorých bol Úver Dlžníkovi poskytnutý;
c) vykonať realizáciu Stavby v súlade s právoplatným stavebným povolením, príp.
oznámením stavebného úradu k ohláseniu (v prípade ak sa v zmysle stavebného zákona
stavebné povolenie alebo ohlásenie stavby vyžaduje), predloženou projektovou
dokumentáciou a Veriteľom schváleným rozpočtom;
d) vykonať vyregulovanie vykurovacej sústavy v zmysle projektovej dokumentácie, ktorá
bola prílohou žiadosti o poskytnutie tohto Úveru, túto povinnosť má Dlžník len v prípade,
ak bol Úver poskytnutý čo i len z časti na Zateplenie; s výnimkou prípadu, ak k podaniu
žiadosti o poskytnutie Úveru bolo preukázané individuálne vykurovanie bytov Budovy,
a súčasne projektant potvrdil možnosť individuálnej regulácie vykurovania v týchto
bytoch Budovy;
e) predkladať Veriteľovi prostredníctvom Slovenskej inovačnej a energetickej agentúry
(SIEA) údaje o skutočnej spotrebe tepla na vykurovanie počas piatich rokov
nasledujúcich po roku, v ktorom bolo zrealizované Zateplenie Budovy, a to vždy do 31.
marca za predchádzajúci kalendárny rok alebo v prípade iného fakturačného obdobia
najneskôr do 15 dní odo dňa doručenia vyúčtovania dodávateľom energie. Zmluvné
strany berú na vedomie, že Veriteľ je oprávnený uskutočňovať monitoring spotreby tepla
na vykurovanie po realizácii Zateplenia prostredníctvom Slovenskej inovačnej
a energetickej agentúry (SIEA). Na základe žiadosti Slovenskej inovačnej a energetickej
agentúry (SIEA) je Veriteľ oprávnený požiadať Dlžníka o predloženie faktúr za spotrebu
energií. V prípade, ak má Dlžník iné vyúčtovacie obdobie ako január až december
v príslušnom kalendárnom roku, túto skutočnosť Dlžník oznámi Slovenskej inovačnej
a energetickej agentúry (SIEA) najneskôr do 31. januára príslušného kalendárneho roka.
Dlžník zodpovedá za pravdivosť poskytnutých údajov; v prípade porušenia tejto
povinnosti má Veriteľ oprávnenie postupovať v zmysle ods. 12.2. Článku XII. Zmluvy.
Tieto povinnosti Dlžníkovi vznikajú len v prípade, ak bol Úver poskytnutý čo i len z časti
na Zateplenie;
f) spoločne s kolaudačným rozhodnutím alebo protokolom o odovzdaní stavby predložiť aj
overenú kópiu kompletného energetického certifikátu Stavby, túto povinnosť má Dlžník
len prípade, ak bol Úver poskytnutý čo i len z časti na Zateplenie;
g) spoločne s kolaudačným rozhodnutím, protokolom o odovzdaní stavby predložiť aj
„Certifikát zhody výťahu“, resp. „Osvedčenie o úradnej skúške alebo o opakovanej
odbornej skúške“ alebo „Správu z odbornej prehliadky a odbornej skúšky“ vydaných

2018_PO_U501_505_SVB_obnova _FPÚO_v3

7

9.2.

9.3.
9.4.

9.5.

9.6.

9.7.

Technickou inšpekciou Slovenskej republiky, resp. iným akreditovaným orgánom. Túto
povinnosť má Dlžník len v prípade, ak bol Úver poskytnutý na výmenu alebo
modernizáciu výťahu v bytovom dome podľa § 6 odseku 5 písmena a) ZoŠFRB alebo
na vybudovanie nového výťahu podľa § 6 odseku 5 písmena c) ZoŠFRB;
h) na požiadanie Veriteľa predložiť správu/správy o hospodárení s prostriedkami Fondu
prevádzky, údržby a opráv a zoznam neplatičov s vyčíslenými nedoplatkami;
i) na požiadanie Veriteľa predložiť mu aktuálny zoznam vlastníkov bytov a nebytových
priestorov v Budove spolu s vyčíslenou aktuálnou výškou platieb do Fondu prevádzky,
údržby a opráv;
j) písomne požiadať Veriteľa o odsúhlasenie zmeny zhotoviteľa Stavby, o zmene
stavebného dozoru, resp. o zmene inej oprávnenej osoby, príp. o zmene správcu, ktorý
Dlžníka zastupuje za predpokladu, že Dlžníkom sú vlastníci bytov a nebytových
priestorov zastúpení správcom v zmysle zákona č. 182/1993 Z. z. v platnom znení;
v prípade odsúhlasenia zo strany Veriteľa je Dlžník povinný následne predložiť
hodnoverný doklad o tejto zmene;
k) poistiť Budovu proti živelným pohromám a vinkulovať poistné plnenie z poistenia
Budovy proti živelným pohromám v prospech Veriteľa minimálne vo výške poskytnutého
Úveru; splnenie tejto povinnosti je Dlžník povinný Veriteľovi preukázať pred otvorením
Čerpacieho účtu a kedykoľvek počas trvania tejto Zmluvy.
Dlžník je oprávnený a zároveň povinný z poskytnutých prostriedkov Úveru hradiť len tie práce,
materiály, tovary a služby, ktoré sú obsiahnuté vo Veriteľom schválenom rozpočte a v zmluve
o dielo uzavretej s dodávateľom, a ktoré sú súčasne skutočne vykonané a dodané. Práce,
materiály, tovary a služby zaplatené Dlžníkom pred poskytnutím Úveru nemôžu byť
financované prostredníctvom Úveru, s výnimkou prípadu, ak v rámci schvaľovania žiadosti
Dlžníka o Úver bolo poskytnutie Úveru schválené aj za účelom financovania nákladov na
vypracovanie projektovej dokumentácie.
Dlžník je povinný zabezpečiť si odborný dozor investora (stavebný dozor) na vlastné náklady
a na vlastnú zodpovednosť.
Dlžník je povinný umožniť Veriteľovi alebo ním poverenej osobe kontrolu Stavby v súlade
so ZoŠFRB počas realizácie, ako aj po nadobudnutí právoplatnosti kolaudačného rozhodnutia,
prípadne po dni protokolárneho odovzdania Stavby.
Dlžník je povinný zabezpečiť právoplatné kolaudačné rozhodnutie alebo protokol o odovzdaní
stavby najneskôr do 24 mesiacov odo dňa otvorenia Čerpacieho a Splátkového účtu. Overenú
kópiu právoplatného kolaudačného rozhodnutia alebo protokolu o odovzdaní stavby, resp.
preberací a odovzdávací protokol o ukončení prác (úplný, nie čiastočný) je Dlžník povinný
doručiť na vlastné náklady Veriteľovi a príslušnému Pracovníkovi MÚ, a to do 14 pracovných
dní odo dňa nadobudnutia právoplatnosti kolaudačného rozhodnutia alebo odo dňa vyhotovenia
protokolu o ukončení stavebných úprav. Na základe písomnej odôvodnenej žiadosti Dlžníka
môže Veriteľ lehotu na doručenie právoplatného kolaudačného rozhodnutia alebo protokolu
o ukončení stavebných úprav primerane predĺžiť v prípade dôvodov hodných osobitného zreteľa
v zmysle § 9 ods. 7 ZoŠFRB.
Dlžník nie je oprávnený postúpiť, previesť alebo založiť akékoľvek práva, pohľadávky a nároky
vyplývajúce priamo alebo nepriamo z tejto Zmluvy na tretiu osobu bez predchádzajúceho
písomného súhlasu Veriteľa, a to ani v rámci predaja podniku Dlžníka alebo jeho časti.
V prípade akejkoľvek zmeny v osobe Dlžníka je Dlžník povinný zabezpečiť, aby sa práva
a povinnosti vyplývajúce z tejto Zmluvy vzťahovali v rovnakom rozsahu aj na nového dlžníka,
právneho nástupcu.
Dlžník je povinný:
a) písomným oznámením bezodkladne upovedomiť Veriteľa o zmene v osobe, ktorá je
oprávnená konať v mene jednotlivých vlastníkov bytov a nebytových priestorov
bytového domu. Spolu s písomným oznámením je Dlžník povinný predložiť originál
alebo overenú fotokópiu výpisu z obchodného registra alebo registra spoločenstiev
vlastníkov bytov a nebytových priestorov a akékoľvek iné dokumenty na požiadanie
od Veriteľa, ktoré preukazujú oprávnenie konať v mene vlastníkov bytov
a nebytových priestorov bytového domu.

2018_PO_U501_505_SVB_obnova _FPÚO_v3

8

9.8.

9.9.

b) vopred písomne požiadať Veriteľa, výlučne prostredníctvom Pracovníka MÚ, o súhlas
s každou zmenou Stavby, najmä so zmenou právoplatného stavebného povolenia resp.
oznámenia k ohláseniu stavebných úprav, zmenou schválenej projektovej
dokumentácie overenej príslušným stavebným úradom, so zmenou položiek
v schválenom rozpočte, so zmenou obstarávacej ceny stavby, so zmenou zhotoviteľa
stavby, so zmenou stavebného dozoru a o súhlas s nedočerpaním úveru.
Dlžník je povinný predložiť Veriteľovi pred otvorením Čerpacieho a Splátkového účtu tieto
doklady:
a)
podpísanú Záložnú zmluvu (originál) podľa vzoru predloženého alebo schváleného
Veriteľom k všetkým súčasným a budúcim pohľadávkam Dlžníka voči všetkým
vlastníkom bytov a nebytových priestorov v Budove na úhradu mesačných platieb do
Fondu prevádzky, údržby a opráv a ku všetkým súčasným a budúcim pohľadávkam na
vyplatenie zostatku z bankového účtu, na ktorom sú vložené prostriedky Fondu
prevádzky, údržby a opráv podľa Článku VII. tejto Zmluvy;
b)
potvrdenie o registrácii (originál) záložného práva zriadeného na základe Záložnej
zmluvy v Notárskom centrálnom registri záložných práv;
c)
úradný výpis (originál) z Notárskeho centrálneho registra záložných práv;
d)
originál listu vlastníctva, na ktorom sú zapísaní vlastníci bytov a nebytových priestorov
Budovy, ktorý Dlžník predložil pri registrácii Záložnej zmluvy v Notárskom centrálnom
registri záložných práv;
e)
doklad (originál) o poistení Budovy proti živelným pohromám;
f)
doklad o vinkulácii poistného plnenia z poistenia Budovy proti živelným pohromám
v prospech Veriteľa minimálne vo výške poskytnutého Úveru;
g)
doklad preukazujúci zaplatenie poistného.
Dlžník je povinný predložiť Veriteľovi všetky vyššie uvedené doklady najneskôr do šiestich
(6) mesiacov odo dňa účinnosti tejto Zmluvy, v opačnom prípade je Veriteľ oprávnený
od Zmluvy odstúpiť.
Dlžník udeľuje Veriteľovi týmto súhlas na uspokojenie každej svojej splatnej a neuhradenej
pohľadávky voči Dlžníkovi výkonom záložného práva na základe Záložnej zmluvy a zároveň
sa zaväzuje poskytnúť Veriteľovi všetku potrebnú súčinnosť.
Článok X.
Osobitné povinnosti Dlžníka

10.1.

10.2.

Dlžník berie na vedomie skutočnosť, že Úver je poskytnutý z prostriedkov štátneho rozpočtu
alebo vlastných zdrojov Veriteľa a je účelovo viazaný. Dlžník týmto akceptuje, že pri jeho
správe zo strany Veriteľa je uplatnený osobitný režim.
Ustanovenia o štátnej pomoci:
Dlžník berie na vedomie, že Úver sa poskytuje v súlade s Nariadením Komisie EÚ číslo
1407/2013 z 18. decembra 2013 o uplatňovaní článkov 107 a 108 Zmluvy o fungovaní
Európskej únie na pomoc de minimis, v súlade so zákonom č. 358/2015 o úprave niektorých
vzťahov v oblasti štátnej pomoci a minimálnej pomoci a o zmene a doplnení niektorých
zákonov (zákon o štátnej pomoci).
Článok XI.
Doručovanie

11.1.

Všetku korešpondenciu (okrem bežných oznámení podľa vlastnej úvahy Veriteľa a upomienok
na úhradu omeškaných Riadnych splátok), ktorá je adresovaná Dlžníkovi, Veriteľ zasiela
poštou, a to doporučenou zásielkou na adresu sídla Dlžníka uvedenú v záhlaví Zmluvy alebo
v Obchodnom registri. Ak Dlžník neprevezme zásielku z akéhokoľvek dôvodu, uloží ju
doručovateľ na pošte a adresáta o tom vhodným spôsobom upovedomí. Ak si Dlžník zásielku

2018_PO_U501_505_SVB_obnova _FPÚO_v3

9

11.2.

11.3

v odbernej lehote od uloženia nevyzdvihne, považuje sa posledný deň odbernej lehoty za deň
doručenia, aj keď sa Dlžník o uložení nedozvedel.
V prípade, ak korešpondencia nemusí byť doručovaná Dlžníkovi v listinnej podobe, Veriteľ ju
bude doručovať do elektronickej schránky (e-schránky) Dlžníka cez Ústredný portál verejnej
správy www.slovensko.sk obyčajným doručením prostredníctvom formuláru „Všeobecná
agenda – rozhodnutie“. Zásielka (e-správa) sa považuje za doručenú Dlžníkovi v deň
bezprostredne nasledujúci po uložení e-správy v jeho e-schránke.
Veriteľ zabezpečí doručovanie informácií o čerpaní a splácaní úveru, a to vrátane splátkového
kalendára na celé obdobie splatnosti úveru, prostredníctvom internetového portálu výpisov
ŠFRB, ku ktorému Dlžníkovi fond zašle prístupové oprávnenia spolu s Oznámením o otvorení
čerpacieho a splátkového účtu, ak už nebol Dlžníkovi oznámený. Internetový portál výpisov
ŠFRB je Dlžníkom dostupný prostredníctvom webového sídla Veriteľa: www.sfrb.sk.
Článok XII.
Sankcie

12.1.

Ak počas trvania úverového vzťahu založeného touto Zmluvou nastane skutočnosť, ktorá by
mala alebo mohla mať za následok podstatnú zmenu podmienok, za ktorých bola Zmluva
uzavretá a/alebo ktoré môžu podľa posúdenia Veriteľa ohroziť riadne splnenie záväzkov
Dlžníka voči Veriteľovi, najmä, ale nie výlučne ak:
a) Dlžník poruší akékoľvek ustanovenia Zmluvy;
b) Dlžník neuhradí 3 alebo viac mesačných splátok Úveru;
c) Dlžník neumožní alebo sťaží Veriteľovi vykonať kontrolu dodržiavania účelu poskytnutia
Úveru poverenými alebo oprávnenými osobami;
d) Veriteľ zistí uvedenie akýchkoľvek nepravdivých, skreslených alebo falšovaných údajov
zo strany Dlžníka, ktoré boli súčasťou dokumentácie pri podaní žiadosti o poskytnutie
Úveru, a to predovšetkým dokladov o príjmoch Dlžníka, projektovej dokumentácie
a stavebného povolenia a pod. alebo Veriteľ zistí uvedenie akýchkoľvek nepravdivých,
skreslených alebo falšovaných údajov zo strany Dlžníka pri podaní žiadosti o čerpanie
Úveru;
e) Veriteľ zistí, že došlo k Duplicitnému financovaniu;
f) Dlžník riadne nezabezpečí Úver podľa Článku VII. tejto Zmluvy;
g) Dlžník Veriteľovi neoznámi zmenu zhotoviteľa, stavebného dozoru, resp. oprávnenej
osoby a/alebo nedoloží doklad o zmene zhotoviteľa, stavebného dozoru, resp. o zmene
oprávnenej osoby;
h) Dlžník opakovane porušuje platobnú disciplínu;
i) Dlžník alebo osoba, ktorá poskytla zabezpečenie Úveru, poruší povinnosť vyplývajúcu
zo zmluvy uzavretej s Veriteľom a/alebo s Bankou, alebo povinnosť vyplývajúcu zo
záväzku zabezpečujúceho pohľadávku Veriteľa voči Dlžníkovi na základe tejto Zmluvy;
j) Veriteľ zistí skutočnosti, ktoré môžu viesť k ohrozeniu splatenia Úveru (najmä podstatné
zhoršenie finančnej situácie Dlžníka alebo jeho spoločníkov/ akcionárov, platobná
neschopnosť Dlžníka, hroziaci konkurz alebo likvidácia, nariadenie exekúcie, zákaz
činnosti a/alebo podnikania Dlžníka atď.);
k) Dlžník počas trvania úverového vzťahu neoznámil Veriteľovi skutočnosti, ktoré by mohli
mať za následok zvýšenie miery rizika návratnosti Úveru, alebo Veriteľovi poskytol
nepravdivé, skreslené alebo neúplné informácie;
l) Dlžník nepoužije finančné prostriedky Úveru na stanovený účel Úveru;
m) dôjde k akejkoľvek skutočnosti znemožňujúcej, obmedzujúcej alebo ohrozujúcej
splácanie Úveru a/alebo jeho príslušenstva, príp. iných záväzkov vyplývajúcich z tejto
Zmluvy alebo jej porušenia;
n) Dlžník poruší akúkoľvek povinnosť v zmysle odseku 6.1. Článku VI. Zmluvy;
o) Dlžník poruší akúkoľvek povinnosť v zmysle odseku 7.2 a 7.3 Článku VII. Zmluvy;
p) Dlžník poruší akúkoľvek povinnosť v zmysle 9.8 Článku IX. Zmluvy;

2018_PO_U501_505_SVB_obnova _FPÚO_v3

10

12.2.

12.3.

12.4.
12.5.

môže Veriteľ podľa vlastného uváženia uplatniť sankcie v zmysle odseku 12.2. tohto
Článku XII. Zmluvy.
V prípade, ak nastane niektorá zo skutočností podľa predchádzajúceho odseku tohto Článku,
Veriteľ môže uplatniť jednu, viacero alebo všetky z nasledujúcich sankcií:
a)
vyhlásiť bez ohľadu na dohodnutú dobu poskytnutia Úveru a čas jeho splácania
predčasnú splatnosť Úveru, t.j. vyhlásiť celú Nesplatenú časť úveru vyčíslenú ku dňu
uvedenému vo vyhlásení za splatnú, pričom Dlžník je povinný túto Nesplatenú časť
úveru uhradiť do 60 dní odo dňa doručenia tohto vyhlásenia;
b)
požadovať ďalšie zabezpečenie Úveru;
c)
obmedziť alebo úplne zastaviť čerpanie Úveru;
d)
odstúpiť od Zmluvy alebo túto vypovedať;
e)
vykonať (uplatniť) všetky zabezpečovacie prostriedky k Úveru alebo niektoré z nich
podľa vlastnej voľby Veriteľa;
f)
použiť blokované finančné prostriedky v zmysle ods. 7.3. Zmluvy za účelom
uspokojenia nároku Veriteľa voči Dlžníkovi vyplývajúcemu zo Zmluvy.
Pri odstúpení od Zmluvy alebo inom predčasnom ukončení Zmluvy z akéhokoľvek dôvodu je
Dlžník povinný uhradiť Veriteľovi do 60 dní od doručenia odstúpenia alebo iného
predčasného ukončenia Zmluvy celú Veriteľom vyčíslenú aktuálnu Nesplatenú časť úveru,
vrátane zmluvných pokút a prípadných iných záväzkov. Ak to odôvodňujú ekonomické
pomery Dlžníka, Dlžník môže požiadať Veriteľa v tejto lehote o uzatvorenie dohody o splatení
dlhu (splátkový kalendár) na sumu aktuálnej Nesplatenej časti Úveru, zmluvnej pokuty,
prípadne iných záväzkov, ktoré má voči Veriteľovi po odstúpení od Zmluvy.
Dlžník je povinný jednorazovo vrátiť Veriteľovi Neoprávnene čerpaný úver, resp. jeho časť, a
to v lehote 15 dní odo dňa, kedy mu bude doručená výzva Veriteľa na jednorazové vrátenie.
V prípade, ak má Dlžník s Veriteľom uzavreté aj iné zmluvy o poskytnutí úveru/ podpory,
na základe ktorých Veriteľ poskytol Dlžníkovi finančné plnenie (úver) a Dlžník poruší
ustanovenia tejto Zmluvy, Veriteľ má právo odstúpiť od všetkých zmlúv, ktoré uzatvoril
s Dlžníkom.
Článok XIII.
Zmluvná pokuta a poplatky

13.1.

13.2.

13.3.

Dlžník môže požiadať o predčasné ukončenie Zmluvy bez čerpania akejkoľvek časti Úveru,
ak mu boli otvorené Čerpací a Splátkový účet, avšak nezačal čerpať prostriedky Úveru.
V takomto prípade je však Dlžník povinný uhradiť jednorazový poplatok spojený s otvorením
účtov vo výške 150 €. Po vykonaní tejto úhrady mu bude oznámené ukončenie Zmluvy.
V prípade zániku poistnej zmluvy na Budovu a/alebo zániku vinkulácie poistného plnenia
podľa Článku IX. odseku 9.8. písm. e) a f) Zmluvy je Veriteľ oprávnený žiadať od Dlžníka
zmluvnú pokutu vo výške 150 € za každý prípad porušenia samostatne. Tým nie je dotknutý
nárok Veriteľa na náhradu škody alebo na uplatnenie sankcií podľa Článku XII. Zmluvy.
Veriteľ je oprávnený žiadať od Dlžníka zmluvnú pokutu až do výšky 5 % z poskytnutého
Úveru z dôvodov porušenia ktorejkoľvek z ostatných zmluvných podmienok uvedených
v Článku IX. odsek 9.1., 9.4. a Článku XII. odsek 12.2. a 12.4. Zmluvy. Tým nie je dotknutý
nárok Veriteľa na náhradu škody, vrátane škody prevyšujúcej zmluvnú pokutu. Zmluvná
pokuta je splatná v lehote určenej vo výzve Veriteľa na zaplatenie zmluvnej pokuty.
Článok XIV.
Predčasné splatenie Úveru a Mimoriadne splátky Úveru

14.1.

Dlžník môže pred dohodnutou lehotou splatnosti splatiť Úver alebo jeho časť len
s predchádzajúcim písomným súhlasom Veriteľa. Na základe písomnej žiadosti Dlžníka mu
Veriteľ oznámi celkovú výšku zostatku Nesplatenej časti Úveru, spoločne s pevne stanoveným
termínom, do ktorého je povinný Dlžník Nesplatenú časť Úveru uhradiť.

2018_PO_U501_505_SVB_obnova _FPÚO_v3

11

14.2.

Dlžník môže vykonať s predchádzajúcim písomným súhlasom Veriteľa Mimoriadnu splátku
časti Úveru. Túto Mimoriadnu splátku Úveru je možné realizovať najviac dvakrát
za kalendárny rok, pričom minimálna výška Mimoriadnej splátky Úveru je 15.000,- €.
V písomnom súhlase Veriteľ stanoví dátum, číslo účtu a variabilný symbol ako povinné
podmienky, za ktorých sa má Mimoriadna splátka Úveru vykonať. Po úhrade Mimoriadnej
splátky Úveru Veriteľ zašle Dlžníkovi oznámenie, na základe ktorého dôjde na základe
žiadosti Dlžníka k primeranému skráteniu lehoty na splatenie Úveru alebo k primeranému
zníženiu výšky mesačných splátok Úveru.
Článok XV.
Záverečné ustanovenia

Táto Zmluva je platná dňom jej podpisu oboma Zmluvnými stranami a účinná dňom
nasledujúcim po dni zverejnenia v Centrálnom registri zmlúv vedenom Úradom vlády
Slovenskej republiky podľa § 47 odseku 1 zákona č. 40/1964 Zb. Občiansky zákonník v znení
neskorších predpisov v nadväznosti na § 5a odseky 1 a 6 zákona č. 211/2000 Z. z.
o slobodnom prístupe k informáciám a o zmene a doplnení niektorých zákonov v znení
neskorších predpisov.
15.2. Zmluva je vyhotovená v troch (3) vyhotoveniach, z ktorých Veriteľ obdrží dve (2)
vyhotovenia, a Dlžník jedno (1) vyhotovenie.
15.3. Zmluvu je možné meniť len číslovanými dodatkami, ktoré tvoria neoddeliteľnú súčasť Zmluvy
a sú podpísané Zmluvnými stranami, ak zo Zmluvy nevyplýva inak. Podmienka vypracovania
dodatku k Zmluve v prípade jej zmeny sa nevzťahuje na zmenu týkajúcej sa ods. 14.2. Článku
XIV. Zmluvy, zníženia, zvýšenia mesačnej splátky úveru, zmeny zhotoviteľa stavby, a
odkladu splátok poskytnutého úveru, zmeny stavebného dozoru a zmeny stavebného
povolenia.
15.4. Táto Zmluva predstavuje úplnú dohodu Zmluvných strán týkajúcu sa jej predmetu. Vedľajšie
ústne dojednania neexistujú.
15.5. Žiadne opomenutie, zámerné nevyužitie, neuplatnenie, neskoré uplatnenie alebo odklad
uplatnenia alebo využitia určitého zmluvného alebo zákonného práva alebo nároku sa
nepovažuje za vzdanie sa tohto práva alebo nároku alebo súvisiaceho práva alebo nároku.
15.6. Nadpisy v tejto Zmluve slúžia iba k uľahčeniu orientácie a nemajú vplyv na jej výklad. Všetky
prílohy Zmluvy tvoria jej neoddeliteľnú súčasť. V prípade rozporu medzi ustanoveniami
Zmluvy a jej akejkoľvek prílohy, je rozhodujúca Zmluva. V prípade rozporu medzi Článkom
I. Zmluvy a Článkami II. až XV. Zmluvy, platia prednostne Články II. až XV. Zmluvy.
15.7. Dlžník týmto vyhlasuje, že v zmysle § 401 Obchodného zákonníka súhlasí s predlžením
premlčacej doby práv Veriteľa voči Dlžníkovi zo Zmluvy, a to na 10 rokov od doby, keď
začala po prvý raz plynúť.
15.8. Práva a povinnosti Zmluvných strán sa riadia príslušnými ustanoveniami Obchodného
zákonníka a ZoŠFRB, vrátane osobitných právnych predpisov, najmä Zákona o štátnej
pomoci, zákona č. 323/2015 Z. z. o finančných nástrojoch financovaných z európskych
štrukturálnych a investičných fondov a o zmene a doplnení niektorých zákonov v znení
neskorších predpisov, zákona č. 523/2004 Z. z. o rozpočtových pravidlách verejnej správy
v znení neskorších právnych predpisov, zákona č. 278/1993 Z. z. o správe majetku štátu
v znení neskorších predpisov, zákona č. 374/2014 Z. z. o pohľadávkach štátu a o zmene
a doplnení niektorých zákonov.
15.9. Ak sa niektoré ustanovenia tejto Zmluvy stanú neplatnými, neúčinnými alebo
nevymáhateľnými, Zmluvné strany sa dohodli, že takéto ustanovenia nahradia vo forme
dodatku k tejto Zmluve novými ustanoveniami, ktoré budú zodpovedať obsahu neplatných,
neúčinných alebo nevymáhateľných ustanovení Zmluvy. Do doby uzavretia takejto dohody
platí všeobecná úprava, tak ako je upravená vo všeobecne záväzných právnych predpisoch.
15.10. Dlžník podpisom tejto Zmluvy čestne prehlasuje, že nemá žiadne záväzky voči daňovému
úradu, Sociálnej poisťovni, zdravotnej poisťovni, úradu práce, sociálnych vecí a rodiny, ani
iným verejným inštitúciám, úradom alebo organizáciám a orgánom verejnej správy.
15.1.

2018_PO_U501_505_SVB_obnova _FPÚO_v3

12

15.11. Zmluvné strany sa dohodli, že prípadné spory vyplývajúce z tejto Zmluvy budú riešiť
predovšetkým zmierlivo. Ak to nebude úspešné, rozhodne spor príslušný súd Slovenskej
republiky.
15.12. Záväzok Dlžníka zo Zmluvy zaniká najskôr úplným splnením všetkých povinností Dlžníka
voči Veriteľovi súvisiacich priamo alebo nepriamo so Zmluvou, ak to zo Zmluvy nevyplýva
inak.
15.13. Táto Zmluva je uzatvorená na dobu určitú, a to až do úplného splnenia všetkých záväzkov
Dlžníka vyplývajúcich z tejto Zmluvy.
15.14. Zmluvné strany vyhlasujú, že si túto Zmluvu prečítali, jej obsahu porozumeli a na znak toho,
že obsah Zmluvy zodpovedá ich skutočnej a slobodnej vôli, ju podpísali.

V Bratislave, dňa.......................
Veriteľ :

......................................................
Ing. Juraj Kurňavka
generálny riaditeľ
Štátneho fondu rozvoja bývania
pečiatka a podpis

2018_PO_U501_505_SVB_obnova _FPÚO_v3

V ............................dňa.................
Dlžník :

.................................................
Juraj Berezňanin
predseda
Spoločenstvo vlastníkov bytov NOVUM
pečiatka a podpis
overenie podpisu dlžníka

13

