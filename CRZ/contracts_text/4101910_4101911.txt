Zmluva o poskytovaní služieb č. 730/2019
uzavretá v súlade s ust. § 269 ods. 2 a nasl. zákona č. 513/1991 Zb. - Obchodný zákonník v znení
neskorších predpisov
Čl. I
Zmluvné strany
Objednávateľ
Názov:
Univerzita Pavla Jozefa Šafárika v Košiciach
Sídlo:
Šrobárova 2, 041 80 Košice
Štatutárny orgán:
prof. RNDr. Pavol Sovák, CSc. – rektor
IČO:
00397768
IČ DPH:
SK2021157050
Zástupcovia na rokovanie vo veciach
zmluvných:
JUDr. Zuzana Gažová
technických:
Kamil Zelenák
Bankové spojenie:
Štátna pokladnica
Číslo účtu:
7000241770/8180
IBAN:
SK4881800000007000241770
Tel. č.:
e-mail:
@upjs.sk
(ďalej len „objednávateľ“)
Poskytovateľ
Obchodné meno:
Sídlo:
Štatutárny orgán:
IČO:
DIČ:
IČ DPH:
Bankové spojenie:
Číslo účtu:
IBAN:
Kontakt e- mail:
Tel. č./fax. č.:
Zápis v obch. registri:
Tel. č.:
e-mail:

ADM Košice spol. s r.o.
Ružinská 11, 04011 Košice
Ing. Marek Horváth, konateľ
44644019
2022792838
SK 2022792838
Tatra banka a.s.
2626753943
SK25110000000026266753943
adm@nextra.sk
0905644686
Obchodný register okresného súdu Košice I
......................................
.......................................

(ďalej len „poskytovateľ“)
(ďalej spoločne len „zmluvné strany“)
Čl. II
Podklady pre uzavretie zmluvy
Táto zmluva je uzatvorená ako výsledok zadávania zákazky s nízkou hodnotou postupom podľa § 117
zákona č. 343/2015 Z. z. o verejnom obstarávaní a o zmene a doplnení niektorých zákonov v znení
neskorších predpisov (ďalej len „zákon o verejnom obstarávaní“) s názvom predmetu: „Pozáručný
servis a opravy na závory a brány v areáloch UPJŠ v Košiciach“

1

Čl. III
Právne predpisy
Vzájomné vzťahy oboch zmluvných strán sa riadia ust. zákona č. 513/1991 Zb. - Obchodný zákonník
v znení neskorších predpisov, zákona č. 18/1996 Z. z. o cenách v znení neskorších predpisov (ďalej len
„zák. č. 18/1996 Z. z.“) a vyhláškou Ministerstva financií SR č. 87/1996 Z. z., ktorou sa vykonáva zákon
NR SR č. 18/1996 Z. z. o cenách v znení neskorších predpisov (ďalej len „vyhl. č. 87/1996 Z. z.“).
Čl. IV
Predmet zmluvy
1. Predmetom tejto zmluvy je úprava práv a povinností poskytovateľa a objednávateľa pri
zabezpečovaní pozáručného servisu, odstraňovanie porúch a vykonávanie opráv vrátane dodanie
nevyhnutných náhradných dielov (ďalej len služby) na závory a brány v areáloch UPJŠ v Košiciach
(ďalej len „zariadenia“), ktorých zoznam je uvedený v Prílohe č. 1 Príloha č. 1 tvorí neoddeliteľnú
súčasť tejto zmluvy.
2. Poskytovateľ sa zaväzuje po dobu trvania tejto zmluvy vykonávať pre objednávateľa služby, ktoré sú
predmetom tejto zmluvy a následné opravy vymedzené touto zmluvou.
3. Poruchy, vady a nedostatky na zariadení zistené objednávateľom je potrebné oznámiť e-mailom
poskytovateľovi, ktorý je povinný ich odstrániť bez zbytočného odkladu. Poruchy, vady a nedostatky
na zariadeniach objednávateľ oznámiť poskytovateľovi na tel. č.:
......... v pracovných dňoch od 8:00 – 15:00 hod. Oznámenie poruchy, vady a nedostatky po 15:00
hod. bude riešené v najbližšom pracovnom dni.
4. V prípade rozsiahlejšej opravy nad 150 € bez DPH je poskytovateľ povinný jej vykonanie odsúhlasiť
s objednávateľom vopred.
5. Zmeny počtu závor a brán uvedených v Prílohe č. 1 k tejto zmluve budú upravené písomným
dodatkom k tejto zmluve.
Čl. V
Cena a platobné podmienky
1. Cena za poskytnuté služby je stanovená dohodou zmluvných strán v súlade s ust. zák. č. 18/1996
Z. z. a v súlade s vyhl. č. 87/1996 Z. z.
2. Zmluvné strany sa dohodli na jednotkových cenách za poskytnuté služby uvedené v Prílohe č. 1,
ktorá tvorí neoddeliteľnú súčasť tejto zmluvy.
3. Celková cena plnenia je stanovená vo výške 10 000,00 € bez DPH, čo je 12 000,- € s DPH ( slovom
dvanásťtisíc eur ) po dobu trvania tejto zmluvy.
4. Cena nevyhnutných náhradných dielov dodaných v spojitosti s vykonanou službou bude zmluvnými
stranami dohodnutá v každom jednotlivom prípade samostatne , pričom za objednávateľa bude túto
cenu vopred s poskytovateľom vecne odsúhlasovať zodpovedný zamestnanec objednávateľa a
potvrdzovať svojim podpisom na výkaze poskytnutej služby.
5. Faktúry za poskytnuté servisné služby budú vystavované poskytovateľom mesačne, najneskôr do
10 - teho dňa nasledujúceho mesiaca.
6. Objednávateľovi vzniká povinnosť na zaplatenie ceny po riadnom a včasnom poskytnutí
objednaných služieb poskytovateľom, na základe vystavenej faktúry, ktorá musí byť v súlade
s touto zmluvou a objednávkou vystavenou objednávateľom. Súčasťou faktúry musí byť dodací list,
v ktorom bude uvedený rozpis vykonaných prác, vrátane uvedenia názvov použitých
náhradných dielov, potvrdený podpisom povereného zástupcu objednávateľa a poskytovateľa.
Objednávateľ a poskytovateľ sa zaväzujú vo všetkých písomnostiach, (listoch, dodacích listoch,
faktúrach, objednávkach, atď.) uvádzať číslo tejto zmluvy.
8. Ak poskytovateľ služby predloží odberateľovi faktúru, ktorá je neúplná, nesprávna, alebo ktorá
neobsahuje všetky náležitosti daňového dokladu v zmysle platnej právnej úpravy, je objednávateľ
oprávnený takúto faktúru vrátiť na doplnenie, resp. na vystavenie novej faktúry. Nová 30 – dňová
lehota splatnosti začne plynúť až po doručení opravenej, resp. novej vystavenej faktúry
odberateľovi.
9. Objednávateľ neposkytuje preddavok ani zálohovú platbu.
10. Lehota splatnosti faktúry je 30 dní odo dňa doručenia faktúry.
11.Objednávateľ nezodpovedá za omeškanie s úhradou faktúry, ktorá je spôsobená nepripísaním
finančných prostriedkov na účet poskytovateľa zo strany jeho finančného ústavu.

2

Čl. VI
Termín a podmienky plnenia
1. Poskytovateľ sa zaväzuje poskytovať služby výlučne zamestnancami odborne spôsobilými na túto
činnosť, rešpektujúc všetky platné a účinné právne normy.
2. Poskytovateľ je povinný dbať na dodržiavanie pracovnej disciplíny svojich zamestnancov
a dodržiavať všetky zmluvné podmienky a zaistiť bezpečnosť a ochranu zdravia pri práci ako
protipožiarnu ochranu minimálne v rozsahu, ako je to uvedené v Dohode o BOZP a PO, ktorá je
Prílohou č. 2, nedeliteľnou súčasťou tejto zmluvy.
3. Objednávateľ splnomocní na prevzatie poskytnutých služieb (potvrdenie dodacieho listu)
zodpovedných zamestnancov uvedených v každej samostatnej objednávke.
4. Objednávateľ je povinný na základe tejto zmluvy poskytnúť poskytovateľovi služieb potrebnú
súčinnosť na základe jeho požiadavky.
Čl. VII
Zmluvné sankcie
1. V prípade omeškania poskytovateľa so splnením dohodnutého termínu poskytnutia servisnej služby
podľa tejto zmluvy, objednávateľ je oprávnený požadovať od poskytovateľa zmluvnú pokutu vo výške
0,2 % z ceny poskytovanej služby, ktorej sa omeškanie týka za každý aj začatý deň omeškania.
2. V prípade omeškania objednávateľa s úhradou ceny za poskytnuté služby podľa tejto zmluvy, je
poskytovateľ oprávnený uplatniť voči objednávateľovi zmluvnú pokutu vo výške 0,2 % z neuhradenej
fakturovanej čiastky za každý, aj začatý deň omeškania.
Čl. VIII
Odstúpenie od zmluvy a výpoveď
1. Zmluvné strany môžu odstúpiť od tejto zmluvy z dôvodov upravených príslušnými právnymi
predpismi a z dôvodov uvedených v tejto zmluve. Na odstúpenie od tejto zmluvy sa vyžaduje
písomná forma. Odstúpenie nadobúda účinnosť dňom doručenia odstúpenia druhej zmluvnej
strane.
2. Ktorákoľvek zo zmluvných strán je oprávnená odstúpiť od tejto zmluvy pri podstatnom porušení
zmluvnej povinnosti druhou zmluvnou stranou a požadovať náhradu škody, ktorá jej vinou vznikla.
Odstúpenie od tejto zmluvy odstupujúca strana oznámi druhej bez zbytočného odkladu po tom, ako
sa o podstatnom porušení zmluvy dozvedela.
3. Podstatným porušením zmluvnej povinnosti poskytovateľa je:
a) nerešpektovanie dohodnutých podmienok pre plnenie tejto zmluvy aj napriek
predchádzajúcemu písomnému upozorneniu objednávateľa,
b) omeškanie poskytovateľa s plnením zmluvy v dohodnutom termíne o viac ako15 kalendárnych
dní,
d) porušenie povinnosti za podmienok uvedených v ust. § 345 ods. 2 Obchodného zákonníka.
4. Podstatným porušením zmluvnej povinnosti objednávateľa je:
a) neposkytnutie súčinnosti objednávateľovi ani v dodatočnej primeranej lehote, ktorú si
poskytovateľ vyžiadal od objednávateľa písomne,
b) ak je objednávateľ v omeškaní s úhradou fakturovanej ceny za predmet zmluvy o viac ako 30
kalendárnych dní.
5. Túto zmluvu je možné vypovedať ktoroukoľvek zmluvnou stranou písomnou výpoveďou bez
udania dôvodu. Výpovedná doba je tri mesiace a začína plynúť od 1. dňa mesiaca nasledujúceho
po doručení výpovede.
Čl. X
Zmena zmluvy
1. Túto zmluvu je možné počas jej trvania zmeniť iba vzostupne číslovanými písomnými dodatkami,
ktoré sa po podpísaní zmluvnými stranami a nadobudnutí účinnosti stávajú jej nedeliteľnou
súčasťou, ak tieto nebudú v rozpore s ust. § 18 zákona o verejnom obstarávaní.
2. Túto zmluvu je možné počas jej trvania zmeniť bez nového verejného obstarávania dodatkom k tejto
zmluve, avšak maximálne do 10 % hodnoty pôvodnej zmluvnej ceny uvedenej v čl. V ods. 3 tejto
zmluvy.
3. Túto zmluvu je objednávateľ oprávnený zmeniť vo forme písomného dodatku k tejto zmluve počas
jej trvania v nasledovných prípadoch, ak:

3

a) nastane potreba realizácie doplňujúcich služieb, ktoré sú nevyhnutné pre splnenie predmetu
zmluvy, avšak nie sú zahrnuté v tejto zmluve, nakoľko ich poskytuje pôvodný poskytovateľ
a zmena poskytovateľa nie je možná z ekonomických alebo technických dôvodov, pričom ide
najmä o požiadavku vzájomnej zameniteľnosti alebo interoperability s existujúcimi službami
a spôsobí objednávateľovi významné ťažkosti alebo podstatnú duplicitu nákladov, pričom
hodnota všetkých oprávnených zmien nepresiahne 50 % hodnoty pôvodnej zmluvy podľa čl. V
ods. 3 tejto zmluvy,
b) potreba zmeny zmluvy vyplynie z okolností, ktoré objednávateľ nemohol pri vynaložení náležitej
starostlivosti predvídať,
c) v prípade vzniku skutočností definovaných ako vyššia moc alebo nepredvídaných prekážok zo
strany objednávateľa, nastane potreba vykonať formálne alebo administratívne zmeny zmluvy
(napr. zmena v osobe štatutárneho orgánu, sídla, zmena čísla bankového účtu a pod.).
4. Zmluvné strany sú oprávnené dodatkom predĺžiť dobu trvania tejto zmluvy v prípade, ak počas
pôvodne dohodnutej doby trvania tejto zmluvy nedôjde k vyčerpaniu celkovej zmluvnej ceny podľa
čl. V ods. 3 tejto zmluvy v celom rozsahu.
Čl. XI
Záverečné ustanovenia
1. Táto zmluva sa uzatvára na dobu určitú a to na obdobie 24 mesiacov odo dňa nadobudnutia
účinnosti tejto zmluvy, resp. do vyčerpania finančného limitu v zmysle čl. V ods. 3 tejto zmluvy,
podľa toho, ktorá zo skutočností nastane skôr.
2. Zmluvné strany sa dohodli, že akékoľvek písomnosti, vyplývajúce z právneho vzťahu založeného
touto zmluvou, sa budú doručovať na adresu sídla zmluvných strán. Písomnosti (napr. faktúry,
výpoveď zmluvy, odstúpenie od zmluvy, uplatnenie zmluvnej pokuty) s považujú za doručené aj v
prípade, ak sa doporučená zásielka adresovaná na adresu sídla zmluvnej strany vráti druhej
(odosielajúcej) zmluvnej strane ako neprevzatá (napríklad z dôvodu odopretia prevzatia
písomnosti alebo neprevzatia písomnosti v odbernej lehote, prípadne z dôvodu neznámeho
adresáta); v uvedenom prípade sa písomnosti považujú za doručené dňom, keď boli odosielajúcej
zmluvnej strane vrátené i keď sa adresát o tom nedozvedel.
3. Táto zmluva je vyhotovená v piatich rovnopisoch, z ktorých poskytovateľ dostane dva
a objednávateľ tri rovnopisy.
4. Táto zmluva nadobúda platnosť dňom jej podpísania obomi zmluvnými stranami a účinnosť odo dňa
nasledujúceho po dni jej zverejnenia v Centrálnom registri zmlúv Úradu vlády Slovenskej
republiky.
5. Zmluvné strany si zmluvu riadne prečítali, jej obsahu porozumeli a na znak súhlasu ju potvrdzujú
svojimi vlastnoručnými podpismi.
6. Neoddeliteľnou súčasťou tejto zmluvy sú:
a) Príloha č. 1 – Ocenený zoznam položiek
b) Príloha č. 2 – Dohoda BOZP

V ..............................., dňa ..................... 2019

V Košiciach, dňa ............................2019

Za poskytovateľa:

Za objednávateľa:

...........................................................
Ing. Marek Horváth
konateľ

.................................................................
prof. RNDr. Pavol Sovák, CSc.
rektor

4

CP sevis zavory a brany UPJS

PRÍLOHA č.1 - Ocenený zoznam pložiek - ADM Košice spol. s r.o.

Miesto umiestnenia
závory / brány
Mojzesová 9

Typ závory / brány

Doporučený servis

Závora CAME 5m rameno.
1x zemná slučka
1x infra závora
Otváranie pomocou ID nosiča
Závora NICE 5m rameno
1x zemná slučka
1x infra závora
Otváranie pomocou ID nosiča

1x za 2 mesiace

Posuvná brána
Infra závora
Ovládanie - diaľkové

1x za 2 mesiace

Posuvná brána CAME
Infra závora
Ovládanie - diaľkové

1x za 2 mesiace

Závora CAME 6m rameno
1x zemná slučka
1x infra závora
Otváranie z vrátnice + DO

1x za 2 mesiace

Posuvná brána CAME
Infra závora
Ovládanie - kľúčom

1x za 2 mesiace

Posuvná brána NICE
Infra závora
Ovládanie - kľúčom + vrátnica

1x za 2 mesiace

2x závora Green
3x zemná slička
2x infra závora
2x semafór
Otváranie ID + vrátnica
Posuvná brána
Infra závora
Ovládanie ID + z vrátnice

1x za 2 mesiac

Rozsah prác
Skúška funkčnosti
Kalibrácia
Kontrola snímačov
Vyčistenie mechanických častí
Skúška funkčnosti
Kalibrácia
Kontrola snímačov
Vyčistenie mechanických častí

Cena bez
DPH v €

Cena s
DPH v €

25,00

30,00

40,00

48,00

25,00

30,00

25,00

30,00

25,00

30,00

25,00

30,00

80,00

96,00

25,00

30,00

270,00

324,00

Prepravné náklady spojené s výkonom kontrol a bežných opráv pre zariadenie / za výjazd k servisu alebo oprave

6,96

8,35

Cena za odbornú prehliadku zariadenia

69,50

83,40
30,60

Ústav telesnej výchovy

Medická 4

Popradská 66

Garáže Sládkovičová

Botanická záhrada

UPJŠ vjazd z ulice
Dr. Kostlivého

UPJŠ vjazd z ulice
Dr. Kostlivého

1x za 2 mesiace

1x za 2 mesiace

Skúška funkčnosti
Kalibrácia
Kontrola snímačov
Vyčistenie mechanických častí
Skúška funkčnosti
Kalibrácia
Kontrola snímačov
Vyčistenie mechanických častí
Skúška funkčnosti
Kalibrácia
Kontrola snímačov
Vyčistenie mechanických častí
Skúška funkčnosti
Kalibrácia
Kontrola snímačov
Vyčistenie mechanických častí
Skúška funkčnosti
Kalibrácia
Kontrola snímačov
Vyčistenie mechanických častí
Skúška funkčnosti
Kalibrácia
Kontrola snímačov
Vyčistenie mechanických častí
Skúška funkčnosti
Kalibrácia
Kontrola snímačov
Vyčistenie mechanických častí

Cena spolu za servis 1x za 2 mesiace

Cena za opravu zariadení podľa tejto prílohy / za každú započatú hodinu opravy a cena za dodaný materiál pri oprave

25,50

Cena v prípade neoprávneneho vyžiadania zo strany objednávateľa za náhradu skutočných výdajov spojených s vyžiadaním
opravy
Cena spolu za výkony

55,00

66,00

156,96

188,35

Cena spolu za servis a všetky výkony

426,96

512,35

Vypracoval: Ing. Marek Horváth

Strana 1

Príloha č.2

Dohoda
o podmienkach zabezpečenia bezpečnosti a ochrany zdravia pri
práci a ochrany pred požiarmi na pracovisku/stavenisku
uzatvorená v zmysle § 51 zákona č. 40/1964 - Občianskeho zákonníka
v znení neskorších predpisov

Čl. 1
Zmluvné strany
1. Objednávateľ:
Obchodné meno:
Sídlo:
Štatutárny orgán:
IČO:

Univerzita Pavla Jozefa Šafárika v Košiciach
Šrobárova 2, 041 80 Košice
prof. RNDr. Pavol Sovák, CSc. - rektor
00397768

(ďalej len „objednávateľ“)
2. Poskytovateľ: (doplní uchádzač)
Obchodné meno:
ADM Košice spol. s r. o.
Sídlo:
Ružinská 11, 04011 Košice
Zastúpený:
Ing. Marek Horváth, konateľ
IČO:
44644019
(ďalej len „zhotoviteľ“)
(ďalej spolu len „strany dohody“)
Čl. 2
Predmet dohody
Predmetom tejto dohody je stanovenie všeobecných zásad prevencie a základných podmienok na
zaistenie bezpečnosti a ochrany zdravia pri práci (ďalej „BOZP“) ako aj ochrany pred požiarmi (ďalej
„OPP“) na pracovisku v súvislosti s realizáciou Zmluvy o poskytovaní služieb: Pozáručný servis
a opravy na závory a brány v areáloch UPJŠ v Košiciach uzatvorenej medzi objednávateľom
a poskytovateľom.
Čl. 3
Všeobecné ustanovenie o zodpovednosti poskytovateľa
Poskytovateľ je zodpovedný:
a) za dodržiavanie všeobecne záväzných právnych predpisov v plnom rozsahu, najmä ust. zákona
č. 124/2006 Z.z. o bezpečnosti a ochrane zdravia pri práci a o zmene a doplnení niektorých
zákonov v znení neskorších predpisov, ust. zákona č. 314/2001 Z.z. o ochrane pred požiarmi
v znení neskorších predpisov a ostatných súvisiacich predpisov, ako aj bezpečných pracovných
postupov vykonávaných na pracovisku/stavenisku objednávateľa, organizáciu práce, pokynov
objednávateľa pre oblasť BOZP, OPP a ochrany jeho majetku;
b) za kvalifikáciu, odbornú a zdravotnú spôsobilosť svojich zamestnancov a fyzických osôb
podnikateľov, s ktorými spolupracuje, potrebnú pre výkon zmluvných činností pre objednávateľa;
výsledok vykonanej lekárskej prehliadky zamestnancov, ako aj platný preukaz alebo platné
osvedčenie na výkon činností s vyšším rizikom (podľa príloha č. 1a k zákonu č. 124/2006 Z. z.)
musí byť zdokumentovaný a na požiadanie objednávateľa predložený ku kontrole;
c) za oboznámenie a školenie svojich zamestnancov s predpismi o bezpečnosti a ochrane zdravia
pri práci podľa ust. § 7 zák. č. 124/2006 Z.z. a o ochrane pred požiarmi podľa ust. § 4 zák. č.
314/2001 Z.z. platnými v čase vykonávania diela a to svojim technikom BOZP a OPP;
d) za bezpečnosť a ochranu zdravia svojich zamestnancov podľa predpisov o BOZP a OPP, vrátane
za poskytovanie osobných ochranných pracovných prostriedkov podľa ust. NV č. 395/2006 Z.z.;

1

e)
f)

za pracovné úrazy a iné úrazy vlastných zamestnancov;
za stav bezpečnosti technických zariadení používaných na pracovisku objednávateľa.
Čl. 4
Povinnosti poskytovateľa a objednávateľa pred začatím prác

1.

Pred začatím prác je poskytovateľ povinný:
a)
predložiť objednávateľovi zoznam všetkých zamestnancov, ktorí budú vykonávať práce a
následne zabezpečiť účasť svojich zamestnancov na vstupnom oboznámení a poučení
z oblasti BOZP a OPP u objednávateľa;
b)
písomne upozorniť objednávateľa na riziká vyplývajúce pre zamestnancov objednávateľa
z činnosti, ktorú bude v priestoroch a na pracoviskách objednávateľa vykonávať.

2.

Objednávateľ je povinný oboznámiť a poučiť zamestnancov zhotoviteľa podľa ust. § 6 ods. 4
zák č. 124/2006 Z.z. a ust. § 4 zák. č. 314/2001 Z.z., najmä informovať o nebezpečenstvách
a ohrozeniach na pracovisku, preventívnych opatreniach a ochranných opatreniach, postupe
v prípade poškodenia zdravia vrátane poskytnutia prvej pomoci, postupe pri vyhlásení
požiarneho poplachu, zdolávaní požiaru, záchranných prác a evakuácie.
Čl. 5
Posúdenie rizika

Povinnosťou poskytovateľa je zisťovať pred začatím prác, ako aj priebežne počas prác,
nebezpečenstvá a ohrozenia na pracovisku, posudzovať riziko a následne vypracovať písomný
dokument o posúdení rizika pre všetky činnosti vykonávané jeho zamestnancami. Posúdenie rizika
musí zohľadňovať všetky hľadiská, ktoré môžu viesť k pracovným úrazom alebo iným poškodeniam
zdravia z práce. Obsahom tohto posudku musí byť najmä popis na používanie osobných ochranných
pracovných prostriedkov svojimi zamestnancami, podmienky pracovného prostredia a kvalifikácia, ako
aj osobné predpoklady výkonu zamestnancov poskytovateľa podieľajúcich sa na realizácii prác .
Posúdenie rizika môže byť aj súčasťou bezpečných pracovných postupov.
Čl. 6
Alkohol, omamné a psychotropné látky
1.

Zamestnanci poskytovateľa sú povinní dodržiavať zákaz požívania alkoholických nápojov,
omamných a psychotropných látok, zákaz pracovať pod ich vplyvom v priestoroch a na
pracovisku objednávateľa. Zároveň platí zákaz prinášania alkoholických nápojov, omamných a
psychotropných látok na pracovisko/stavenisko objednávateľa.

2.

Objednávateľ je oprávnený požiadať zamestnancov poskytovateľa o vykonanie dychovej
skúšky a v prípade podozrenia požadovať vykonanie rozboru krvi na prítomnosť uvedených
látok u zamestnancov zhotoviteľa. Náklady na zabezpečenie krvnej skúšky znáša zhotoviteľ.
Čl. 7
Osobné ochranné pracovné prostriedky

1.

Poskytovateľ je povinný zabezpečiť, aby jeho zamestnanci používali osobné ochranné
pracovné prostriedky (ďalej „OOPP“) podľa ust. NV č. 395/2006 Z. z., ktoré musia zodpovedať
existujúcim a predvídateľným pracovným podmienkam a pracovnému prostrediu na
pracovisku/stavenisku. Zamestnanci poskytovateľa sú povinní používať OOPP počas výkonu
prác pre objednávateľa. Uvedené povinnosti sa vzťahujú aj na fyzické osoby, ktoré sú
podnikateľom a vykonávajú práce pre poskytovateľa .
Čl. 8
Pracovné prostriedky

1.

Poskytovateľ je zodpovedný za primerané vybavenie, za bezpečnosť a prevádzky schopnosť
všetkých pracovných prostriedkov, ktoré určí na výkon práce. Poskytovateľ je podľa NV č.

2

392/2006 Z. z. povinný používať len pracovné prostriedky (nástroje, náradie, stroje, rebríky,
viazacie prostriedky, lešenia, stavebné stroje a pod.), ktoré sú v bezchybnom technickom stave,
sú pravidelne kontrolované v zmysle osobitných predpisov, boli podrobené predpísaným
odborným prehliadkam, skúškam a revíziám. Skutočnosti podľa predchádzajúcej vety je
poskytovateľ povinný na žiadosť objednávateľa preukázať, pričom doklady o nich musia byť
objednávateľovi k dispozícii za účelom nahliadnutia na mieste ich používania.
2.

Poskytovateľ je zodpovedný za to, že použije iba také elektrické zariadenia, elektrické ručné
náradia a elektrické spotrebiče, ktoré boli riadne skontrolované, a ktoré sú v súlade s
príslušnými právnymi predpismi a technickými normami. Tieto kontroly musia byť preukázateľne
zdokumentované a na požiadanie objednávateľa predložené ku kontrole. Dokumentácia
o vykonaní poslednej kontroly musí byť objednávateľovi k dispozícii za účelom nahliadnutia na
mieste ich používania.
Čl. 9
Zásady zabezpečenia spoločných pracovísk

1.

Ak zamestnanci viacerých zamestnávateľov alebo fyzické osoby oprávnené na podnikanie plnia
úlohy na spoločnom pracovisku u objednávateľa tak, že môže byť ohrozená ich bezpečnosť
alebo zdravie, musí byť spolupráca zamestnávateľov a týchto osôb pri prevencii, príprave a
vykonávaní opatrení na zaistenie bezpečnosti a ochrany zdravia pri práci a ochrany pred
požiarmi, koordinácia činností a vzájomná informovanosť, písomne dohodnutá. Dohoda určí, kto
z nich je povinný vytvoriť podmienky na zaistenie bezpečnosti a ochrany zdravia zamestnancov
na spoločnom pracovisku a v akom rozsahu.

2.

Poskytovateľ
a jeho subdodávatelia, ktorých zamestnanci plnia úlohy na spoločnom
pracovisku/stavenisku, sú povinní navzájom sa písomne informovať najmä o rizikách možného
ohrozenia, preventívnych opatreniach a opatreniach na poskytnutie prvej pomoci, na zdolávanie
požiarov, na vykonávanie záchranných prác a na evakuáciu zamestnancov. Tieto informácie je
poskytovateľ
povinný poskytnúť svojim zamestnancom, subdodávateľom a zástupcom
zamestnancov pre bezpečnosť a objednávateľovi pred začiatkom prác na diele.
Čl. 10
Práce na zariadeniach, v ochranných pásmach a v priestoroch objednávateľa

1.

Poskytovateľ je povinný dodržiavať okrem zákonných ustanovení v oblasti BOZP a OPP aj
ustanovenia osobitných interných predpisov vydaných objednávateľom, s ktorými bol
poskytovateľ oboznámený.

2.

Poskytovateľ je ďalej povinný najmä:
a) dodržiavať čistotu a poriadok na pracovisku;
b) dodržiavať zákaz fajčenia na pracovisku, ako aj vo všetkých vnútorných a vonkajších
priestoroch objednávateľa;
c) dodržiavať bezpečnosť premávky na vnútorných a vonkajších komunikáciách objednávateľa;
d) pri vykonávaní odborných prác na pracovisku objednávateľa začať prácu až vtedy, keď je
pracovisko vybavené a zabezpečené v zmysle platných a účinných právnych predpisov;
e) zdržiavať sa iba na určenom pracovisku a pohybovať sa len v určených priestoroch
objednávateľa, pre príchod na pracovisko a odchod z pracoviska používať stanovené
prístupové komunikácie;
f) udržiavať vyčlenené priestory a pracoviská na svoje náklady v súlade s bezpečnostnými,
požiarnymi, technickými a hygienickými predpismi;
g) na preukázateľne prevzatom pracovisku dodržiavať predpisy BOZP a OPP pri prácach, ktoré
bude v zmysle zmluvy o dielo vykonávať, a v plnom rozsahu zodpovedať za oblasť BOZP
a OPP;
h) používať výhradne miesta a spôsoby pripojenia el. energie a vody, určené objednávateľom pri
prevzatí pracoviska;
i) uskladňovať náradie, materiál a ostatné pracovné prostriedky len na mieste, ktoré písomne
určil objednávateľ pri odovzdaní pracoviska;
j) zabezpečiť viditeľné označenie zamestnancov logom alebo obchodným menom
poskytovateľa , vrátane fyzickej osoby, ktorá je podnikateľom a podieľa sa na realizácii prác
spolu s poskytovateľom ;
k) zabezpečiť, aby všetci zamestnanci poskytovateľa a jeho prípadných subdodávateľov mali na

3

pracoviskách objednávateľa doklady totožnosti a preukazy podľa osobitných predpisov, tieto
doklady je každý zamestnanec poskytovateľa, príp. jeho subdodávateľov povinný predložiť
v prípade vykonávania kontroly zo strany objednávateľa alebo orgánov štátnej alebo verejnej
správy.
Čl. 11
Opatrenia pri ohrození života a zdravia osôb
1.

Pri spozorovaní nebezpečenstva alebo hrozby vzniku takéhoto nebezpečenstva, ktoré by mohlo
ohroziť zdravie alebo životy osôb alebo spôsobiť prevádzkovú nehodu alebo poruchu technických
zariadení a v prípade vzniku bezprostredného a vážneho ohrozenia života alebo zdravia sú
zamestnanci poskytovateľa povinní:
a) ihneď prerušiť prácu, bezodkladne oznámiť vznik udalosti určenému zamestnancovi
objednávateľa a podľa možnosti upozorniť všetky osoby, ktoré by mohli byť týmto
nebezpečenstvom ohrozené;
b) zabezpečiť potrebné opatrenia, aby nedošlo k ďalšiemu ohrozeniu života alebo zdravia a
podľa možnosti podieľať sa na odstraňovaní následkov ohrozenia;
c) vykonať písomný zápis o prerušení prác a dôvody prerušenia.

2.

Poskytovateľ je povinný:
a) písomne určiť postup pre prípad záchranných prác, evakuácie a vzniku poškodenia zdravia
vrátane poskytnutia prvej pomoci;
b) registrovať a evidovať pracovné úrazy svojich zamestnancov, plniť si oznamovaciu
povinnosť podľa ust. § 17 zák. NR SR č. 124/2006 Z. z. voči príslušným štátnym orgánom a
vznik takejto udalosti bezodkladne oznámiť aj objednávateľovi (vedúcemu úseku alebo
referentovi BOZP, PO a CO), s cieľom zabezpečiť objektívne vyšetrovanie;
c) zabezpečiť lekárničku s potrebnými prostriedkami prvej pomoci, zároveň v každej pracovnej
skupine zabezpečiť minimálne dvoch vyškolených zamestnancov na poskytovanie prvej
pomoci.
Čl. 12
Sankcie

1.

V prípade zistenia porušenia povinnosti vyplývajúcej z tejto dohody, objednávateľ na túto
skutočnosť upozorní poskytovateľa a zmluvné strany zistené porušenie písomne zaznamenajú.

2.

Poskytovateľ je povinný v dohodnutom termíne nedostatky odstrániť. V prípade, ak tak neurobí,
je objednávateľ oprávnený nariadiť prerušenie prác.

3.

Zamestnancovi poskytovateľa, ktorý porušil povinnosti podľa tejto dohody opakovane, môže byť
zakázaný vstup do priestorov a na pracoviská objednávateľa.

4.

Postihy za požitie alkoholických nápojov a/alebo iných omamných a psychotropných látok pri
vykonávaní prác na pracovisku a v priestoroch objednávateľa sú nasledovné:
a) pri požití alkoholických nápojov (výsledkom je pozitívna dychová alebo krvná skúška)
a/alebo pri požití iných omamných a psychotropných látok (výsledkom je pozitívna krvná
skúška) zamestnancom poskytovateľa , objednávateľ natrvalo zakáže zamestnancovi
zhotoviteľa vstup do priestorov a na pracoviská objednávateľa a zároveň bude voči
poskytovateľovi uplatnená zmluvná pokuta vo výške 500,- EUR za každé jednotlivé
porušenie;
b) ak zamestnanec poskytovateľa nesúhlasí s výsledkom skúšky na alkohol (kedy výsledkom je
pozitívna dychová skúška), môže byť vykonaná krvná skúška, pričom krvná skúška musí byť
zabezpečená vedúcim zamestnancom poskytovateľa a musí byť vykonaná bezodkladne od
vykonania dychovej skúšky, pričom náklady na vykonanie krvnej skúšky znáša poskytovateľ;
c) v prípade, ak zamestnanec zhotoviteľa odmietne sa podrobiť dychovej skúšky, alebo sa
odmietne podrobiť odberu krvi či lekárskemu vyšetreniu za účelom zistenia požitia
alkoholických nápojov a/alebo iných omamných a psychotropných látok alebo svojvoľne
opustí pracovisko v čase vykonávania tejto skúšky, považuje sa to za pozitívnu skúšku
a postupuje sa v zmysle ods. 7 písm. a) tohto článku dohody. Objednávateľ je oprávnený
prerušiť práce, resp. zmluvné činnosti poskytovateľa do vyriešenia konkrétneho prípadu
zodpovedným vedúcim poskytovateľa . O takomto prerušení práce musí byť okamžite
vykonaný písomný záznam. Škodu vzniknutú z dôvodu prerušenia prác, ako aj ďalšie
následky z toho vyplývajúce, znáša poskytovateľ .

4

5.

Ak konanie poskytovateľa alebo jeho zamestnancov pri realizácii diela má za následok porušenie
predpisov v oblasti BOZP a OPP a tieto porušenia budú mať za následok udelenie pokuty alebo
iných sankcií zo strany orgánov verejnej alebo štátnej správy podľa príslušných právnych
predpisov, poskytovateľ je povinný nahradiť objednávateľovi škodu spôsobenú uhradením
uvedenej sankcie, a to v celej výške zaplatenej pokuty alebo inej sankcie.
Čl. 13
Záverečné ustanovenia

1.

Poskytovateľ
podpisom tejto dohody potvrdzuje, že bol oboznámený s podmienkami
a ustanoveniami v nej obsiahnutými a súhlasí s nimi.

2.

Táto dohoda nadobúda platnosť a účinnosť dňom nadobudnutia platnosti a účinnosti zmluvy
podľa čl. 2 tejto dohody.

3.

Táto dohoda sa uzatvára na dobu trvania zmluvy podľa čl. 2 tejto dohody.

4.

Zmluvné strany vyhlasujú, že ustanoveniam tejto dohody porozumeli čo do obsahu i rozsahu,
neuzatvorili ju v tiesni, ani za inak nápadne nevýhodných podmienok, pod psychickým, či
fyzickým nátlakom, dohoda vyjadruje ich vôľu, naznak čoho k nej pripájajú svoje podpisy.

V ...................... dňa.............................

V Košiciach dňa ............................

Za poskytovateľa :

Za objednávateľa:

......................................................................
Ing. Marek Horváth
konateľ

...............................................................
prof. RNDr. Pavol Sovák, CSc.
rektor

5

