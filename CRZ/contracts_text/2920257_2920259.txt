ID: 34/17
Zmluva o poskytovaní technickej podpory č. 2017101
uzavretá v zmysle §269 ods. 2 zákona č. 513/1991 Z. z. Obchodného zákonníka

Obchodné meno:
CS WEB, s.r.o.
Sídlo:
Belanská 576/24, 033 01 Liptovský Hrádok
Zastúpený:
Ing. Tomáš Pekár
IČO:
46574310
DIČ:
2023470625
IČ DPH:
SK2023470625
Bankové spojenie:
Tatra banka, a.s., č. účtu: 2921872646/1100
IBAN:
SK15 1100 0000 0029 2187 2646
Zapísaná v obchodnom registri vedenom Okresným súdom Žilina, oddiel Sro, vložka číslo
5626/L
(ďalej len „poskytovateľ“)
a
Obchodné meno:
Sídlo:
Zastúpený:
IČO:
DIČ:
Bankové spojenie:
IBAN:

Slovenské múzeum ochrany prírody a jaskyniarstva
Školská ul. 4, 031 01 Liptovský Mikuláš
doc. RNDr. Danka Šubová, CSc.
361 45 114
2021457361
Štátna pokladnica č. ú. 7000391314/8180
SK82 8180 0000 0070 0039 1314

(ďalej len „objednávateľ“)
(spoločne ďalej len „zmluvné strany“)
uzatvorili nižšie uvedeného dňa, mesiaca a roka túto zmluvu o dielo:
I. Úvodné ustanovenie
1. Objednávateľ prevádzkuje internetovú stránku (ďalej len „systém“) umiestnenú na
doméne smopaj.sk. Poskytovateľ je spoločnosťou zaoberajúci sa vývojom softwaru a
poskytovaním technickej podpory.
2. Zmluvné strany sa v tejto zmluve dohodli na podmienkach poskytovania technickej
podpory systému poskytovateľom objednávateľovi.
II. Definície pojmov
1. Technickou podporou sa rozumie umiestnenie a prevádzkovanie systému na serveroch
poskytovateľa (ďalej len „hosting“). Poskytovateľ sa zaväzuje udržiavať a upgradovať
softvérové komponenty súvisiace so stabilným a bezpečným chodom systému, zálohovať
dáta a databázu na iné technické zariadenie.

1

III. Predmet zmluvy
1. Predmetom tejto zmluvy je poskytovanie technickej podpory (čl. II bod 1 tejto zmluvy)
poskytovateľom objednávateľovi. Technická špecifikácia predmetu zmluvy je nasledovná:
popis:
-

10 GB priestoru
pravidelná záloha 7 dní na iný server
povolený htaccess
prístup na server cez ssh
prístup na phpmyadmin
neobmedzený počet databáz

prostredie:
php 5.4
mysql 5.5
subversion client
php extension: pdo, gettext, gd2,
short open tags: On
2. Poskytovateľ sa zaväzuje poskytovať technickú podporu podľa svojich najlepších znalostí
a schopností vždy s prihliadnutím k potrebám objednávateľa.
3. Objednávateľ sa zaväzuje za poskytovanie technickej podpory hradiť poskytovateľovi
riadne a včas odmenu, ktorej výška je dohodnutá ďalej v tejto zmluve. Objednávateľ sa
zaväzuje zaistiť poskytovateľovi podmienky pre riadny výkon jeho činností podľa tejto
zmluvy a poskytovať mu potrebnú súčinnosť.
IV. Odmena za poskytovanie technickej podpory
1. Poskytovateľovi náleží za poskytovanie technickej podpory ročne odmena vo výške (ďalej
len „paušál“):
cena bez DPH
60,00 EUR
DPH (20 %)
12,00 EUR
cena s DPH
72,00 EUR.
2. Odmena za poskytovanie technickej podpory bude účtovaná ročne vopred. Odmena je
splatná vždy na základe faktúry – daňového dokladu vystaveného poskytovateľom, a to v
lehote do 14 dní odo dňa vystavenia faktúry. Prvá faktúra bude vystavená ku dňu podpisu
zmluvy štatutárnymi orgánmi oboch zmluvných strán
V. Doba trvania zmluvy a ukončenie zmluvy
1. Táto zmluva sa uzatvára na dobu neurčitú s výpovednou lehotou 3 mesiace. Návrh na
ukončenie zmluvy môže podať písomnou formou ktorákoľvek zo zmluvných strán, vždy
ku koncu kalendárneho mesiaca. Výpovedná lehota tak začína prvý deň v nasledujúcom
mesiaci. Finančné záväzky budú v prípade ukončenia príslušne vysporiadané k termínu
ukončenia zmluvy.
2

2. Od tejto zmluvy možno odstúpiť len v prípadoch stanovených zákonom alebo
dohodnutých v článku V. tejto zmluvy.
VI. Záverečné ustanovenia
1. Táto zmluva nadobúda platnosť dňom jej podpisu štatutárnymi orgánmi oboch zmluvných
strán a účinnosť nasledujúcim dňom po dni zverejnenia v zmysle § 47 zákona č. 546/2010
Z.z.
2. Zhotoviteľ berie na vedomie, že táto zmluva je povinne zverejnenou zmluvou v zmysle §
5 zákona č. 211/2000 Z.z. o slobodnom prístupe k informáciám a o zmene a doplnení
niektorých zákonov (zákon o slobode informácií) v znení neskorších predpisov.
Objednávateľ ako povinná osoba v zmysle zákona o slobode informácií zverejní túto
zmluvu bezodkladne po jej podpise v Centrálnom registri zmlúv (www.crz.gov.sk) .
Zhotoviteľ berie ďalej na vedomie, že táto zmluva je účinná dňom nasledujúcim po dni jej
zverejnenia v Centrálnom registri zmlúv. Ak sa do troch mesiacov od uzavretia zmluvy
zmluva nezverejní platí, že k uzavretiu zmluvy nedošlo.
3. Táto zmluva a všetky práva a povinnosti z nej vyplývajúce, v rámci otázok platnosti a
následkov neplatnosti, sa riadi slovenským právnym poriadkom.
4. Akékoľvek spory vyplývajúce z tejto zmluvy alebo s ňou súvisiace v rámci sporov o jej
platnosti budú riešené primárne dohodou zmluvných strán. V prípade zlyhania
mimosúdnych jednaní budú všetky spory riešené pred príslušným súdom.
5. Zmeny a doplnky tejto zmluvy je možné činiť len po dohode strán, a to písomnými
číslovanými dodatkami.
6. Osoby konajúce pod menom objednávateľa a poskytovateľa prehlasujú, že majú ku dňu
podpisu tejto zmluvy právo konať menom spoločnosti.
7. Táto zmluva je spísaná vo dvoch vyhotoveniach, z ktorých každá zo zmluvných strán
obdrží po jednom .
8. Obe zmluvné strany si túto zmluvu prečítali a s jej obsahom súhlasia. Táto zmluva
vyjadruje ich pravú, slobodnú a vážnu vôľu, na dôkaz toho pripájajú svoje podpisy.

V Liptovskom Mikuláš, dňa 28. 4. 2017

V Liptovskom Mikuláš, dňa 28. 4. 2017

………………………………………….
doc. RNDr. Danka Šubová, CSc.
Slovenské múzeum ochrany
prírody a jaskyniarstva

……………………………………
Ing.Tomáš Pekár
CS WEB s.r.o

3

