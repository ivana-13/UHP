ZMLUVA O VYSKUMNEJ SPOLUPRACI
uzatvorená podľa § 269 ods. 2 zákona č. 513/1991 Zb. Obchodný zákonník
(ďalej len „Zmluva“)
medzi zmluvnými stranami

Obchodné meno:
Sídlo:
IČO:
IČ DPH:
Zapísaná:
Štatutárny orgán:

ANASOFT APR, spol. s r.o.
Mlynská dolina 41, 811 02 Bratislava, Slovenská republika
31361552
SK 2020345778
Obchodnom registri Okresného súdu Bratislava I, odd. Sro, vložka č.
6042/B
Ing. Stanislav Čekovský, konateľ
Ing. Michal Hrabovec, konateľ
Ing. Eugen Jeckel, konateľ

a
Obchodné meno:
Sídlo:
Pracovisko:
IČO:
DIČ:
IČ DPH:
V zastúpení:

Slovenská technická univerzita v Bratislave
Vazovova 5, 812 43 Bratislava, Slovenská republika
Fakulta informatiky a informačných technológií, Ilkovičova 2,
842 16 Bratislava 4, Slovenská republika
00397 687
2020845255
SK 2020845255
prof. Mária Bieliková, PhD., dekanka FIIT STU

(ďalej ako „Zmluvné strany“)
OBSAH
Recitály:.............................................................................................................................................. 2
1

Definície ...................................................................................................................................... 2

2

Výklad ........................................................................................................................................ 4

3

Predmet Zmluvy ........................................................................................................................ 4

4

Licencia ...................................................................................................................................... 4

5

Platobné podmienky .................................................................................................................. 7

6

Mlčanlivosť ................................................................................................................................ 7

7

Náhrada škody ........................................................................................................................... 8

8

Doručovanie ............................................................................................................................... 8

9

Trvanie a ukončenie Zmluvy .................................................................................................... 9

10

Spoločné a záverečné ustanovenia ..................................................................................... 10

1

Recitály:
A

ANASOFT APR, spol. s r.o. (ďalej len „ANASOFT“) je slovenská IT spoločnosť zapísaná v
Obchodnom registri Okresného súdu Bratislava I, odd. Sro, vložka č. 6042/B. (ďalej len
Spoločnosť).

B

Fakulta informatiky a informačných technológií (ďalej len „Univerzita“) je odborovo
vymedzenou časťou Slovenskej technickej univerzity v Bratislave, ktorá je verejnou vysokou
školou zriadenou zákonom NR SR č. 131/2002 Z.z. o vysokých školách. Podnikateľskú činnosť
vykonáva v súlade s § 18 zákona o vysokých školách a podľa pravidiel určených v štatúte
verejnej vysokej školy

C

Účelom tejto zmluvy je vzájomná odplatná spolupráca Spoločnosti a Univerzity na výskumnom
Projekte, kde Univerzita prostredníctvom poverených osôb v rámci výkonu svojej a výskumnej
činnosti za odplatu zo strany Spoločnosti, vykoná samostatné činnosti v zmysle tejto zmluvy pri
vytváraní riešení pre použitie prvkov umelej inteligencie a neurónových sietí v priemysle (Smart
Industry). Získané metódy a závery vyplývajúce z Projektu sú oprávnené použiť obe zmluvné
strany a to spôsobom dojednaným v tejto Zmluve.

Zmluvné strany sa dohodli na uzatvorení tejto Zmluvy za nasledovných podmienok:
1

Definície

1.1

„Zmluva“ – zmluvou sa má na mysli táto Zmluva o vzájomnej spolupráci s jej prílohami
a dodatkami
„Autorské dielo“ je dielo vyjadrené v podobe objektívne vnímateľnej zmyslami bez ohľadu na
jeho podobu, obsah, kvalitu, účel alebo formu jeho vyjadrenia, vrátane výsledkov tvorivej
duševnej činnosti patentovateľných v zmysle osobitných predpisov.
Obsah autorského práva – autorské právo zahŕňa výhradné osobnostné práva a výhradné
majetkové práva
„Databáza“ je súbor navzájom nezávislých diel, údajov alebo iných navzájom nezávislých
materiálov systematicky alebo metodicky usporiadaných a jednotlivo prístupných
elektronickými alebo inými prostriedkami bez ohľadu na formu vyjadrenia.
Obchodné tajomstvo – sú všetky skutočnosti obchodnej, výrobnej alebo technickej povahy
súvisiace s podnikom, ktoré majú skutočnú alebo aspoň potencionálnu materiálnu alebo
nemateriálnu hodnotu, nie sú v príslušných obchodných kruhoch bežne dostupné, majú byť
podľa vôle podnikateľa utajené, pričom podnikateľ zabezpečuje zodpovedným spôsobom ich
utajenie.
„Anonymizované Dáta“ sú dáta neobsahujúce osobné údaje. Spoločnosť sa zaväzuje poskytnúť
Univerzite iba dáta s takým stupňom anonymizácie, ktoré nebudú obsahovať žiadne osobné
údaje ani iné údaje prostredníctvom ktorých by sa dala identifikovať konkrétne právnická alebo
fyzická osoba. Za dodržanie uvedenej povinnosti zodpovedá výlučne Spoločnosť.
„Projekt“ je vzájomná výskumná spolupráca Univerzity a Spoločnosti, v rámci ktorej sa
Spoločnosť zaväzuje poskytovať Univerzite výrobné a prevádzkové dáta, metadáta a
anonymizované dáta, ktoré získal oprávnene a so súhlasom za účelom spracovania pre tento
Projekt voči Univerzite a to zo svojho systému na zber dát, a Univerzita sa zaväzuje vykonávať
výskum na anonymizovaných dátach tak, že ich spracuje a na ich základe vytvorí analýzu, kód,
obsah. Cieľom projektu je spolupráca na výskume dát, ich analýza a využitie výsledkov o.i. aj
pre účely ďalšieho vzdelávania. (ďalej len „Projekt“).
Spoločné výskumné pracovisko – je priestor pre realizáciu spoločných výskumných a
odborných aktivít v oblastiach priemyselného výskumu, experimentálneho vývoja, ochrany
práv duševného vlastníctva a realizácie inovačných opatrení. Spoločným pracoviskom nevzniká
medzi zmluvnými stranami žiadny samostatný právny subjekt ani združenie. Spoločné
pracovisko bude sídliť v priestoroch Fakulty informatiky a informačných technológií,

1.2

1.3
1.4

1.5

1.6

1.7

1.8

2

1.9

1.10

Ilkovičova 2, 842 16 Bratislava 4, Slovenská republika. Každá miestnosť spoločného pracoviska
bude označená nápisom „Výskumné laboratórium pre použitie umelej inteligencie v Smart
Industry (spoločné pracovisko ANASOFT a FIIT STU)“. Zmluvné strany vybavia spoločné
pracovisko potrebným technickým a technologickým vybavením a deklarujú svoj záujem a
podporu jeho ďalšieho potrebného rozvoja. Zoznam technického a technologického vybavenia
nachádzajúceho sa v spoločnom pracovisku, bude potvrdený všetkými zmluvnými stranami.
Použité technické vybavenie a technológie budú označené inventárnym číslom, pričom
zostávajú vo vlastníctve príslušnej zmluvnej strany, ktorá ich poskytla, pokiaľ nebude osobitnou
písomnou zmluvou dojednané inak. Každá zmluvná strana poistí svoje technické vybavenie a
technológie umiestnené v spoločnom výskumnom pracovisku. Mzdy, personálne náklady
svojich zamestnancov, technické a materiálové vybavenie si každá zmluvná strana hradí
osobitne.
Dôverné informácie sú informácie o skutočnostiach, ktoré sa Zmluvné strany dozvedeli alebo o
ktorých sa dozvedia v súvislosti s realizáciou Projektu a to iba v prípade, že budú poskytnuté
v písomnej forme a jasne označené slovom „Dôverné“; ide o informácie o osobe druhej
Zmluvnej strany a jej obchodných partneroch a o akýchkoľvek postupoch, plánovaných alebo
uskutočnených krokoch, dohodách, zmluvách, listinách, dokumentoch, dojednaniach,
obchodnej politike, hospodárskych výsledkoch v súvislosti s Projektom. Dôverné informácie sú
tiež informácie a to iba v prípade, že budú poskytnuté v písomnej forme a jasne označené
slovom „Dôverné“ zahŕňajúce špecifický verejne neprístupný software, technológie, reklamu,
zariadenia, vynálezy, objavy, súbory informácií, účtovné listiny, zoznam zákazníkov, technické
dáta a/alebo špecifikácie (ďalej len „Dôverné informácie“). Výnimku z dôverných informácií
tvoria informácie, ktoré
a) jedna zo zmluvných strán získala ešte pred začatím realizácie Projektu bez povinnosti
zachovávať o nich mlčanlivosť, ak je zmluvná strana schopná túto skutočnosť doložiť, resp.
preukázať.
b) sú alebo sa stanú verejne dostupnými alebo známymi inak ako porušením právnych
predpisov alebo ustanovení tejto zmluvy a to okrem iného aj ich publikovaním alebo iným
spôsobom obvyklým pre zverejňovanie výsledkom vedeckej činnosti.
c) sú získané postupom nezávislým na tejto zmluve alebo na druhej zmluvnej strane, ak je
strana, ktorá informácie a/alebo skutočnosti a/alebo údaje získala, schopná túto skutočnosť
doložiť, resp. preukázať.
d) sú získané v súlade s právnymi predpismi od tretej osoby bez záväzku zachovávať
mlčanlivosť, za predpokladu, že takáto tretia osoba neporušuje voči príslušnej zmluvnej
strane nijaký záväzok zachovávať mlčanlivosť v súvislosti s takýmito informáciami a/alebo
skutočnosťami a/alebo dátami.
e) sa musia poskytnúť na základe všeobecne záväzných právnych predpisov Slovenskej
republiky a právnych predpisov Európskej únie alebo na základe príkazu, resp. nariadenia
či rozhodnutia orgánu verejnej moci, ktorý je oprávnený a kompetentný ich vyžadovať;
povinná zmluvná strana o takejto skutočnosti ihneď informuje druhú zmluvnú stranu.
f) budú publikované resp. použité spôsobom v súlade s touto zmluvou a to vrátane ich spôsobu
použitia do záverečnej, rigoróznej alebo inej vedeckej práve v zmysle zákona NR SR č.
131/2002 Z.z. o vysokých školách,
g) tvoria autorské dielo vytvorené v rámci Projektu, ktoré sa riadia špeciálnymi ustanoveniami
o licenčných právach v zmysle čl. IV tejto Zmluvy.
„Licencia“ sa v tejto Zmluve myslí zmluva, ktorou Univerzita udeľuje Spoločnosti odplatnú,
výhradnú licenciu k výsledkom Projektu, ktoré Univerzita odovzdá či už konečným alebo
čiastočnými odovzdávacími protokolmi a ktoré Spoločnosť prevezme a to všetko v rozsahu a za
podmienok podľa tejto Zmluvy. Odplata za Licenciu je zahrnutá v odplate podľa tejto zmluvy.

3

2

Výklad

2.1

Pokiaľ sú v tejto Zmluve, jej dodatkoch a/alebo prílohách, odkazy na ustanovenia právnych
predpisov a/alebo právne predpisy, ktoré boli medzičasom zmenené, opätovne prijaté alebo
priamo či nepriamo nahradené inými ustanoveniami právnych predpisov a/alebo právnymi
predpismi, považujú sa tieto odkazy za odkazy na ustanovenia právnych predpisov a/alebo
právne predpisy, ktoré boli zmenené, opätovne prijaté alebo priamo či nepriamo nahrádzajú
pôvodné ustanovenia právnych predpisov a/alebo právne predpisy, v ich platnom znení.
V tejto Zmluve, jej dodatkoch a/alebo prílohách, v osobitných dohodách k tejto Zmluve, ich
dodatkoch a/alebo prílohách:
2.2.1
odkazy na osoby zahŕňajú fyzické osoby a právnické osoby,
2.2.2
nadpisy sú v tejto Zmluve uvedené iba kvôli lepšiemu prehľadu, výklad tejto Zmluvy
neovplyvňujú,
2.2.3
dňom sa rozumie kalendárny deň a rokom dvanásť (12) po sebe nasledujúcim
kalendárnych mesiacov, ak nie je uvedené inak,
2.2.4
odkazy na body, články, dodatky a prílohy v tejto Zmluve, sú odkazmi na body, články,
dodatky a prílohy tejto Zmluvy, ak nie je uvedené inak.

2.2

3

Predmet Zmluvy

3.1

Predmetom Zmluvy je záväzok každej Zmluvnej strany spočívajúci vo vzájomnej spolupráci
bližšie určenej v tejto Zmluve na Projekte. Univerzita poskytne Spoločnosti služby a licenciu
v zmysle dojednaní podľa tejto Zmluvy, pričom Spoločnosť za uvedené služby a licenciu zaplatí
odplatu. Pre vylúčenie pochybností strany uvádzajú, že zo strany Univerzity ide pri spolupráci
na Projekte najmä o výskumnú činnosť a že odplata poskytnutá zo strany Spoločnosti bude
primárne použitá na štipendiá a iné výdavky Univerzity spojené s jej činnosťou ako verejnou
vysokou školou. Výsledky spolupráce budú v prípade Výnimky z výhradnosti licencie využívať
obe zmluvné strany a to spôsobom uvedeným v tejto zmluve.
Zmluvné strany môžu vytvoriť Spoločné výskumné pracovisko, pričom Spoločnosť, pred
vstupom do Spoločného výskumného pracoviska, oboznámi poverené osoby s internými
predpismi Univerzity a s predpismi o BOZP.
Existencia Spoločného výskumného pracoviska a výkon spolupráce v zmysle tejto zmluvy nie
sú na sebe priamo závislé a je možné vykonávať ich oddelene.
Zmluvné strany sa ďalej zaväzujú, že si budú vzájomne poskytovať informácie týkajúce sa
spoločných postupov a riešení.
Spoločnosť sa zaväzuje poskytnúť Univerzite prístup k dátam, metadátam a vybraným
anonymizovaným dátam. V prípade, ak Spoločnosť neposkytne Univerzite všetky vyžiadané
prístupy, súčinnosť, dáta a iné, nie je Univerzita povinná dojednané služby poskytnúť, pričom
nie je Univerzita v takomto prípade ani v omeškaní, až do úplného poskytnutia súčinnosti zo
strany Spoločnosti.
Ďalej Zmluvné strany súhlasia s použitím zaužívanej ako aj experimentálnej metodológie
určenej pre výskum, vývoj, analýzu a spracovanie dát a tvorbu riešení.
Výsledky Projektu bude Univerzita odovzdávať konečným odovzdávacím protokolom alebo
čiastočnými odovzdávacími protokolmi, v ktorých si zmluvné strany zároveň upravia Výnimku
z výhradnosti licencie.
Protokol/y v zmysle tohto bodu sú za zmluvné strany oprávnené podpísať:
za Univerzitu Mária Bieliková, tel. 0902 911 888, email: maria.bielikova@stuba.sk,
za Spoločnosť Eugen Jeckel, tel. 0905 600 497, email: eugen.jeckel@anasoft.com.

3.2

3.3
3.4
3.5

3.6
3.7

4

Licencia

4.1

Univerzita je vykonávateľom majetkových práv k Autorskému dielu a objednávateľ je
oprávnený na použitie Autorského diela za podmienok dohodnutých v tejto Zmluvy. Univerzita

4

zastupuje majetkové práva autora, resp. všetkých autorov alebo spoluautorov k Autorskému
dielu, ktorého vytvorenie, resp. prispôsobenie pre potreby objednávateľa je predmetom tejto
Zmluvy.
Univerzita vyhlasuje, že disponuje všetkými právami k Autorskému Dielu, ktoré touto Zmluvou
poskytuje Spoločnosti a tiež, že má právo uzatvoriť v súlade s ustanoveniami autorského zákona
túto Zmluvu a vykonávať majetkové práva autora diela alebo akékoľvek iné práva v rozsahu
vymedzenom v tejto Zmluve. Pre vylúčenie pochybností zhotoviteľ neposkytuje licenčné práva
k dielam tretích osôb, ktoré sú samostatným (krabicovým) softvérom (ako napr. Windows), ku
ktorým nemá zdrojové kódy k dispozícii a ktoré nie sú autorským dielom Univerzity.
V prípade, ak výsledkom služieb poskytnutých podľa tejto zmluvy bude vytvorenie autorského
diela v zmysle platnej legislatívy, Univerzita udeľuje touto zmluvou Spoločnosti výhradné
licenčné práva v plnom neobmedzenom rozsahu tak, ako sú uvedené v Autorskom zákone,
najmä v § 19 ods. 4, a to na všetky v čase uzatvorenia tejto Zmluvy známe spôsoby použitia
Autorského diela. Územný rozsah použitia Autorského diela je dohodnutý ako územie celého
známeho sveta bez akéhokoľvek obmedzenia územného rozsahu. Vecný rozsah použitia
Autorského diela je dohodnutý ako neobmedzený, bez akéhokoľvek obmedzenia vecného
rozsahu použitia autorského diela. Univerzita udeľuje Spoločnosti licenciu v časovo
neobmedzenom rozsahu. Pre vylúčenie pochybností uvedené zahŕňa, okrem iného, aj:

4.2

4.3

4.4

4.5

4.6

a.

právo verejne rozširovať originál Autorského diela, alebo rozmnoženiny Autorského diela
doteraz známymi a možnými spôsobmi šírenia autorského diela ako aj spôsobmi šírenia,
ktoré vzniknú v budúcnosti;

b.

súhlas Univerzity, aby Spoločnosť Autorské dielo verejne rozširovala a ďalej udelila
akejkoľvek tretej osobe príslušný súhlas na verejné rozširovanie Autorského diela a
používanie Autorského diela pre realizáciu vlastných aktivít alebo zámerov;

c.

súhlas Univerzity, aby Spoločnosť Autorské dielo použila, rozmnožila alebo v budúcnosti
dala rozmnožiť technickými prostriedkami zvolenými podľa svojho uváženia a rozširovala
ho všetkými, v čase uzatvorenia Zmluvy známymi a obvyklými spôsobmi;

d.

súhlas Univerzity na vyhotovenie rozmnoženín autorského diela a verejné rozširovanie
týchto rozmnoženín v ich ľubovoľnom počte bez obmedzenia;

e.

pri sprístupňovaní cez počítačovú sieť Internet je vecný rozsah dohodnutý ako celá
počítačová sieť prevádzkovaná v súčasnosti pod označením „Internet", najmä
sprístupňovanie Autorského diela prostredníctvom internetových stránok v tejto sieti, a to
bez ohľadu na spôsob prenosu dát;

f.

súhlas na spracovanie Autorského diela akýmkoľvek spôsobom;

g.

súhlas na spojenie Autorského diela s iným dielom;

h.

súhlas na zaradenie Autorského diela do databázy podľa § 131 Autorského zákona;

i.

súhlas na uvedenie Autorského diela na verejnosti akýmkoľvek spôsobom..
Univerzita vyhlasuje, že udeľuje súhlas Spoločnosti, resp. ňou splnomocnených tretích osôb,
aby vykonali v prípade potreby alebo nutnosti a v potrebnom rozsahu technické ako aj iné
korektúry Autorského diela. Licenčné práva k jednotlivým dielam vytvoreným v konkrétnom
kalendárnom mesiaci vzniknú Spoločnosti okamihom úhrady odmeny za služby (odkladacia
podmienka).
Univerzita súhlasí, že udelením licencie k výsledkom prác podľa Zmluvy, udeľuje Spoločnosti
právo na použitie, kopírovanie, publikovanie, distribuovanie, úpravy a zmeny výsledkov práce
a jej odvodenín realizovaných Spoločnosťou, vrátane práva sublicencie v prospech tretej osoby.
Zmluvné strany sa dohodli na bezodplatnom udelení Licencie podľa tejto Zmluvy, s čím
Univerzita výslovne súhlasí a svoj súhlas potvrdzuje svojim podpisom na tejto Zmluve.
Univerzita účasťou na Projekte získava prístup k súkromnému sektoru a poskytuje tým svojim

5

študentom neoceniteľné zručnosti a skúsenosti, ktoré im umožnia lepšie uplatnenie na trhu
práce.
Z dôvodu zachovania práv študentov a zamestnancov Univerzity v rámci FIIT STU, ako
verejnej vysokej školy, ktorej primárnym účelom ktorý musí byť zachovaný, na plnenie si
všetkej publikačnej, vedeckej a výskumnej činnosti, ktorá je hlavný predmetom náplne činnosti
Univerzity v zmysle platnej legislatívy si zmluvné strany dojednali výnimku z výhradnosti
licencie. Pre vylúčenie pochybností Spoločnosť výslovne súhlasí, t.j. udeľuje výnimku
z výhradnosti licencie v rozsahu, aby Univerzita resp. oprávnené osoby Univerzity (študenti
Univerzity a/alebo zamestnanci Univerzity) časť a/alebo celé dielo publikovali, zverejňovali,
prednášali, používali akoukoľvek bežne dostupnou metódou a formou v rozsahu dosiahnutia
účelu vzdelávania a výskumu Univerzity a to všetko aj na verejnosti (ďalej v texte aj ako
„Výnimka z výhradnosti licencie“), t.j. Spoločnosť udeľuje Univerzite najmä, nie však výlučne:

4.7

4.8

4.9

4.10
4.11
4.12

a.

právo verejne rozširovať originál Autorského diela, alebo rozmnoženiny Autorského diela
doteraz známymi a možnými spôsobmi šírenia autorského diela ako aj spôsobmi šírenia,
ktoré vzniknú v budúcnosti; za účelom publikačnej, vedeckej a výskumnej činnosti

b.

právo udeliť akejkoľvek tretej osobe príslušný súhlas na verejné rozširovanie Autorského
diela a používanie Autorského diela za účelom publikačnej, vedeckej a výskumnej činnosti;

c.

právo aby dielo použila, rozmnožila alebo v budúcnosti dala rozmnožiť technickými
prostriedkami zvolenými podľa vlastného uváženia a rozširoval ho všetkými, v čase
uzatvorenia Zmluvy známymi a obvyklými spôsobmi; za účelom publikačnej, vedeckej a
výskumnej činnosti

d.

právo na vyhotovenie rozmnoženín autorského diela a verejné rozširovanie týchto
rozmnoženín v ich ľubovoľnom počte bez obmedzenia; za účelom publikačnej, vedeckej a
výskumnej činnosti

e.

právo sprístupniť Autorského diela prostredníctvom internetových stránok v tejto sieti, a to
bez ohľadu na spôsob prenosu dát; za účelom publikačnej, vedeckej a výskumnej činnosti

f.

súhlas na spracovanie Autorského diela akýmkoľvek spôsobom; za účelom publikačnej,
vedeckej a výskumnej činnosti

g.

súhlas na spojenie Autorského diela s iným dielom; za účelom publikačnej, vedeckej a
výskumnej činnosti

h.

súhlas na zaradenie Autorského diela do databázy podľa § 131 Autorského zákona; za
účelom publikačnej, vedeckej a výskumnej činnosti

i.

súhlas na uvedenie Autorského diela na verejnosti akýmkoľvek spôsobom., za účelom
publikačnej, vedeckej a výskumnej činnosti
Zároveň sa Zmluvné strany dohodli, že Univerzita môže udeliť sublicenciu tretej osobe z titulu
Výnimky z výhradnosti licencie podľa tohto článku, iba za účelom náplne činností uvedených
v tomto článku 4, nie za účelom monetarizácie vytvorených diel. Univerzita sa zaväzuje že
používaním výnimky z výhradnosti licencie udelenej podľa odseku 4.7 tejto zmluvy nenaruší
riadne užívanie Licencie k autorským dielam podľa tejto zmluvy Spoločnosťou.
Licencia v zmysle tejto zmluvy sa netýka bežných modulov, nástrojov a štandardných
produktov, ktoré nevytvorí Univerzita v rámci Projektu. Univerzita umožní Spoločnosti ich
použitie podľa tejto Zmluvy.
V prípade zániku Spoločnosti predchádzajú práva a povinnosti z tejto licenčnej zmluvy na jeho
právneho nástupcu.
Dojednania uvedené v tomto článku zmluvy platia aj v prípade budúcej aktualizácie alebo
zmene a doplnení diela Univerzitou.
Licencia v zmysle tohto článku Zmluvy zaniká v prípade, ak sa Spoločnosť dostane do
omeškania sa s akoukoľvek platbou v zmysle tejto Zmluvy o viac ako 30 dní.

6

5

Platobné podmienky

5.1

Táto Zmluva sa uzatvára ako zmluva odplatná. Spoločnosť sa zaväzuje za výsledky výskumu
(analýzu, kód, obsah a iné) a spolupráce na Projekte a za Licenciu zaplatiť Univerzite čiastku
1000,- EUR (slovom: tisíc eur) mesačne bez DPH (ďalej len „poplatok“). DPH sa pripočíta
k poplatku v zmysle planých právnych predpisov. Nárok na odplatu v zmysle tohto článku
vzniká Univerzite dňom doručenia faktúry na adresu sídla Spoločnosti uvedenú v záhlaví tejto
Zmluvy.
Poplatok podľa bodu 5.1 tejto Zmluvy je splatný vždy najneskôr do pätnásteho dňa
kalendárneho mesiaca nasledujúceho po mesiaci, v ktorom Spoločnosť užíva produkty a/ alebo
služby Univerzity v zmysle tejto Zmluvy. Ak pripadne termín úhrady poplatku na sobotu,
nedeľu či sviatok, bude úhrada poplatku uskutočnená v prvý pracovný deň po týchto dňoch.
Zmluvné strany sa dohodli, že základným spôsobom úhrady poplatku je bezhotovostný prevod
na účet Univerzity č. SK6181800000007000085560, Kód banky: 8180, vedený u Štátnej
pokladnice (alebo STU vystaví a doručí Spoločnosti faktúru za užívanie produktov a/alebo
služieb Univerzite uvedených v zmysle tejto Zmluvy päť dní pred splatnosťou poplatku podľa
tohto článku Zmluvy. V prípade omeškania s doručením faktúry sa počiatok behu lehoty
splatnosti poplatku posúva a lehota splatnosti začne plynúť až päť kalendárnych dní po doručení
faktúry Spoločnosti. Univerzita vystavené faktúry budú obsahovať všetky potrebné náležitosti
v zmysle všeobecne záväzných právnych predpisov. Spoločnosť vráti Univerzite faktúru, ktorá
nebude obsahovať zákonné náležitosti, na doplnenie v lehote piatich kalendárnych dní odo dňa
jej doručenia Spoločnosťou). V prípade omeškania sa s úhradou faktúry vzniká Univerzite
nárok na úrok z omeškania vo výške 0,025% z omeškanej sumy za každý deň omeškania sa
s úhradou. Uvedeným nie je dotknutý nárok na náhradu škody.

5.2

5.3

6

Mlčanlivosť

6.1

Zmluvné strany sa zaväzujú zachovávať mlčanlivosť o Dôverných informáciách definovaných
v záhlaví tejto zmluvy, ktoré jedna Zmluvná strana („Poskytovateľ“) sprístupní druhej
Zmluvnej strane („Prijímateľ“).
Dôverné informácie. Zmluvné strany sa zaväzujú, že počas trvania spolupráce pri realizácii
Projektu a ani po realizácii Projektu a aj v prípade, ak nedôjde k úspešnej realizácii Projektu,
budú zachovávať mlčanlivosť o Dôverných informáciách.
Záväzok mlčanlivosti. Zmluvné strany sa zaväzujú, že budú zachovávať mlčanlivosť o
Dôverných informáciách. Zmluvné strany sa ďalej dohodli, že sa zaväzujú zachovávať
mlčanlivosť aj o Dôverných informáciách, o ktorých sa dozvedeli pred účinnosťou Zmluvy.
Zmluvné strany sa zaväzujú, že Dôverné informácie neprezradia, resp. nesprístupnia tretej osobe
a ani ich nepoužijú v rozpore s ich účelom pre svoje potreby a ani potreby tretej osoby, pokiaľ
k takémuto konaniu nebudú mať písomný súhlas druhej Zmluvnej strany. Zmluvné strany sa v
prípade, že budú zo strany tretej osoby vyzvané na poskytnutie Dôverných informácií, zaväzujú
bezodkladne informovať druhú Zmluvnú stranu o tejto skutočnosti. Zmluvné strany nie sú
oprávnené Dôverné informácie alebo ich časť poskytnúť akejkoľvek tretej osobe bez
predchádzajúceho písomného súhlasu druhej Zmluvnej strany.
Výnimky zo záväzku mlčanlivosti. Za porušenie povinnosti Zmluvnej strany zachovávať
mlčanlivosť o Dôverných informáciách podľa tohto článku Zmluvy, sa nepovažuje:
6.3.1
zverejnenie informácie o spolupráci Zmluvných strán na Projekte,
6.3.2
použitie Dôverných informácií Zmluvnou stranou, pokiaľ sa stali verejne známymi
alebo dostupnými,
6.3.3
použitie Dôverných informácií Zmluvnou stranou, pokiaľ také informácie boli
nezávisle vytvorené Zmluvnou stranou a získané zákonnou cestou bez obmedzenia z
iného zdroja oprávneného také informácie poskytnúť,
6.3.4
sprístupnenie Dôverných informácii právnym zástupcom, účtovníkom a iným
poradcom Zmluvnej strany, pričom sa Zmluvná strana zaväzuje, že v prípade ak dôjde

6.2

6.3

7

6.3.5

6.3.6

6.3.7

k takémuto sprístupneniu, tak zabezpečí, aby každá taká osoba, ktorej budú Dôverné
informácie poskytnuté bola zaviazaná ohľadom mlčanlivosti o Dôverných údajov v
takom rozsahu, aký Zmluvným stranám ukladá táto Zmluva,
použitie Dôverných informácií v prípade, ak bola Zmluvná strana na poskytnutie
Dôverných informácií vyzvaná v súlade s platnými právnymi predpismi orgánom
verejnej správy, pričom Zmluvná strana sa zaväzuje informovať druhú Zmluvnú stranu
bezodkladne po tom, ako sa dozvie, že poskytnutie Dôverných informácií sa od
Zmluvnej strany požaduje a vynaloží všetko primerané úsilie, aby sa dohodla so
Zmluvnou stranou na rozsahu a čase poskytnutia Dôverných informácií tak, aby druhá
Zmluvná strana mohla prípadne požiadať o ochranné opatrenie alebo iný vhodný
postup,
použitie Dôverných informácií Zmluvnou stranou v rámci jej korporátnej skupiny pre
spoločnosti kontrolované, kontrolujúce alebo pod spoločnou kontrolou s minimálnym
podielom 30% hlasovacích a zároveň majetkových práv, pričom sa Zmluvná strana
zaväzuje, že v prípade, ak dôjde k takémuto použitiu v rámci korporátnej skupiny, tak
zabezpečí, aby každá osoba v rámci jej korporátnej skupiny, ktorej budú Dôverné
informácie poskytnuté, bola zaviazaná ohľadom mlčanlivosti o Dôverných údajov v
takom rozsahu, aký Zmluvným stranám ukladá táto Zmluva,
použitie Dôverných informácií v zmysle platných právnych predpisov a to najmä
v zmysle zákona č.546/2010 Z.z. v spojení so zákonom 211/2000 Z.z a zákona
č. 131/2002 Z.z. o vysokých školách, vrátane zverejnenia tejto zmluvy.

6.4

Zmluvné strany sa dohodli, že záväzok mlčanlivosti podľa tejto Zmluvy ostane v platnosti aj po
skončení trvania tejto Zmluvy, a to 6 mesiacov odo dňa ukončenia Zmluvy.

7

Náhrada škody

7.1

Každá strana berie na vedomie, že porušenie ustanovení tejto dohody môže spôsobiť
nenapraviteľné škody druhej strane, za ktoré poškodená strana nemôže byť adekvátne a
primerane odškodnená v peniazoch. Preto každá strana je oprávnená, popri akýchkoľvek
ďalších náhradách a bez ich obmedzenia, ako aj bez vzdania sa dostupnej ochrany, zakázať
ďalšie použitie alebo inak spravodlivo ochrániť poskytnuté dôverné informácie, pričom má
nárok aj na náhradu s tým vzniknutých právnych trov a iných poplatkov ako sú cestovné a bežné
náklady, náhrada času, to všetko v rozsahu rozhodnutia kompetentného súdu, ako aj má právo
vykonať opatrenia na predídenie porušenia tejto dohody a na zabezpečenie jej vynútiteľnosti.
Zmluvné strany si dojednali, že v prípade vzniku škody sa bude nahrádzať iba skutočná škoda
a nie ušlý zisk a náklady vynaložené v súvislosti so vznikom škody. V tejto súvislosti si zmluvné
strany v zmysle § 379 Obchodného zákonníka dojednali, že Univerzita nie je povinná nahradiť
skutočnú škodu, ktorá prevyšuje škodu, ktorú v čase vzniku záväzkového vzťahu ako možný
dôsledok porušenia svojej povinnosti predvídala alebo ktorú bolo možné predvídať s
prihliadnutím na skutočnosti, ktoré v uvedenom čase Univerzita poznala alebo mala poznať pri
obvyklej starostlivosti maximálne vo výške 5 000 EUR. Zmluvné strany si dojednali uvedenú
primeranú limitáciu náhrady škody a to v súlade s dobrými mravmi s ohľadom na postavenie
Univerzity ako verejnej vysokej školy.
Zmluvná strana sa zbaví zodpovednosti za škodu, ak dokáže, že porušenie tejto Zmluvy bolo
zapríčinené okolnosťami vylučujúcimi zodpovednosť za škodu v zmysle § 373 Obchodného
zákonníka alebo vyššou mocou definovanou v § 374 Obchodného zákonníka.

7.2

8

Doručovanie

8.1

Zmluva a ani práva inkorporované v tejto Zmluve nemôžu byť postúpené alebo inak prevedené
na tretiu osobu bez výslovného písomného súhlasu Zmluvnej strany. Zmluva je záväzná pre obe
Zmluvné strany a ich právnych nástupcov a/alebo postupníkov.

8

8.2

8.3

8.4

V prípade zmeny identifikačných údajov Zmluvných strán týkajúcich sa predovšetkým
identifikačných údajov, adresy sídla, bankového spojenia, údajov pre účely splnenia daňovej
povinnosti Zmluvných strán, ako aj zmeny ich kontaktných údajov (telefónnych čísiel, e-mail),
je každá zo Zmluvných strán povinná oznámiť druhej Zmluvnej strane zmenu týchto údajov bez
zbytočného odkladu. V prípade neoznámenia zmeny údajov sa budú považovať pôvodné údaje
zapísané v tejto Zmluve za správne a aktuálne. V prípade, že vznikne neoznámením aktuálnych
údajov druhej Zmluvnej strane škoda, Zmluvná strana, ktorá mala údaje podľa tohto článku
oznámiť, zodpovedá za škodu spôsobenú druhej Zmluvnej strane.
Zmluvné strany sa zaväzujú bez zbytočného odkladu sa navzájom informovať o skutočnostiach,
ktoré žiadnej z nich neboli v čase podpisu tejto Zmluvy známe, a ktoré by mohli mať podstatný
vplyv na plnenie tejto Zmluvy.
Pokiaľ nie je v tejto Zmluve uvedené inak, všetky oznámenia, vyhlásenia, žiadosti, výzvy a iné
úkony v súvislosti s touto Zmluvou a jej plnením (ďalej len „Písomnosť“), musia byť urobené
v písomnej forme a doručené na adresu druhej Zmluvnej strany uvedenú v záhlaví tejto Zmluvy,
v tomto článku a/alebo na inú adresu, ktorú oznámi táto Zmluvná strana, alebo na poslednú
známu adresu Zmluvnej strany. Písomnosť sa považuje za doručenú za nasledovných
podmienok:
8.4.1
v prípade osobného doručovania odovzdaním Písomnosti Oprávnenej osobe alebo inej
osobe oprávnenej prijímať písomnosti za túto Zmluvnú stranu a podpisom takej osoby
na doručenke a/alebo kópii doručovanej Písomnosti, alebo odmietnutím prevzatia
Písomnosti takou osobou;
8.4.2
v prípade doručovania prostredníctvom Slovenskej pošty, a.s. doručením na adresu
Zmluvnej strany a v prípade doporučenej zásielky odovzdaním Písomnosti osobe
oprávnenej prijímať písomnosti za túto Zmluvnú stranu a podpisom takej osoby na
doručenke, najneskôr však uplynutím troch (3) dní odo dňa uvedeného na podacom
lístku, a to bez ohľadu na úspešnosť doručenia.
Bežná komunikácia medzi Zmluvnými stranami sa môže uskutočňovať aj elektronickou poštou.
V prípade doručovania prostredníctvom elektronickej pošty sa Písomnosť považuje za doručenú
prijatím potvrdenia druhej Zmluvnej strany o doručení Písomnosti, pokiaľ najneskôr do troch
(3) dní odo dňa takéhoto doručenia bude táto Písomnosť doručená aj inou formou podľa článku
8.4.

9

Trvanie a ukončenie Zmluvy

9.1

Zmluva nadobúda účinnosť dňom nasledujúcim po dni jej zverejnenia v zmysle zákona
č.546/2010 Z.z. v spojení so zákonom 211/2000 Z.z. Táto Zmluva sa uzatvára na dobu neurčitú.
Zmluvu je možné ukončiť dohodou Zmluvných strán alebo výpoveďou ktorejkoľvek zo
Zmluvných strán aj bez udania dôvodu s výpovednou lehotou jeden mesiac, ktorá začína plynúť
od prvého dňa kalendárneho mesiaca nasledujúceho po doručení výpovede druhej zmluvnej
strane. Výpoveď Zmluvy musí byť uskutočnená v písomnej forme a musí byť doručená druhej
zmluvnej strane, inak je neplatná. Vypovedanie zmluvy nemá vplyv na vzájomné vysporiadanie
si záväzkov Zmluvných strán vyplývajúcich z plnenia tejto Zmluvy pred jej vypovedaním.
Okrem prípadov špecifikovaných v Obchodnom zákonníku, sú Zmluvné strany oprávnené
odstúpiť od Zmluvy taktiež pre niektorý z nasledujúcich dôvodov považovaných za podstatné
porušenie Zmluvy:
9.2.1
Zmluvná strana poruší záväzok mlčanlivosti podľa tejto Zmluvy
9.2.2
Ktorákoľvek zo Zmluvných strán objektívne nebude spolupracovať v zmysle tejto
Zmluvy
9.2.3
Na niektorú zo Zmluvných strán je vyhlásený konkurz alebo konkurz je zastavený pre
nemajetnosť úpadcu
9.2.4
Zmluvná strana vstúpi do likvidácie

9.2

9

9.4

V prípade podstatného porušenia Zmluvy bude odstúpenie od Zmluvy účinné dňom doručenia
písomného oznámenia o odstúpení od Zmluvy oprávnenou Zmluvnou stranou druhej Zmluvnej
strane. Odstúpením od Zmluvy nezaniká právo Zmluvnej strany na zaplatenie zmluvnej pokuty.
Licencia, licencie a povinnosti a práva súvisiace so záväzkami mlčanlivosti, Licenciou a
licenciami podľa tejto zmluvy trvajú aj po skončení, vypovedaní, zániku, alebo ukončení
účinnosti, existencie alebo platnosti tejto zmluvy. Všetky záväzky mlčanlivosti trvajú po dobu
dojednanú v tejto zmluve.

10

Spoločné a záverečné ustanovenia

10.1

Táto Zmluva je vyhotovená v ľubovoľnom počte rovnopisov, každý s platnosťou originálu.
Každá zo Zmluvných strán obdrží po jednom rovnopise. Zmluvu možno uzatvoriť aj výmenou
naskenovaných kópii podpísanej Zmluvy elektronickými prostriedkami, pričom Zmluvné
strany môžu pripojiť svoje podpisy na rôzne originály podpisovej strany.
Ustanovenia tejto Zmluvy sú oddeliteľné. Ak sa počas trvania tejto Zmluvy stane akékoľvek
ustanovenie tejto Zmluvy (alebo jeho časť) neplatné alebo nevynútiteľné v dôsledku zmeny
platných právnych predpisov alebo inak, nebude tým dotknutá platnosť ani vynútiteľnosť
ostatných ustanovení tejto Zmluvy a Zmluvné strany sa zaväzujú rokovať s cieľom úpravy tejto
Zmluvy v zmysle novej právnej úpravy a nahradiť dotknuté ustanovenia novými, určenými
právnou úpravou resp. zmenou tak, aby bol zachovaný účel Zmluvy a zámery Zmluvných strán
obsiahnuté v pôvodných ustanoveniach.
Pokiaľ nie je v tejto Zmluve uvedené inak, akékoľvek oznámenia, výzvy a iné podania (ďalej
spolu len „Oznámenia“) medzi Zmluvnými stranami sa vykonávajú písomnou formou a budú
sa považovať za riadne podané, ak budú odovzdané druhej Zmluvnej strane osobne alebo sa
odošlú poštou formou doporučenej zásielky na adresu Zmluvnej strany uvedenú na titulnej
strane tejto Zmluvy. Každé Oznámenie sa bude považovať za doručené dňom jeho prevzatia
alebo dňom odmietnutia jeho prevzatia, v prípade neprevzatia zásielky v odbernej lehote sa
považuje za doručené päť (5) dní po jeho odoslaní, aj keď sa Zmluvná strana o uložení
nedozvedela.
Zmluva môže byť písomne zmenená iba dohodou oboch Zmluvných strán.

9.3

10.2

10.3

10.4

Zmluvné strany vyhlasujú, že si Zmluvu pred jej podpisom riadne prečítali, jej ustanoveniam
porozumeli, Zmluva vyjadruje ich slobodnú a vážnu vôľu a zaväzujú sa ju dobrovoľne plniť, na dôkaz
čoho pripájajú svoje podpisy.

V Bratislave, dňa _______

V Bratislave, dňa ______

Za ANASOFT APR, spol. s r.o.

Za Slovenskú technickú univerzitu v Bratislave

______________________
Ing. Eugen Jeckel, konateľ

______________________
prof. Ing. Mária Bieliková , PhD.

10

