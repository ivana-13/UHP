14/17

Zmluva o zabezpečení správy databázy Caché a systému Windows
na serveri OKBHM
uzavretá zmysle ustanovenia § 269 ods. 2 zákona č. 513/1991 Zb. Obchodný zákonník v platnom
znení

medzi zmluvnými stranami
Obchodné meno:

Fakultná nemocnica Trenčín

sídlo:

Legionárska 28, 911 71 Trenčín

IČO:

00610470

DIČ:

2021254631

IČ DPH:

SK 2021254631

v mene ktorej koná: Ing. Miroslav Gajdúšek, riaditeľ
(ďalej len „klient“)
a
Obchodné meno:

Realtime, s.r.o.

Sídlo:

Bajkalská 12985/9, 831 04 Bratislava

IČO:

47 463 627

DIČ:

2023893476

IČ DPH:

SK 2023893476

Bankové spojenie:
Číslo účtu:
IBAN:
Swift kód:
spoločnosť zapísaná v obchodnom registri Okresného súdu Bratislava I, oddiel Sro, vložka
číslo 92939/B
v mene ktorej koná: Ing. Alexander Terkovič, konateľ
(ďalej len „dodávateľ“)
Článok 1
PREDMET ZMLUVY
1.1

Predmetom tejto zmluvy je záväzok dodávateľa poskytovať klientovi služby
správy databázového systému Caché a operačného systému Windows na serveri
laboratórneho informačného systému OKBHM (ďalej len „správa Caché“) počas
platnosti a účinnosti tejto zmluvy (skrátene ako „predmet plnenia“).
Klient sa zaväzuje zaplatiť dodávateľovi za predmet plnenia a za podmienok
stanovených touto zmluvou odmenu.

1.2

Podrobná špecifikácia predmetu plnenia:
strana 1 z 6

Služba zahŕňa predovšetkým kontrolu, konzultácie a potrebné kvalifikované zásahy vo
všetkých oblastiach databázového systému Caché Entree a systému Windows,
konkrétne:
- riešenie mimoriadnych stavov a porúch systému Caché a Windows súvisiace
s prevádzkou laboratórneho systému a serverov MOXA
- správa užívateľských účtov a prístupových práv v databázovom systéme Caché
- správa užívateľských účtov a prístupových práv na operačnom systéme Windows
- kontrola bezpečnosti systému v oblasti prístupových práv
- správa konfigurácie systému Caché
- riešenie problémov v oblasti zálohovania databáz Caché
- analýza problémov týkajúcich sa UPS
- testovanie a optimalizácia systému Caché, kontrola integrity databáz
- kontrola a úprava príkazových súborov
- návrh potrebných zmien v konfigurácii systémov
- konzultácie k plánovaniu ďalšieho rozvoja systémov
Služba neobsahuje nové inštalácie.
Služba bude vykonávaná cez diaľkový prístup k serveru OKBHM, iba v nevyhnutnom
prípade osobnou prítomnosťou. V takom prípade všetky náklady súvisiace
s ubytovaním a dopravou na realizáciu predmetu plnenia zmluvy budú vyfakturované
na základe pracovných listov a nie sú zahrnuté v celkovej cene služby.

Článok 2
PRÁVA A POVINNOSTI ZMLUVNÝCH STRÁN
2.1

Dodávateľ je povinný riadne a včas poskytovať klientovi predmet plnenia podľa
Článku 1 tejto zmluvy. Dodávateľ sa zaväzuje dodávať klientovi predmet plnenia
s vynaložením maximálnej odbornej starostlivosti a prostredníctvom odborne
spôsobilých a riadne zaškolených zamestnancov alebo svojich spolupracovníkov.

2.2

Dodávateľ sa zaväzuje plniť túto zmluvu vo Fakultnej nemocnici Trenčín,
Legionárska 28, 911 71 Trenčín pomocou vzdialeného prístupu. Klient je za týmto
účelom povinný umožniť dodávateľovi diaľkový prístup na miesto plnenia tejto
zmluvy. V prípade nevyhnutnej osobnej prítomnosti Klient umožní personálu
dodávateľa, vykonávajúcemu servisný zásah prístup do objektov klienta, kde sa má
realizovať predmet plnenia, v pracovných dňoch v čase od 08:00 do 16:00 hod. na
základe vzájomnej dohody.

2.3

Klient sa zaväzuje, že bude s dodávateľom počas výkonu predmetu plnenia aktívne
spolupracovať a poskytne mu všetky nevyhnutné podklady a súčinnosť.

2.4

Klient sa zaväzuje riadne a včas platiť dodávateľovi odmenu podľa Článku 3 tejto
zmluvy. Dodávateľ nie je povinný plniť požiadavky klienta nad rámec predmetu tejto
zmluvy. Akékoľvek služby či práce (najmä Poskytovateľom vopred odsúhlasené) nad
rámec predmetu plnenia je dodávateľ povinný uskutočniť len na základe písomnej
objednávky klienta a za vopred písomne dohodnutú primeranú odmenu.

2.5

Zmluvné strany sa dohodli na vytvorení kontrolného a riadiaceho tímu za obe zmluvné
strany nasledovne:
strana 2 z 6

Za dodávateľa: Ing. Michal Čech, Ing. Alexander Terkovič
Za klienta: RNDr. Ivan Záhumenský

2.6

Dodávateľ sa zaväzuje zabezpečiť plnú vzájomnú kompatibilitu technických
a programových prostriedkov časti systému dodaných v rámci plnenia podľa tejto
zmluvy.

2.7

Klient sa zaväzuje zabezpečiť kvalitu vykonávanej správy, dodrží štandardy a normy
vo všetkých technických a programových častiach v oblasti databázového systému
Caché Entree a systému Windows.

Článok 3
ODMENA DODÁVATEĽA A PLATOBNÉ PODMIENKY
3.1

Dodávateľovi za výkon predmetu plnenia podľa tejto zmluvy patrí paušálna mesačná
odmena vo výške 150 EUR (slovom: jednostopäťdesiat eur) plus DPH a to za každý
kalendárny mesiac účinnosti tejto zmluvy.

3.2

Klient sa zaväzuje uhrádzať dodávateľovi odmenu uvedenú v bode 3.1 mesačne
pozadu, a to na základe faktúry vystavenej dodávateľom a doručenej klientovi. Klient
sa zaväzuje vykonať úhradu jednotlivých faktúr do 30 dní od ich doručenia klientovi.
Zmluvné strany sa dohodli, že faktúru vystavenú dodávateľom budú považovať za
doručenú aj v prípade, ak sa dodávateľovi vráti ako nedoručiteľná doporučená poštová
zásielka adresovaná na adresu sídla klienta obsahujúca faktúru dodávateľa. Za deň
úhrady jednotlivých faktúr sa bude považovať dátum pripísania fakturovanej sumy
na účet dodávateľa.

3.3

Prípadnú zmenu výšky odmeny uvedenej v bode 3.1 je možné realizovať v prípadoch,
v ktorých to umožňuje zákon č. 343/2015 Z. z. o verejnom obstarávaní a o zmene
a doplnení niektorých zákonov v znení neskorších predpisov. Dodávateľ je oprávnený
predložiť klientovi požiadavku na zvýšenie odmeny uvedenej v bode 3.1 na základe
prirodzeného vývoja cien produktov informačných technológií a zmien v rozsahu
dodávok a služieb na základe písomnej požiadavky klienta.
Článok 4
OSOBITNÉ USTANOVENIA

4.1

Dodávateľ zodpovedá za to, že predmet plnenia je v súlade s podmienkami tejto
zmluvy a že bude mať vlastnosti dohodnuté v tejto zmluve alebo klientom
požadované. Predmet plnenia má vady, ak nezodpovedá výsledku dohodnutému
v Článku 1.

4.2

Dodávateľ zodpovedá za vady, ktoré má predmet plnenia v čase jeho odovzdania
klientovi. Za vady, ktoré sa prejavili po odovzdaní predmetu zmluvy, zodpovedá
dodávateľ iba vtedy, ak boli spôsobené porušením alebo opomenutím jeho povinností.

4.3

Dodávateľ nezodpovedá za vady predmetu zmluvy spôsobené:
- živelnou pohromou alebo prírodnou katastrofou,
strana 3 z 6

-

násilným alebo úmyselným poškodením predmetu zmluvy alebo odcudzením jeho
časti cudzou osobou,
používaním médií klientom alebo tretími osobami, ktoré sú nevhodné,
nekompatibilné alebo sú kvalitatívne pod úrovňou používaného štandardu,
vedomé poškodenie programov resp. dát klientom, nesprávne zadané analytické
podklady, nezabezpečené prístupy cez externé pripojenia, škody z počítačových
vírusov, za vady vzniknuté pripojením iných častí alebo zariadení, než ktoré sú na
to určené normou, technickým predpisom alebo konštrukciou. Za vady vzniknuté
v dôsledku nedodržania pokynov na obsluhu a údržbu, nedbanlivej obsluhy,
nevhodných prevádzkových podmienok, chybne alebo nedostatočne vykonaných
stavebných prác, chybného elektrického vedenia alebo nevhodných klimatických
podmienok.

4.4

Dodávateľ nezodpovedá za prípadné poruchy vo funkčnosti predmetu plnenia
vyvolané elektrickou napájacou sieťou klienta nespĺňajúcou kritériá STN, poruchou
komunikačnej infraštruktúry, na ktorú sa nevzťahuje plnenie podľa tejto zmluvy,
prípadne neodborným zásahom klienta alebo tretích osôb.

4.5

Žiadna zmluvná strana nie je zodpovedná za nedodržanie svojich záväzkov, pokiaľ
toto nedodržanie vzniklo v dôsledku vonkajších udalostí, ktoré nemohli byť
ovplyvnené zmluvnými stranami.

Článok 5
SANKCIE
5.1

V prípade, ak klient nezaplatí za podmienok stanovených touto zmluvou riadne a včas
dodávateľovi odmenu, dodávateľ má nárok na zaplatenie úroku z omeškania vo výške
0,025 % z výšky dlžnej odmeny za každý aj začatý deň omeškania až do zaplatenia.
Počas omeškania klienta s platením odmeny o viac ako 30 dní dodávateľovi nie je
dodávateľ povinný poskytovať klientovi predmet plnenia podľa tejto zmluvy.
Ustanovením predchádzajúcej vety však nie je dotknutý nárok dodávateľa na odmenu
podľa bodu 3.1 tejto zmluvy počas doby neposkytovania predmetu plnenia
dodávateľom z dôvodu omeškania klienta s platením odmeny.

5.2

V prípade, ak je dodávateľ s omeškaním poskytovania predmetu plnenia za ktoré
nezodpovedá klient, klient má nárok na zaplatenie zmluvnej pokuty vo výške 0,025 %
z výšky mesačnej odmeny dodávateľa za každý aj začatý deň omeškania až do
ukončenia omeškania. Zmluvnú pokutu v prípade porušenia tej istej zmluvnej
povinnosti je možné udeliť iba raz.

Článok 6
ZÁNIK ZMLUVY
6.1

Táto zmluva zaniká na základe písomnej dohody obidvoch zmluvných strán alebo na
základe odstúpenia od zmluvy jednej zo zmluvných strán v prípadoch stanovených
v tejto zmluve. Túto zmluvu je možné vypovedať písomnou výpoveďou a to aj bez
udania dôvodu s 3 mesačnou výpovednou dobou, ktorá začne plynúť prvým dňom
mesiaca nasledujúceho po mesiaci, v ktorom bola výpoveď doručená druhej zmluvnej
strane.
strana 4 z 6

6.2

Klient môže od tejto zmluvy odstúpiť ak sa realizovaný predmet plnenia ukáže byť
nefunkčným a neplniacim dohodnuté parametre a nápravu tohto stavu dodávateľ
neuskutoční ani v klientom určenej dodatočnej lehote 30 dní.

6.3

Dodávateľ môže od zmluvy odstúpiť, ak je klient v omeškaní s úhradou odmeny po
dobu viac ako 30 dní po uplynutí doby splatnosti.

6.4

Zánikom platnosti zmluvy nezanikajú práva a nároky účastníkov na zaplatenie
odmeny dodávateľa, na zaplatenie zmluvnej pokuty, nároky klienta vyplývajúce
z vadného plnenia a na zaplatenie zmluvnej pokuty.

6.5

Účinky odstúpenia od zmluvy nastávajú dňom doručenia oznámenia o odstúpení od
zmluvy druhej zmluvnej strane.

Článok 7
MLČANLIVOSŤ
7.1

Všetky informácie, ktoré si zmluvné strany navzájom poskytnú v súvislosti s touto
zmluvou sa považujú za dôverné a zmluvné strany sa zaväzujú, že ich nesprístupnia
tretím osobám a ani ich nepoužijú v rozpore s touto zmluvou a jej účelom alebo takým
spôsobom, ktorý by mohol druhej zmluvnej strane privodiť akúkoľvek ujmu. Uvedené
sa netýka zákonom uloženej povinnosti klientovi a síce povinnosti zverejňovať
zmluvu v Centrálnom registri zmlúv.

7.2

Pri dodržaní ustanovení tejto zmluvy v súvislosti so všetkými informáciami, o ktorých
sa zmluvné strany dozvedia v rámci tohto zmluvného vzťahu založeného zmluvou
a ktoré nie sú verejne dostupné (ďalej aj len ako “Dôverné informácie“), každá
zmluvná strana bude:
- počas trvania Zmluvy, ako aj po jej ukončení, uchovávať v tajnosti a dôvernosti
akékoľvek Dôverné informácie a – pokiaľ to nie je pre účely tejto Zmluvy
potrebné – nebude takéto informácie reprodukovať ani poskytovať tretím stranám
alebo ich iným spôsobom využívať,
- sprístupňovať Dôverné informácie tretím stranám iba na základe
predchádzajúceho písomného súhlasu druhej zmluvnej strany,
- zabezpečovať, aby akákoľvek tretia strana, ktorej sú Dôverné informácie
sprístupnené, dodržiava záväzok mlčanlivosti v zmysle podmienok tohto článku
Zmluvy.

7.3

Ustanovenia tohto článku Zmluvy sa nevzťahujú na žiadne Dôverné informácie, ktoré:
- sú alebo sa stali verejnosti známe bez akéhokoľvek porušenia záväzkov alebo
pomoci zmluvných strán,
- sú alebo boli odhalené prijímajúcou stranou samostatne,
- boli známe jednej zo zmluvných strán ešte pred začatím zmluvných rokovaní
alebo jej boli poskytnuté treťou stranou ako informácie, ktoré nie sú dôverné,
pričom táto tretia strana neporušila vlastnú povinnosť mlčanlivosti,
- sú náležite sprístupnené na základe zákonnej povinnosti, príkazu súdu alebo iného
orgánu verejnej moci s tým, že v tomto prípade zmluvná strana, ktorá je povinná
informácie sprístupniť, bude okamžite informovať druhú zmluvnú stranu pred
sprístupnením informácií.
strana 5 z 6

Článok 8
ZÁVEREČNÉ USTANOVENIA
8.1

Akékoľvek zmeny a doplnky tejto zmluvy je možno vykonávať iba formou
písomných, riadne očíslovaných dodatkov zmluvných strán, ktoré budú
neoddeliteľnou súčasťou tejto zmluvy. Každý dodatok k tejto zmluve nadobudne
účinnosť dňom nasledujúcim po dni jeho zverejnenia v súlade s § 47a ods. 1 zákona č.
40/1964 Zb. Občianskeho zákonníka v platnom znení.

8.2

Zmluvné strany sa dohodli, že zmluvné vzťahy vyplývajúce a vznikajúce z tejto
zmluvy sa budú riadiť ustanoveniami Obchodného zákonníka v platnom znení.

8.3

Zmluvné strany sa dohodli, že prípadné spory pri plnení tejto zmluvy budú riešiť
predovšetkým vzájomnou dohodou. V prípade, že nedôjde k uzavretiu dohody
o sporných otázkach, zmluvné strany budú vzájomné spory riešiť súdnou cestou,
v zmysle platných právnych predpisov SR.

8.4

Táto zmluva sa uzatvára na dobu neurčitú. Táto zmluva nadobúda platnosť dňom jej
podpisu štatutárnymi zástupcami obidvoch zmluvných strán. Zmluva nadobudne
účinnosť dňom nasledujúcim po dni zverejnenia tejto zmluvy v súlade s § 47a ods. 1
zákona č. 40/1964 Zb. Občianskeho zákonníka v platnom znení.

8.5

Ak by niektoré ustanovenia zmluvy mali byť neplatnými už v čase vzniku zmluvného
vzťahu medzi klientom a dodávateľom alebo ak sa stanú neplatnými neskôr, nie je tým
dotknutá platnosť ostatných ustanovení tejto zmluvy. Namiesto neplatných ustanovení
sa použijú ustanovenia Obchodného zákonníka a ostatných právnych predpisov
platných a účinných v Slovenskej republike, ktoré sú svojim obsahom a účelom
najbližšie obsahu a účelu zmluvy.

8.6

Táto zmluva je vypracovaná v 2 vyhotoveniach, z ktorých 1 vyhotovenie obdrží klient
a 1 vyhotovenie dodávateľ. Všetky vyhotovenia majú platnosť originálu.

V Trenčíne dňa ..............................

................................................................
za klienta
Ing. Miroslav Gajdúšek
riaditeľ
Fakultná nemocnica Trenčín

V Bratislave dňa ...........................

................................................................
za dodávateľa
Ing. Alexander Terkovič
konateľ
Realtime, s.r.o.

strana 6 z 6

