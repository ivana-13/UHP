Zmluva o spracúvaní osobných údajov č. D2018072618
(ďalej len „Zmluva”)
uzatvorená podľa § 269 ods. 2 zákona č. 513/1991 Z. z. Obchodný zákonník, v znení neskorších
predpisov, v spojení s čl. 28 Nariadenia EP a Rady (EÚ) 2016/679 o ochrane fyzických osôb pri
spracúvaní osobných údajov a o voľnom pohybe takýchto údajov (ďalej len „GDPR“)
medzi:
Obchodné meno:
Sídlo:
IČO:
DIČ:
IČ DPH:
Zapísaný/á v:

Disig, a.s.
Záhradnícka 151, 821 08 Bratislava
35 975 946
2022116976
SK2022116976
Obchodnom registri OS Bratislava I, oddiel: Sa, vložka č.: 3794/B

(ďalej len „Prevádzkovateľ”)
a

Obchodné meno:
Sídlo:
IČO:
DIČ:
IČ DPH:
Právna forma:

Univerzita Pavla Jozefa Šafárika v Košiciach
Šrobárova č. 2, 041 80 Košice
00 397 768
2021157050
SK 2021157050
verejnoprávna inštitúcia zriadená zákonom č. 131/2002 Z. z. o vysokých
školách ako verejná vysoká škola

(ďalej len „Sprostredkovateľ”)https://www.youtube.com/watch?v=FYb8U0J_tuY
(Prevádzkovateľ a Sprostredkovateľ ďalej spoločne ako „Zmluvné strany”)
1.

Predmet zmluvy

1.1

Táto Zmluva je uzatvorená v nadväznosti na Zmluvu o spolupráci uzatvorenú medzi
Prevádzkovateľom a Sprostredkovateľom, predmetom ktorej je úprava podmienok vzájomnej
spolupráce Zmluvných strán pri poskytovaní Dôveryhodných služieb Prevádzkovateľa
prostredníctvom Sprostredkovateľa (ďalej len „ Zmluva o RA”). Platí, že pojmy začínajúce
veľkým písmenom používané v tejto Zmluve, ktoré v nej nie sú definované, majú význam
v súlade s definíciami uvedenými v Zmluve o RA.

1.2

Predmetom tejto Zmluvy je úprava vzájomných práv a povinností Zmluvných strán pri spracúvaní
osobných údajov uvedených v bode 2.3 tejto Zmluvy (ďalej len „Osobné údaje“) fyzických osôb
uvedených v bode 2.2 tejto Zmluvy (ďalej len „Dotknuté osoby“) Sprostredkovateľom v mene
Prevádzkovateľa, ku ktorému dochádza v súvislosti so spoluprácou Zmluvných strán podľa Zmluvy
o RA.

1.3

Pre účely tejto Zmluvy Sprostredkovateľ vyhlasuje, že prijal primerané technické a organizačné
opatrenia v súlade s Predpismi o ochrane osobných údajov, ktoré zabezpečia, že spracovanie
Osobných údajov, ktoré vykonáva na základe tejto Zmluvy, bude spĺňať požiadavky Predpisov
o ochrane osobných údajov a zabezpečí ochranu práv Dotknutých osôb.
Strana 1|5

ZMLUVA Č. D2018072618
1.4

Spracúvanie Osobných údajov Sprostredkovateľom podľa tejto Zmluvy bude vykonávané
bezodplatne a bez práva na náhradu akýchkoľvek nákladov s tým spojených.

2.

Účel spracúvania, typy Osobných údajov a Dotknuté osoby

2.1

Prevádzkovateľ poveruje Sprostredkovateľa spracúvaním Osobných údajov v jeho mene v rozsahu
a v súlade s podmienkami uvedenými v Zmluve, a to za účelom výkonu spolupráce v zmysle
príslušnej Zmluvy o RA a Sprostredkovateľ toto poverenie prijíma. Osobné údaje Dotknutých
osôb je Sprostredkovateľ oprávnený spracúvať výhradne za účelom poskytovania Dôveryhodných
služieb Poskytovateľa, v rozsahu, v akom je to pre poskytovanie Dôveryhodných služieb potrebné
a iba počas trvania tejto spolupráce Zmluvných strán v zmysle Zmluvy o RA, ak táto Zmluva
neustanovuje inak.

2.2

Dotknutými osobami, ktorých Osobné údaje je Sprostredkovateľ oprávnený spracúvať na základe
tejto Zmluvy, sú:
(a)

Zákazník Prevádzkovateľa

(b)

Držiteľ certifikátu,

(c)

osoby oprávnené konať v mene osôb uvedených v bodoch (a) a (b), a

(d)

osoby splnomocnené alebo poverené osobami uvedenými v bode (a) a (b),

2.3

V súlade s touto Zmluvou a pokynmi Prevádzkovateľa je Sprostredkovateľ oprávnený spracúvať
v mene Prevádzkovateľa Osobné údaje Dotknutých osôb, a to v rozsahu stanovenom v Predpisoch
Poskytovateľa, najmä: meno, priezvisko, adresa trvalého pobytu, dátum narodenia, rodné číslo,
číslo občianskeho preukazu a údaj o jeho vydavateľovi a platnosti, údaje o sekundárnom
doklade, e-mailová adresa a prípadne aj ďalšie údaje, ktorých spracúvanie je potrebné pre
poskytovanie Dôveryhodných služieb Prevádzkovateľa.

3.

Podmienky spracovania Osobných údajov

3.1

Sprostredkovateľ nie je oprávnený spracovať Osobné údaje na iný účel alebo inými
prostriedkami, než sú stanovené v tejto Zmluve.

3.2

Pri spracúvaní Osobných údajov v zmysle tejto Zmluvy sú Sprostredkovateľ ako aj všetky
Oprávnené osoby povinné postupovať výhradne na základe inštrukcií Poskytovateľa obsiahnutými
v tejto Zmluve, Predpisoch Poskytovateľa, Pokynoch Poskytovateľa ako aj v súlade s Predpismi
o ochrane osobných údajov a ďalšími právnymi predpismi. Výnimkou je prípad, že určité
spracovanie Osobných údajov od Sprostredkovateľa vyžadujú právne predpisy EU alebo
Slovenskej republiky – v tom prípade je Sprostredkovateľ povinný oznámiť Prevádzkovateľovi
takúto požiadavku pred spracovaním, pokiaľ mu takéto oznámenie nezakazuje predmetný právny
predpis zo závažných dôvodov verejného záujmu.

3.3

Sprostredkovateľ je povinný zabezpečiť, aby každá osoba, ktorú poverí spracovaním Osobných
údajov alebo ktorá má prístup k Osobným údajom, teda najmä Pracovník RA (ďalej spolu len ako
„Oprávnená osoba“), bola zaviazaná zachovávať mlčanlivosť a dôvernosť o informáciách a
Osobných údajoch, ktoré spracúva.

3.4

Sprostredkovateľ vykonáva spracovanie Osobných údajov v zmysle tejto Zmluvy výlučne osobne,
prostredníctvom Oprávnených osôb poučených v zmysle bodu 3.3 Zmluvy. Bez predchádzajúceho
písomného súhlasu Prevádzkovateľa teda Sprostredkovateľ nie je oprávnený ustanoviť ďalšieho
sprostredkovateľa.

3.5

Sprostredkovateľ sa zaväzuje prijať a počas spracovania Osobných údajov na základe Zmluvy
neustále uplatňovať vhodné technické a organizačné opatrenia v súlade s čl. 32 GDPR, Predpismi
Prevádzkovateľa a Pokynmi Prevádzkovateľa.

3.6

Pri spracúvaní Osobných údajov v zmysle tejto Zmluvy je Sprostredkovateľ s Osobnými údajmi
oprávnený vykonávať len tie spracovateľské operácie, ktoré budú potrebné pre poskytovanie
Dôveryhodných služieb a teda na dosiahnutie účelu spracúvania v konkrétnom prípade, a to
Strana 2|5

ZMLUVA Č. D2018072618
najmä, nie však výlučne: získavanie Osobných údajov, ich zhromažďovanie, zaznamenávanie,
vyhľadávanie, prehliadanie, využívanie, uchovávanie alebo likvidácia.
3.7

Sprostredkovateľ je povinný do 30 dní od ukončenia spolupráce podľa Zmluvy o RA a po odovzdaní
celej Dokumentácie, ktorú má k dispozícii Prevádzkovateľovi v súlade s čl. 8 Zmluvy o RA
zlikvidovať všetky Osobné údaje, ktoré spracúval v súvislosti so Zmluvou, vrátane ich
akýchkoľvek kópií na akomkoľvek médiu. Výnimkou je prípad, že Sprostredkovateľovi uchovanie
určitých Osobných údajov nariaďujú príslušné právne predpisy. Splnenie povinnosti podľa tohto
bodu potvrdí Sprostredkovateľ vo forme čestného vyhlásenia, ktoré odovzdá Prevádzkovateľovi.

3.8

Sprostredkovateľ je pri získavaní Osobných údajov povinný splniť voči Dotknutým osobám
informačnú povinnosť v zmysle čl. 13, resp. 14 GDPR, a to spôsobom ustanoveným v Predpisoch
Poskytovateľa, najmä v Bezpečnostnej smernici. Zároveň zodpovedá za to, že Osobné údaje ním
zadané do SW RA Client budú v rozsahu jeho vedomostí pravdivé, správne, úplné a aktuálne.

3.9

Pri spracúvaní Osobných údajov v rámci poskytovania Dôveryhodných služieb Prevádzkovateľa,
ktoré sa uskutočňuje v online a/alebo offline prostredí, bude Sprostredkovateľ využívať
výhradne prostriedky spracúvania špecifikované nižšie:
(a) Prostriedky spracúvania Osobných údajov v elektronickej podobe:
(i)

stolový alebo prenosný počítač, vrátane príslušenstva a súvisiacich médií
pripojený k verejnej dátovej sieti (zabezpečí Sprostredkovateľ);

(ii)

softvérové vybavenie (prístup v rozsahu užívateľských oprávnení):
(A)

operačný systém počítača (zabezpečí Sprostredkovateľ);

(B)

aplikácia registračnej
Prevádzkovateľ);

(C)

aplikácia na zasielanie a prijímanie elektronickej pošty (zabezpečí
Sprostredkovateľ);

autority

SW

RA

Client

(zabezpečí

(iii)

autorizačný token pracovníka RA pre prístup k SW RA Client (zabezpečí
Prevádzkovateľ);

(iv)

tlačiareň (zabezpečí Sprostredkovateľ);

(b) Prostriedky spracúvania osobných údajov v tlačenej (hmotnej) podobe:
(i)

Spisy v tlačenej/hmotnej podobe obsahujúce Dokumentáciu podľa Zmluvy o RA.

Použitie iných ako vyššie uvedených prostriedkov spracúvania Sprostredkovateľom musí byť
schválené Prevádzkovateľom ak nie je výslovne umožnené v Predpisoch Poskytovateľa.
3.10 Ustanovenia tejto Zmluvy a práva a povinnosti Zmluvných strán z nej vyplývajúce sa primerane
vzťahujú na akékoľvek iné operácie s Osobnými údajmi Dotknutých osôb, ktoré bude
Sprostredkovateľ v mene Prevádzkovateľa vykonávať, a ktoré nie sú uvedené vyššie, ale budú
nevyhnutné pre dosiahnutie účelu spracúvania Osobných údajov v zmysle tejto Zmluvy
v konkrétnom prípade.
4.

Súčinnosť Zmluvných strán

4.1

V prípade, že sa začne akékoľvek súdne, správne a/alebo iné konanie ohľadom spracúvania
Osobných údajov Sprostredkovateľom a/alebo Prevádzkovateľom súvisiacim s touto Zmluvou,
vrátane, no bez obmedzenia, konania zo strany Úradu na ochranu osobných údajov proti
ktorejkoľvek Zmluvnej strane, druhá Zmluvná strana dotknutej Zmluvnej strane poskytne
súčinnosť pri príprave, poskytnutí a podaní dostupných námietok, dôkazov a/alebo podaní, ktoré
by mohli viesť k zamietnutiu priznania nároku, nariadenia opatrenia, vydania rozhodnutia,
uloženia peňažnej pokuty alebo inej sankcie voči dotknutej Zmluvnej strane, alebo ich
zmierneniu.

Strana 3|5

ZMLUVA Č. D2018072618
4.2

Sprostredkovateľ poskytne Prevádzkovateľovi všetky informácie potrebné na preukázanie
splnenia povinností stanovených v Zmluve a Predpisoch Poskytovateľa a umožní (vrátane
poskytnutia všetkej potrebnej súčinnosti), aby Prevádzkovateľ alebo iná ním poverená osoba
mohla vykonať audit resp. kontrolu plnenia povinností Sprostredkovateľa (najmä sprístupnením
súvisiacich priestorov, dokumentov a informačných systémov používaných na spracovanie
Osobných údajov). Sprostredkovateľ bezodkladne informuje Prevádzkovateľa, ak sa podľa jeho
názoru výkonom tohto práva porušuje GDPR alebo iné predpisy týkajúce sa ochrany údajov.

4.3

Sprostredkovateľ je po zohľadnení povahy spracúvania v čo najväčšej miere povinný pomáhať
Prevádzkovateľovi vhodnými technickými a organizačnými opatreniami pri plnení jeho povinnosti
reagovať na žiadosti o výkon práv dotknutej osoby ustanovených v kapitole III GDPR. V prípade,
že si Dotknutá osoba uplatní niektoré zo svojich práv podľa GDPR u Sprostredkovateľa,
Sprostredkovateľ žiadosť bezodkladne postúpi Prevádzkovateľovi.

4.4

Zároveň je Sprostredkovateľ povinný pomáhať Prevádzkovateľovi zabezpečiť plnenie jeho
povinností v oblasti bezpečnosti Osobných údajov podľa článkov 32 až 36 GDPR s prihliadnutím
na povahu spracúvania a informácie, ktoré sú mu dostupné.

5.

Doba trvania Zmluvy

5.1

Táto Zmluva nadobúda platnosť dňom jej podpisu a účinnosť dňom nasledujúcom po dni jej
zverejnenia v zmysle § 47a Občianskeho zákonníka. Uzatvára sa na dobu neurčitú, pričom jej
platnosť automaticky skončí spolu so zánikom Zmluvy o RA.

5.2

Prevádzkovateľ je oprávnený Zmluvu kedykoľvek čiastočne alebo v celom rozsahu vypovedať.
Výpoveď je účinná a Zmluva zaniká dňom doručenia výpovede Sprostredkovateľovi.

5.3

Sprostredkovateľ môže vypovedať Zmluvu vždy s výpovednou lehotou 2 kalendárne mesiace.
Výpovedná lehota začína plynúť prvým dňom kalendárneho mesiaca nasledujúceho po mesiaci,
v ktorom došlo k doručeniu výpovede Prevádzkovateľovi.

5.4

Zánikom tejto Zmluvy Sprostredkovateľ stráca oprávnenie spracúvať Osobné údaje v mene
Prevádzkovateľa. Zánik Zmluvy nemá vplyv na nároky Zmluvných strán vyplývajúce z porušenia
Zmluvy, najmä na nárok Zmluvnej strany na náhradu škody a tiež na tie povinnosti Zmluvných
strán, ktoré majú v zmysle Zmluvy alebo vzhľadom na svoju povahu trvať aj po jej zániku (najmä
ustanovenie bodu 3.7 a 4.1 Zmluvy).

6.

Záverečné ustanovenia

6.1

Zmluvné strany sa dohodli, že akékoľvek písomnosti týkajúce sa tejto Zmluvy alebo z nej
vyplývajúce budú druhej Zmluvnej strane doručovať na adresu jej sídla uvedenú v záhlaví
Zmluvy, ak nie je dohodnuté inak. Zmluvné strany sa zaväzujú bez zbytočného odkladu písomne
informovať druhú Zmluvnú stranu o každej zmene svojich kontaktných údajov.

6.2

Účinnosťou Zmluvy dochádza k zániku Zmluvy č. D2016030301 o spracúvaní osobných údajov
uzatvorenej medzi Zmluvnými stranami dňa 11.03.2016, ktorú táto Zmluva nahrádza v plnom
rozsahu. Akýkoľvek odkaz v Predpisoch Poskytovateľa alebo Pokynoch Poskytovateľa na túto
pôvodnú zmluvu sa považuje za odkaz na Zmluvu.

6.3

Zmluvu je možné meniť len po vzájomnej dohode, písomne, formou očíslovaných dodatkov
podpísaných oboma Zmluvnými stranami.

6.4

Právne vzťahy medzi Zmluvnými stranami výslovne neupravené touto Zmluvou sa riadia právnymi
predpismi Slovenskej republiky, najmä príslušnými ustanoveniami Obchodného zákonníka
a Predpismi o ochrane osobných údajov. Súdy Slovenskej republiky majú výlučnú právomoc na
rozhodovanie akýchkoľvek sporov týkajúcich sa Zmluvy.

6.5

V prípade akýchkoľvek rozporov medzi touto Zmluvou a Predpismi Poskytovateľa majú prednosť
ustanovenia tejto Zmluvy.

6.6

V prípade, že akékoľvek ustanovenie alebo časť tejto Zmluvy je neplatné alebo neúčinné,
platnosť a účinnosť akéhokoľvek iného ustanovenia tejto Zmluvy alebo zvyšnej časti príslušného
Strana 4|5

ZMLUVA Č. D2018072618
ustanovenia tým nie je dotknutá. Zmluvné strany sa zaväzujú nahradiť také neplatné alebo
neúčinné ustanovenie ustanovením, na ktorom by sa zhodli pokiaľ by si boli vedomé takej
neplatnosti alebo neúčinnosti.
6.7

Táto zmluva je vyhotovená v dvoch (2) rovnopisoch, pričom každá zo zmluvných strán obdrží po
jednom (1) rovnopise.

6.8

Zmluvné strany svojím podpisom nižšie potvrdzujú, že si Zmluvu prečítali, súhlasia s jej obsahom
bez akýchkoľvek výhrad, a že je pre ne zrozumiteľná a určitá a že Zmluvu neuzatvárajú v tiesni
ani za nápadne nevýhodných podmienok.

V Bratislave, dňa 26.7.2018

V Košiciach, dňa

Disig, a.s.

Univerzita Pavla Jozefa Šafárika v Košiciach

ako Prevádzkovateľ

ako Sprostredkovateľ

_______________________________________

_______________________________________

Ing. Ľuboš Batěk

prof. RNDr. Pavol Sovák, CSc.

predseda predstavenstva

rektor UPJŠ

_______________________________________
Ing. Ivan Kühn
podpredseda predstavenstva

Strana 5|5

