DOHODA O MLČANLIVOSTI

CRZ č.4056/2018/LSR

uzavretá podľa ust. § 269 ods. 2 a § 271 zákona č. 513/1991 Zb. Obchodného zákonníka v platnom
znení uzatvorená medzi

Obchodné meno:
Sídlo:
Zastúpený:
IČO:
Zapísaný:

LESY Slovenskej republiky, štátny podnik
Námestie SNP 8, 975 66 Banská Bystrica
Ing. Marian Staník – generálny riaditeľ
36 038 351
OR Okresného súdu Banská Bystrica oddiel PŠ, vložka č. 155/ S

(ďalej len „ poskytujúca strana“)
a
Obchodné meno:
Sídlo:
Zastúpený:
IČO:
Zapísaný:

NetPoint, s. r. o.
Topoľový rad 39, 900 27 Bernolákovo
Ing. Ján Vigaš - konateľ
35 819 065
OR Okresného súdu Bratislava I oddiel Sro, vložka č. 24808/B

(ďalej len „prijímajúca strana“)
(spolu ďalej poskytujúca strana a prijímajúca strana ako „zmluvné strany“)

Preambula
Vzhľadom na to, že poskytujúca strana si uvedomuje potrebu zmluvne zabezpečiť ochranu
informácií, či už z dôvodu ich dôvernosti alebo zákonnej povinnosti zabezpečenia ich ochrany,
a keďže s prijímajúcou stranou vstupuje do záväzkového vzťahu, pri ktorom sa bude
oboznamovať s dôvernými informáciami, uzatvárajú
túto

Dohodu o mlčanlivosti
(ďalej len Dohoda)
Čl. I
Dôverné informácie
1.

Za dôverné informácie sa pre účely tejto dohody považujú akékoľvek informácie, priamo
alebo nepriamo sa týkajúce poskytujúcej strany, ktoré získala prijímajúca strana
v súvislosti s rokovaním o uzatvorení záväzkového vzťahu na vykonanie právnej a dátovej
analýzy ochrany osobných údajov v podmienkach štátneho podniku LESY Slovenskej
republiky alebo po uzatvorení záväzkového vzťahu, a to informácie verejne neprístupné,
najmä technické, obchodné, finančné, prevádzkové alebo všetky iné informácie, ktoré

2.

poskytovateľ poskytne prijímateľovi v súvislosti s vykonávaním analýzy, alebo s ktorými
sa prijímajúca strana oboznámi iným spôsobom v súvislosti s analýzou a z povahy ktorých
je pochopiteľné pre osobu postupujúcu s odbornou starostlivosťou, že sú dôverné, vrátane
osobitne chránených údajov.
Dôverné informácie nezahŕňajú žiadne informácie, ktoré:
(i)
sú alebo sa stali verejne dostupné bez porušenia tejto dohody,
(ii)
môžu byť preukázané formou spoľahlivej dokumentácie, že o nich prijímacia strana
vedela v čase ich získania od poskytujúcej strany a ktoré nie sú predmetom žiadnej
dohody o mlčanlivosti a neboli získané žiadnym nezákonným alebo protiprávnym
činom,
(iii) sú získané od tretej strany, ktorá nezískala alebo neodhalila takúto informáciu
nezákonným alebo protiprávnym činom,
(iv)
môžu byť preukázané dokumentáciou, že ich prijímacia strana rozpracovala
nezávisle bez použitia alebo bez odvolania sa na akékoľvek dôverné informácie.

Čl. II
Použitie dôverných informácií
1. Prijímacia strana môže použiť dôverné informácie iba v súvislosti s účelom, pre ktorý jej
boli poskytnuté.
2. Prijímajúca strana sa zaväzuje, že dôverné informácie využije len v súvislosti s uzatváraním
záväzkového vzťahu a/alebo počas jeho realizácie.
3. Prijímajúca strana môže poskytnúť dôverné informácie tretím osobám, ktoré ich nevyhnutne
potrebujú na výkon svojich úloh v súvislosti s plnením záväzkového vzťahu bez ohľadu na
druh vzájomného právneho vzťahu tretej osoby voči prijímajúcej strane, pričom prijímajúca
strana pred poskytnutím dôverných informácii tretej osobe musí zabezpečiť ich ochranu
minimálne v rozsahu dohodnutom v tejto dohode. Prijímajúca strana zodpovedá v plnom
rozsahu za dôsledky spôsobené tretími osobami neoprávneným nakladaním s dôvernými
informáciami ako za porušenie vlastných povinností.
4. Prijímacia strana urobí všetky primerané opatrenia, aby zabránila zverejneniu, rozšíreniu
alebo neoprávnenému použitiu dôverných informácií.

Čl. III.
Vlastníctvo dôverných informácií
1. Všetky dôverné informácie zostanú vo výlučnom vlastníctve poskytujúcej strany.
Zverejnenie dôverných informácií poskytujúcou stranou neustanovuje výslovné alebo
implicitné udelenie akýchkoľvek práv prijímacej strane na udelenie patentov, autorských
poplatkov, obchodných tajomstiev alebo iných práv duševného vlastníctva poskytujúcou
stranou.

Čl. IV.
Sankcie
1. V prípade porušenia povinností prijímajúcej strany podľa tejto dohody je poskytujúca strana
oprávnená žiadať od prijímajúcej strany, aby nahradila poskytujúcej strane spôsobenú
škodu.
2. Pre prípad, ak by v dôsledku porušenia povinností prijímajúcej strany alebo tretej osoby,
ktorej poskytla prijímajúca strana dôverné informácie, vznikla poskytujúcej strane
povinnosť nahradiť inej osobe ktorou môže byť aj orgán verejnej moci ( ďalej len
„poškodený“) škodu, inú ujmu alebo zaplatiť akékoľvek finančné plnenie ( ďalej len „
sankčný záväzok“), zmluvné strany sa dohodli, že prijímajúca strana v zmysle ustanovení §
534 Občianskeho zákonníka splní sankčný záväzok voči poškodenému namiesto
poskytujúcej strany. Pokiaľ sankčný záväzok splní poskytujúca strana, tak prijímajúca strana
je povinná nahradiť poskytujúcej strane všetky plnenia, ktoré zverejňujúca strana plnila
poškodenému z titulu sankčného záväzku.

Čl. V
Záverečné ustanovenia
1. Táto Dohoda sa riadi a spravuje podľa Slovenského práva a to Obchodným zákonníkom.
2. V prípade, ak sa ktorákoľvek časť tejto dohody stane neplatnou alebo nevykonateľnou,
takáto neplatnosť alebo nevykonateľnosť neovplyvní platnosť a vykonateľnosť ostatných
častí tejto dohody.
3. Táto dohoda je vyhotovená v dvoch rovnopisoch v slovenskom jazyku, pričom každá
zmluvná strana dostane po jednom rovnopise. Akékoľvek zmeny a doplnky k tejto dohode
je možné vykonať iba vo forme písomných dodatkov podpísaných oboma zmluvnými
stranami.
4. Táto dohoda nadobúda platnosť dňom podpísania oboma zmluvnými stranami a účinnosť
dňom nasledujúcom po jej zverejnení v Centrálnom registri zmlúv, pričom zmluvné strany
súhlasia s jej úplným zverejnením.

V Banskej Bystrici dňa ..........

Za poskytujúcu stranu:

....................................................
Ing. Marian Staník
generálny riaditeľ

Za prijímajúcu stranu:

....................................................
Ing. Ján Vigaš
konateľ

