Zmluva o dielo č. SITB-OB3-2018/001327-004
k implementácii zákona č. 45/2011 o kritickej infraštruktúre a ku konzultáciám k implementácii
zákona č. 69/2018 o kybernetickej bezpečnosti v prostredí MV SR
uzatvorená podľa § 536 a nasl. Obchodného zákonníka, zákona č. 343/2015 Z. z. o verejnom
obstarávaní a o zmene a doplnení niektorých zákonov v znení neskorších predpisov a zákona
č. 185/2015 Z. z. Autorský zákon v znení zákona č. 125/2016 Z. z.
(ďalej len „zmluva“)

Zmluvné strany

Zhotoviteľ:

Gordias, s.r.o.
Sídlo: Slávičie údolie 104, 811 02 Bratislava, Slovenská republika
IČO: 35 727 993
DIČ: 2020218981 alebo IČ DPH: SK2020218981
Bankové spojenie:
IBAN:
Zapísaný v Obchodnom registri Okr. súdu Bratislava I., Oddiel: Sro, vložka
č.: 15582/B
Zapísaný v Registri partnerov verejného sektora MS SR, vložka č.: 9699
Zapísaný v Zozname hospodárskych subjektov ÚVO pod reg. č.: 2016/11-PO-A3891
Štatutárny zástupca/Kontaktná osoba: Mgr. Ivan Kopáčik – konateľ, riaditeľ

(ďalej len „Zhotoviteľ“)
Objednávateľ:Slovenská republika zastúpená Ministerstvom vnútra Slovenskej republiky
Pribinova 2, 812 72 Bratislava, Slovenská republika
IČO: 00 151 866
Bankové spojenie:
IBAN:
Osoba oprávnená konať: Ing. Jozef Čapuška, generálny riaditeľ sekcie informatiky,
telekomunikácií a bezpečnosti MV SR na základe plnej moci č. p.:KM-OPS42018/001604-130 zo dňa 09.05.2018
(ďalej len „Objednávateľ“)
(ďalej len „zmluvné strany“)
Článok 1
Úvodné ustanovenie
Koncepcia kritickej infraštruktúry v Slovenskej republike a spôsob jej ochrany a obrany a
uznesenie vlády Slovenskej republiky č. 347/2018 stanovuje ciele a úlohy pre ochranu kritickej
infraštruktúry v sektore Informačné a komunikačné technológie. Z dôvodu zaistenia efektívneho
plnenia týchto úloh je nutné v rezorte Objednávateľa navrhnúť a zaviesť potrebné procesy.

1

Článok 2
Predmet zmluvy
2.1. Predmetom tejto zmluvy je záväzok Zhotoviteľa zhotoviť pre Objednávateľa implementáciu
zákona č. 45/2011 v prostredí sektora Informačné a komunikačné technológie MV SR s ohľadom
na požiadavky zákona č. 69/2018, vypracovanie návrhu pokynu generálneho riaditeľa sekcie
informatiky, telekomunikácií a bezpečnosti MV SR pre implementáciu zákona č. 45/2011
v prostredí sektora Informačné a komunikačné technológie MV SR, návrh metodického postupu
pre vypracovanie bezpečnostného plánu podľa zákona č. 45/2011 (ďalej len „dielo“) a záväzok
Objednávateľa dielo prevziať a zaplatiť za neho cenu v súlade s článkom 4 tejto zmluvy.
Článok 3
Špecifikácia diela
3.1. Za účelom včasnej a dostatočnej implementácie zákona č. 69/2018 a zákona č. 45/2011
v prostredí Objednávateľa sa Zhotoviteľ zaväzuje vykonať v rámci diela:
3.1.1. analýza a preskúmanie závislosti zákona č. 69/2018 a zákona č. 45/2011 v prostredí
sektora kritickej infraštruktúry Informačné a komunikačné technológie MV SR,
vypracovanie pokynu generálneho riaditeľa sekcie informatiky, telekomunikácií
a bezpečnosti MV SR pre implementáciu zákona č. 45/2011 v prostredí sektora
Informačné a komunikačné technológie MV SR,
3.1.2. návrh metodického postupu pre vypracovanie bezpečnostného plánu podľa zákona č.
45/2011 o kritickej infraštruktúre, zohľadnenie požiadaviek zákona č. 69/2018 pri tvorbe
plánu, vypracovanie bezpečnostného plánu pre vybraný prvok kritickej
infraštruktúry/informačného systému podľa dohody zmluvných strán,
3.1.3. implementácia zákona č. 45/2011 a konzultácie k implementácii zákona č. 69/2018
v prostredí MV SR.
3.2. Zhotoviteľ sa zaväzuje dodať Objednávateľovi dielo podľa bodov 3.1. tohto článku v lehote do
90 pracovných dní od nadobudnutia účinnosti tejto zmluvy na základe preberacieho
a odovzdávajúceho protokolu podpísaného obidvomi zmluvnými stranami. Zhotoviteľ preukáže,
že na zhotovenie diela podľa tejto zmluvy má k dispozícií kvalifikovaných zamestnancov, ktorí
garantujú odbornú spôsobilosť na splnenie požiadaviek pre vytvorenie diela, a to v oblasti
vypracovania bezpečnostných projektov na ochranu osobných údajov, v zmysle platnej
legislatívy v SR. Kvalifikácia zamestnancov podľa tohto bodu sa preukazuje Certifikátom CISA,
CISM, alebo iným ekvivalentným certifikátom preukazujúcim odbornosť zamestnancov
Zhotoviteľa podieľajúcich sa na realizácii diela podľa tejto zmluvy.
3.3. Zmluvné strany sa dohodli, že ak sú rozsah a lehoty plnenia v špecifikácii diela určené
všeobecne, Objednávateľ je oprávnený tieto spresniť Zhotoviteľovi.
3.4. Zmluvné strany sa dohodli, že si po uzatvorení tejto zmluvy vzájomne odsúhlasia zásady
vzájomnej spolupráce a podrobnosti o komunikácii pri Poskytovaných službách.
Článok 4
Cena a platobné podmienky
4.1. Cena o dielo je dohodnutá v súlade so zákonom Národnej rady Slovenskej republiky č. 18/1996
Z. z. o cenách v znení neskorších predpisov a podľa vyhlášky Ministerstva financií Slovenskej
republiky č. 87/1996 Z. z., ktorou sa vykonáva zákon Národnej rady Slovenskej republiky
č. 18/1996 Z. z. o cenách.
4.2. Cena za dielo v rozsahu podľa bodov 3.1.1, 3.1.2 a 3.1.3 predstavuje sumu:

2

Cena za predmet zákazky bez DPH:
Cena za predmet zákazky s DPH:
Sadzba DPH 20% -suma DPH:

49 875,00 Eur
59 850,00 Eur
9 975,00 Eur

4.3. Cenu uhradí Objednávateľ Zhotoviteľovi jednorazovo na základe faktúry vystavenej a doručenej
Zhotoviteľom v súlade s touto zmluvou. K zmluvnej cene sa pripočíta daň z pridanej hodnoty
podľa zákona č. 222/2004 Z. z. o daní z pridanej hodnoty v znení neskorších predpisov. Cena sa
považuje za uhradenú dňom odpísania finančných prostriedkov z účtu Objednávateľa.
4.4. Lehota splatnosti faktúry je tridsať (30) dní a začína plynúť dňom jej doručenia Zhotoviteľom
Objednávateľovi na adresu uvedenú v záhlaví tejto zmluvy. V prípade, že faktúra nebude spĺňať
náležitosti daňového dokladu, bude vypracovaná chybne alebo bude neúplná, je Objednávateľ
oprávnený ju vrátiť Zhotoviteľovi na prepracovanie, pričom sa prerušuje plynutie lehoty
splatnosti faktúry. Nová tridsaťdňová (30) lehota splatnosti faktúry začína plynúť dňom
doručenia opravenej faktúry Objednávateľovi.
Článok 5
Zodpovednosť za vady a sankcie
5.1. Zhotoviteľ sa zaväzuje poskytnúť Objednávateľovi na dielo záručnú dobu 12 mesiacov.
5.2. V prípade, ak sa po odovzdaní a prevzatí diela vyskytnú vady diela, Zhotoviteľ je povinný ich
bezplatne odstrániť na základe písomnej žiadosti Objednávateľa v lehote do 10 pracovných dní,
odo dňa doručenia písomnej výzvy Zhotoviteľovi.
5.3. V prípade, ak Zhotoviteľ neodovzdá Objednávateľovi dielo v lehote podľa článku 3 bod 3.2. tejto
zmluvy je Objednávateľ oprávnený požadovať od Zhotoviteľa zaplatenie zmluvnej pokuty
v celkovej výške 0,05% z ceny diela, a to za každý aj začatý deň omeškania.
5.4. V prípade, ak Zhotoviteľ neodstráni vady diela je Objednávateľ oprávnený požadovať od
Zhotoviteľa zaplatenie zmluvnej pokuty v celkovej výške 0,05% z ceny diela za každý aj začatý
deň omeškania s odstránením vád.
5.5. V prípade, ak Objednávateľ neuhradí faktúru v lehote splatnosti podľa článku 4. bod 4.3. tejto
zmluvy, je Zhotoviteľ oprávnený požadovať od Objednávateľa zaplatenie úrokov z omeškania
v zákonom stanovenej výške za každý aj začatý deň omeškania.
Článok 6
Licenčná doložka
6.1. V prípade, ak bude výsledkom zhotovenia diela dielo v zmysle zákona č. 185/2015 Z. z. Autorský
zákon v znení zákona č. 125/2016 Z .z (ďalej len „zákon č. 185/2015 Z. z.“), Zhotoviteľ sa
zaväzuje udeliť bezodplatne Objednávateľovi súhlas na použitie diela – licenciu podľa § 65
a nasl. zákona č. 185/2015 Z. z. Zhotoviteľ udeľuje Objednávateľovi licenciu:
a) na akýkoľvek spôsob v čase uzavretia tejto známy spôsob použitia diela,
b) v neobmedzenom vecnom rozsahu a neobmedzenom územnom rozsahu
c) ako výhradnú licenciu
d) Objednávateľ je oprávnený udeliť tretej osobe súhlas na použitie diela (sublicencia) v rozsahu
jemu udelenej licencie, k čomu Zhotoviteľ udeľuje Objednávateľovi svoj výslovný
a neodvolateľný súhlas.
6.2. Zmluvné strany berú na vedomie, že odmena za poskytnutie licencie, resp. sublicencie je zahrnutá
v cene o dielo.
6.3. Zhotoviteľ zodpovedá za prípadné i neúmyselné porušenie cudzích autorských práv a za škodu
takto spôsobenú Objednávateľovi.

3

Článok 7
Skončenie zmluvy
7.1. Túto zmluvu je možné skončiť:
a) písomnou dohodou zmluvných strán,
b) písomným odstúpením.
7.2. Objednávateľ je oprávnený odstúpiť od tejto zmluvy v prípade, ak:
a) zhotoviteľ vstúpil do likvidácie,
b) vstúpil do konkurzného konania alebo reštrukturalizácie.
7.3. Objednávateľ je oprávnený odstúpiť od tejto zmluvy v prípade podstatného porušenia zmluvných
povinností Zhotoviteľom. Za podstatné porušenie zmluvy Zhotoviteľom sa pre účely tejto zmluvy
rozumie jej akékoľvek porušenie.
7.4. Zhotoviteľ je oprávnený odstúpiť od tejto zmluvy v prípade, ak je Objednávateľ v omeškaní
s úhradou faktúry o viac ako tridsať (30) dní po lehote splatnosti.
7.5. Odstúpenie nadobúda účinnosť dňom jeho doručenia druhej zmluvnej strane.
Článok 8
Záverečné ustanovenia
8.1. Táto zmluva nadobúda platnosť dňom jej podpisu zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv vedených Úradom vlády SR.
Zmluva je vyhotovená v takom počte rovnopisov s platnosťou originálu, aby tri (3) rovnopisy
dostal Objednávateľ a dva (2) rovnopisy Zhotoviteľ.
8.2. Právne vzťahy touto zmluvou zvlášť neupravené sa riadia príslušnými ustanoveniami
Obchodného zákonníka a ostatných všeobecne záväzných právnych predpisov platných na území
Slovenskej republiky.
8.3. Túto zmluvu je možné meniť iba formou písomných, očíslovaných a zmluvnými stranami
podpísaných dodatkov, ktoré budú tvoriť neoddeliteľnú súčasť Realizačnej zmluvy.
8.4. Zmluvné strany vyhlasujú, že si túto zmluvu riadne prečítali, jej obsahu porozumeli a táto plne
zodpovedá ich skutočnej vôli, ktorú prejavili slobodne, vážne, určite a zrozumiteľne, bez omylu,
bez časového tlaku alebo za jednostranne nápadne nevýhodných podmienok, na znak čoho ju
podpísali.

V Bratislave dňa .........................

V Bratislave dňa ........................

Objednávateľ

Zhotoviteľ

Ing. Jozef Čapuška

Mgr. Ivan Kopáčik

generálny riaditeľ sekcie informatiky,
telekomunikácií a bezpečnosti
Ministerstva vnútra Slovenskej
republiky

konateľ, riaditeľ
Gordias, s.r.o.

č. p: SITB-OB3-2018/001327-004
4

