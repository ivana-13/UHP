Zmluva
o poskytnutí dotácie zo štátneho rozpočtu Slovenskej republiky na rok 2018
na zabezpečenie úloh prevencie kriminality

Z M L U VA č. 6108/2018
o poskytnutí dotácie zo štátneho rozpočtu Slovenskej republiky na rok 2018 na
zabezpečenie úloh prevencie kriminality

uzatvorená podľa zákona č. 583/2008 Z. z. o prevencii kriminality a inej protispoločenskej
činnosti a o zmene a doplnení niektorých zákonov v znení neskorších predpisov (ďalej len
„zákon č. 583/2008 Z. z.“) a príslušných ustanovení Občianskeho zákonníka a podľa
uznesenia Rady vlády Slovenskej republiky pre prevenciu kriminality č. 1 k finančnému
zabezpečeniu aktivít v oblasti sociálnej, viktimačnej a situačnej prevencie kriminality v roku
2018 z 1. októbra 2018 (ďalej len „zmluva“) medzi:

Poskytovateľom:
Sídlo:
zastúpeným:
IČO:
bankové spojenie:
IBAN:

Ministerstvo
vnútra
Slovenskej
Okresný úrad Košice
Komenského 52, 041 26 Košice
Ing. Jozef Lazár - prednosta
00151866
štátna pokladnica
SK78 8180 0000 0070 0018 0023

republiky

–

(ďalej len „poskytovateľ“)
a
Príjemcom:
Sídlo:
zastúpeným:
IČO:
DIČ:
bankové spojenie:
IBAN:

Obec Malá Ida
Hlavná 11, 044 20 Malá Ida
PaedDr. Jana Kallová - starostka
00324426
2021244852
Prima banka Slovensko a. s.
SK16 5600 0000 0004 0584 4017

(ďalej len „príjemca“)
(ďalej len „zmluvné strany“)
Čl. I
Predmet a účel zmluvy
1. Poskytovateľ sa na základe tejto zmluvy zaväzuje poskytnúť príjemcovi finančné
prostriedky z rozpočtových prostriedkov (Ministerstvo vnútra Slovenskej republiky –
Okresný
úrad
Košice
z programu
0D60701.33096
podľa
zákona
č. 333/2017 Z. z. o štátnom rozpočte na rok 2018, podľa § 10 ods. 1 zákona

č. 583/2008 Z. z. a podľa uznesenia Rady vlády Slovenskej republiky pre prevenciu
kriminality č. 1 zo dňa 1. októbra 2018 na financovanie výdavkov projektu prevencie
kriminality „Prevencia kriminality – zavedenie kamerového systému v obci Malá
Ida“ v sume uvedenej v článku II bod 1 tejto zmluvy.
2. Príjemca sa zaväzuje poskytnuté finančné prostriedky použiť maximálne hospodárne
a efektívne na účel určený v bode 1 tohto článku tejto zmluvy v súlade s rozpočtom
finančných prostriedkov určených na realizáciu projektu, ktorý tvorí neoddeliteľnú
prílohu tejto zmluvy.
3. Príjemca udeľuje poskytovateľovi súhlas so spracovaním osobných údajov potrebných
na realizáciu tejto zmluvy a súčasne udeľuje súhlas so zverejnením údajov vrátane
osobných, ako sú názov žiadateľa, adresa, názov projektu, celkový rozpočet projektu,
pridelená dotácia a ďalších skutočností podľa osobitného predpisu - napríklad zákona
č. 583/2008 Z. z.
4. Žiadna skutočnosť, obsiahnutá v ustanoveniach tejto zmluvy, nie je predmetom
obchodného tajomstva, ani povinnej mlčanlivosti a príjemca dotácie berie na vedomie, že
táto zmluva je podľa čl. III zákona č. 546/2010 Z. z., ktorým sa dopĺňa zákon
č. 40/1964 Zb. Občiansky zákonník v znení neskorších predpisov a ktorým sa menia
a dopĺňajú niektoré zákony povinne zverejňovaná. Zmluvné strany berú na vedomie, že
zmluva, prípadne údaje z tejto zmluvy budú zverejnené v Centrálnom registri zmlúv
vedenom Úradom vlády SR.
Príjemca súhlasí, že poskytovateľovi poskytne výsledky zrealizovaného projektu
a poskytovateľ je oprávnený ich zverejniť, použiť v rámci svojej pôsobnosti a plnenia
úloh, najmä za účelom prezentácie prijatých opatrení na úseku prevencie kriminality. Za
týmto účelom sa príjemca zaväzuje, že v prípade ak výsledkom zrealizovaného projektu
bude dielo v zmysle zákona č. 185/2015 Z. z. Autorský zákon v znení neskorších
predpisov, poskytovateľovi písomne udelí bezodplatnú nevýhradnú licenciu na použitie
diela, počas celej doby trvania majetkových práv k nemu na území Slovenskej republiky
a členských štátov Európskej únie.
5. Príjemca sa zaväzuje, minimálne 5 pracovných dní pred realizáciou podporených aktivít
zaslať príslušnému okresnému úradu v sídle kraja a Ministerstvu vnútra Slovenskej
republiky, Rade vlády Slovenskej republiky pre prevenciu kriminality (rvpk@minv.sk)
e-mailovú informáciu o plánovaných aktivitách projektu, a že bude prizývať
poskytovateľa dotácie na jednotlivé aktivity, podujatia, akcie, semináre, besedy, školenia,
ktoré príjemca uskutočňuje v rámci realizácie podporeného projektu na prevenciu
kriminality.
6. V prípade nedodržania povinností a podmienok tejto zmluvy, ktoré sa považujú za
porušenie finančnej disciplíny v zmysle zákona č. 523/2004 Z. z. o rozpočtových
pravidlách verejnej správy a o zmene a doplnení niektorých zákonov v znení neskorších
predpisov (ďalej len „zákon č. 523/2004 Z. z.“), sa pri určení výšky sankcie postupuje
podľa ustanovení tohto zákona. Za nedodržanie povinností a podmienok sa považuje aj
nevykonanie kontroly podľa zákona č. 357/2015 Z. z. o finančnej kontrole a audite
a o zmene a doplnení niektorých zákonov (ďalej len „zákon č. 357/2015 Z. z.“),
nerealizovanie verejného obstarávania v zmysle zákona 343/2015 Z. z. o verejnom
obstarávaní a o zmene a doplnení niektorých zákonov v znení neskorších predpisov (ďalej
len „zákon č. 343/2015 Z. z.“) a podobne, za nesplnenie ktorých sa ukladajú sankcie ako
príjemcovi tak i jeho zamestnancovi.

7. Príjemca sa zaväzuje, že pri prezentácii podporeného projektu v médiách alebo v tlači
a všetky výstupy projektu (napr. publikácie, bulletiny, pozvánky, prezentácie, plagáty
a pod.) označí logom Ministerstva vnútra Slovenskej republiky a nasledovným textom:
„Projekt bol finančne podporený Radou vlády Slovenskej republiky pre prevenciu
kriminality“.

Čl. II
Výška dotácie a podmienky poskytnutia dotácie
1. Poskytovateľ poskytne príjemcovi v roku 2018 finančné prostriedky v zmysle
schváleného projektu uvedeného v prílohe č. 1 tejto zmluvy a štruktúrovaného rozpočtu
a komentára k nemu, uvedeného v prílohe č. 2 tejto zmluvy v celkovej výške:
10 000,00
z toho:

EUR, slovom : desaťtisíc

bežné výdavky vo výške 0,00 eur,
kapitálové výdavky vo výške 10 000,00 eur,

najneskôr do jedného mesiaca po podpísaní tejto zmluvy zmluvnými stranami, a to na účet
príjemcu č. SK16 5600 0000 0004 0584 4017 vedený v Prima banke Slovensko a. s..
2. Príjemca sa zaväzuje účelovo poskytnuté finančné prostriedky podľa bodu 1 tohto článku
tejto zmluvy použiť najneskôr do 31. marca 2019 - bežné výdavky a 31. decembra 2019 –
kapitálové výdavky.
3. Príjemca sa zaväzuje, že z vlastných zdrojov bude spolufinancovať aspoň 20 % výdavkov
z celkového rozpočtu projektu, za vlastné zdroje sa nepovažujú dotácie zo štátneho
rozpočtu získané z iných zdrojov.
4. Príjemca sa zaväzuje, že pri poskytnutí dotácie nižšej ako 80 % zabezpečí realizáciu
cieľov v zmysle schváleného projektu.
5. Účel použitia poskytnutej dotácie podľa čl. I bod 1 tejto zmluvy je možné zmeniť na
základe žiadosti o zmenu účelu projektu. Ak táto bude zamietnutá, príjemca je povinný
najneskôr do 15 dní od zistenia uvedenej skutočnosti nepoužité finančné prostriedky vrátiť
poskytovateľovi na účet podľa čl. III bod 2 tejto zmluvy.
6. Príjemca je povinný poskytnuté prostriedky štátneho rozpočtu podľa bodu 1 tohto článku
tejto zmluvy viesť na samostatnom bankovom účte.
7. Príjemca môže pri realizácii projektu a použití dotácie vykonať zmeny v rozpočte na
jednotlivých položkách a podpoložkách rozpočtu platnej ekonomickej klasifikácie len
s písomným súhlasom poskytovateľa, pričom celková suma bežných a kapitálových
výdavkov musí byť dodržaná.
8. Príjemca je povinný pri vynakladaní finančných prostriedkov z poskytnutej dotácie
postupovať podľa § 7 a § 8 zákona č. 343/2015 Z. z..

9. Nedodržanie účelu použitia poskytnutej dotácie zo štátneho rozpočtu sa považuje za
porušenie finančnej disciplíny podľa § 31 zákona č. 523/2004 Z. z.
10. Poskytnutú dotáciu nemožno použiť na úhradu výdavkov ekonomickej kategórie 640 –
Bežné transfery (napr. práceneschopnosť, odchodné, odstupné a pod.).
11. Príjemca nie je oprávnený dotáciu alebo jej časť poskytnúť fyzickej osobe alebo
právnickej osobe alebo na splácanie úverov, pôžičiek a úrokov z prijatých úverov
a pôžičiek. Príjemcovi, platiteľovi dane z pridanej hodnoty, ak si môže uplatniť odpočet
dane z pridanej hodnoty, nemôže byť pri zúčtovaní dotácie poskytnutej zo štátneho
rozpočtu uznaný za výdavok na projekt úhrada dane z pridanej hodnoty.
12. Poskytovateľ je oprávnený počas realizácie overiť plnenie projektu a použitie
poskytnutých finančných prostriedkov v súlade s dohodnutým účelom použitia podľa čl. I
bod 1 tejto zmluvy. Súčasne si vyhradzuje právo po ukončení a vyúčtovaní projektu
vykonať finančnú kontrolu na mieste a overenie splnenia účelu projektu.
13. Príjemca je povinný na žiadosť poskytovateľa, alebo iného orgánu oprávneného na výkon
kontroly podľa osobitného všeobecne záväzného právneho predpisu preukázať účel
použitia dotácie poskytnutej zo štátneho rozpočtu listinnými dôkazmi, ktorých obsah
dokazuje skutočnosti vzťahujúce sa na použitie dotácie. Za týmto účelom sa zaväzuje
príjemca poskytnúť poskytovateľovi, alebo inému oprávnenému orgánu plnú súčinnosť
potrebnú na výkon kontroly. Príjemca dotácie sa zaväzuje, že dodrží všetky povinnosti,
ktoré mu vyplývajú zo zákona č. 357/2015 Z. z..
Čl. III
Vyúčtovanie poskytnutých finančných prostriedkov
1. Príjemca predloží poskytovateľovi písomne vyúčtovanie poskytnutých finančných
prostriedkov do 30. apríla 2019 – bežné výdavky a do 31. januára 2020 – kapitálové
výdavky so stručným komentárom, priloženými kópiami účtovných dokladov, peňažným
denníkom, výkazom majetku a záväzkov (len u subjektov účtujúcich v jednoduchom
účtovníctve) a účtovnou závierkou u subjektov účtujúcich v podvojnom účtovníctve
(zákon č. 431/2002 Z. z. o účtovníctve v znení neskorších predpisov), a prípadne aj
s ďalším faktografickým materiálom. Súčasťou vyúčtovania bude aj vyhodnotenie
vlastných finančných prostriedkov vo výške aspoň 20 %, použitých na spolufinancovanie
projektu podľa čl. I bod 1 tejto zmluvy a prehľady čerpania výdavkov, ktoré sú súčasťou
tejto zmluvy.
2. V prípade, ak príjemca počas kalendárneho roka, v ktorom mu bola dotácia poskytnutá,
zistí, že finančné prostriedky nepoužije, je povinný bezodkladne oznámiť poskytovateľovi
sumu nepoužitej dotácie a vrátiť ju na výdavkový rozpočtový účet číslo IBAN SK78 8180
0000 0070 0018 0023 v Štátnej pokladnici, najneskôr však do 10. decembra príslušného
roka. Po ukončení kalendárneho roka, najneskôr však so zúčtovaním dotácie, príjemca
vráti nevyčerpanú časť dotácie na bankový účet mimorozpočtový depozitný číslo IBAN
SK56 8180 0000 0070 0018 0031 v Štátnej pokladnici. Avízo o vrátení nepoužitých
finančných prostriedkov zašle poskytovateľovi a odboru účtovníctva sekcie ekonomiky
Ministerstva vnútra Slovenskej republiky. Príjemca v príkaze na úhradu do kolónky
„správa pre prijímateľa“ uvedie „vratka dotácie“.

3. Príjemca je súčasne povinný oznámiť a poukázať poskytovateľovi finančné prostriedky
získané z výnosov z poskytnutých prostriedkov štátneho rozpočtu na príjmový
rozpočtový účet číslo SK45 8180 0000 0070 0017 9938 v Štátnej pokladnici. Avízo
o poukázaní finančných prostriedkov získaných z výnosov z poskytnutých prostriedkov
štátneho rozpočtu príjemca predloží poskytovateľovi a odboru účtovníctva sekcie
ekonomiky Ministerstva vnútra Slovenskej republiky najneskôr so zúčtovaním dotácie.
Príjemca v príkaze na úhradu do kolónky „správa pre prijímateľa“ uvedie „výnos
z dotácie“.
4. Použitie finančných prostriedkov podlieha povinnému zúčtovaniu so štátnym rozpočtom
Slovenskej republiky, ktorého spôsob a termín určuje pokyn Ministerstva financií
Slovenskej republiky na zúčtovanie finančných vzťahov so štátnym rozpočtom pre
ústredné orgány štátnej správy, príspevkové a rozpočtové organizácie, podnikateľské
subjekty, neziskové organizácie a ďalšie subjekty, ktorým boli poskytnuté prostriedky zo
štátneho rozpočtu.
Čl. IV
Odstúpenie od zmluvy
1. Poskytovateľ odstúpi od tejto zmluvy, ak príjemca:
a) nedodrží povinné spolufinancovanie z vlastných zdrojov vo výške aspoň 20 %
z celkových rozpočtovaných nákladov na projekt podľa § 11 ods. 2 zákona
č. 583/2008 Z. z.,
b) nesplnil náležitosti podľa § 11 ods. 4 zákona č. 583/2008 Z. z. alebo sa dodatočne
zistí, že doklady preukazujúce splnenie týchto náležitostí boli sfalšované, nepravdivé
alebo neúplné,
c) nesplnil preukázateľne v plnom rozsahu všetky aktivity schváleného projektu,
d) použije poskytnutú dotáciu na úhradu výdavkov ekonomickej kategórie 640 – Bežné
transfery (napr. práceneschopnosť, odchodné, odstupné a pod.),
e) poskytne dotáciu alebo jej časť fyzickej osobe alebo právnickej osobe alebo
poskytnutú dotáciu použije na splácanie úverov, pôžičiek a úrokov z prijatých úverov
a pôžičiek.
2. Odstúpenie od zmluvy je účinné dňom doručenia písomného odstúpenia poskytovateľa
príjemcovi.
Čl. V
Záverečné ustanovenia
1. Táto zmluva sa uzatvára na dobu určitú, a to do konečného zúčtovania dotácie so štátnym
rozpočtom. Konečným zúčtovaním dotácie so štátnym rozpočtom sa rozumie pripísanie
nevyčerpaných poskytnutých finančných prostriedkov podľa čl. III bod. 2 tejto zmluvy na
účet poskytovateľa. V prípade, že príjemca vyčerpal všetky poskytnuté finančné
prostriedky podľa čl. II bod 1 tejto zmluvy, konečným zúčtovaním dotácie so štátnym
rozpočtom sa rozumie doručenie písomného vyúčtovania poskytnutých finančných
prostriedkov príjemcovi.

2. Použitie finančných prostriedkov zo štátneho rozpočtu môže byť predmetom kontroly
podľa zákona č. 357/2015 Z. z. a § 2 písm. a) zákona Národnej rady Slovenskej
republiky č. 39/1993 Z. z. o Najvyššom kontrolnom úrade Slovenskej republiky v znení
neskorších predpisov.
3. Príjemca sa zaväzuje pri hospodárení s poskytnutými finančnými prostriedkami
dodržiavať všetky predpisy vzťahujúce sa na hospodárenie s prostriedkami štátneho
rozpočtu.
4. Príjemca, ktorý je povinný viesť účtovníctvo podľa zákona č. 431/2002 Z. z.
o účtovníctve v znení neskorších predpisov, je povinný vrátiť finančné prostriedky
z poskytnutej dotácie v prípade, ak nezaúčtuje účtovný prípad do účtovnej dokumentácie.
5. Príjemca je povinný vrátiť celú dotáciu poskytovateľovi v prípade, ak:
a) nedodrží povinné spolufinancovanie z vlastných zdrojov vo výške aspoň 20 %
z celkových skutočne vynaložených nákladov na projekt podľa § 11 ods. 2 zákona
č. 583/2008 Z. z.,
b) nesplnil náležitosti podľa § 11 ods. 4 zákona č. 583/2008 Z. z., alebo sa dodatočne
zistí, že doklady preukazujúce splnenie týchto náležitostí boli sfalšované, nepravdivé
alebo neúplné,
c) použije poskytnutú dotáciu na úhradu výdavkov ekonomickej kategórie 640 – Bežné
transfery (napr. práceneschopnosť, odchodné, odstupné a pod.),
d) poskytne dotáciu alebo jej časť inej fyzickej osobe alebo právnickej osobe alebo
poskytnutú dotáciu použije na splácanie úverov, pôžičiek a úrokov z prijatých úverov
a pôžičiek,
e) nesplnil preukázateľne v plnom rozsahu všetky aktivity schváleného projektu.
6. Neoddeliteľnou súčasťou tejto zmluvy je schválený projekt uvedený v prílohe č. 1 tejto
zmluvy, tabuľka so štruktúrovaným rozpočtom a komentárom k nemu uvedená v prílohe
č. 2 tejto zmluvy. Účtovná závierka príjemcu za účtovné obdobie z roku 20171 je
súčasťou zmluvy avšak nie je jej neoddeliteľnou súčasťou.
7. Akékoľvek zmeny alebo doplnenia tejto zmluvy musia byť vykonané formou písomného
očíslovaného dodatku k tejto zmluve po vzájomnej dohode oboch zmluvných strán.
8. Táto zmluva je vyhotovená v štyroch (4) vyhotoveniach s platnosťou originálu, z ktorých
každá zmluvná strana dostane dve (2) vyhotovenia.
9. Právne vzťahy neupravené touto zmluvou sa riadia príslušnými ustanoveniami zákona
č. 583/2008 Z. z., zákona č. 523/2004 Z. z. a ustanoveniami ostatných príslušných
všeobecne záväzných právnych predpisov platných na území SR.
10. Táto zmluva nadobúda platnosť dňom jej podpisu obidvoma zmluvnými stranami a
účinnosť dňom nasledujúcim po dni jej zverejnenia v Centrálnom registri zmlúv, ktorý
1

Povinnosť priložiť účtovnú závierku ako neoddeliteľnú súčasť zmluvy sa nevzťahuje na príjemcu dotácie, ktorý
má povinnosť zverejniť účtovnú závierku vo verejnej časti registra účtovných závierok v zmysle zákona č.
431/2002 Z. z. o účtovníctve v znení neskorších predpisov (§ 23 ods. 6).

vedie Úrad vlády Slovenskej republiky, v súlade so zákonom č. 546/2010 Z. z., ktorým sa
dopĺňa zákon č. 40/1964 Zb. Občiansky zákonník v znení neskorších predpisov,
a ktorými sa menia a dopĺňajú niektoré zákony.

V Košiciach dňa .........................

––––––––––––––––––
poskytovateľ

–––––––––––––––––––
príjemca

