č. zmluvy prevádzkovateľa:

56/I/2018/10

Zmluva o spracúvaní osobných údajov dotknutých osôb
uzatvorená
v zmysle Nariadenia Európskeho parlamentu a Rady (EÚ) 2016/679 z 27.4.2016 o ochrane fyzických osôb pri spracúvaní
osobných údajov a o voľnom pohybe takýchto údajov, ktorým sa zrušuje smernica 95/46/ES (všeobecné nariadenie o ochrane
údajov) (ďalej len „nariadenie GDPR“) a zákona č. 18/2018 Z.z. o ochrane osobných údajov a o zmene a doplnení
niektorých zákonov (ďalej len „zákon“) a

medzi
Názov:

Výskumný ústav vodného hospodárstva
štátna príspevková organizácia,

Zriadený:
Sídlo:
Zastúpený.:
Bankové spojenie:
Číslo účtu:
IČO:
IČ DPH:
DIČ:

Nábr. arm. gen. L. Svobodu 5, 812 49 Bratislava

00 156 850

(ďalej len ako „Prevádzkovateľ“)
a
Názov:
Sídlo:
Zastúpený:
Bankové spojenie:
Číslo účtu:
IČO:
DIČ:
IČ DPH:

JTS spol. s r.o.
Stará Vajnorská 16, 831 04 Bratislava

35681128

(ďalej len ako „Sprostredkovateľ“)
(Prevádzkovateľ a Sprostredkovateľ ďalej spolu len ako „Zmluvné strany“)
Preambula
A.

Sprostredkovateľ zabezpečuje pre prevádzkovateľa servis a priebežné technické
zabezpečenie databáz - "Integrovaný monitoring bodových zdrojov znečistenia", ďalej
len IMZZ a "Integrovaný monitoring dusičnanov", ďalej len DUSIČNANY na základe
osobitných zmlúv medzi prevádzkovateľom a sprostredkovateľom (ďalej len ako
„servisná zmluva“).

B.

Zmluvné strany vyhlasujú, že túto zmluvu uzatvárajú na účely úpravy vzťahov medzi
Prevádzkovateľom a Sprostredkovateľom v oblasti ochrany osobných údajov podľa
všeobecne záväzných právnych predpisov v súvislosti s plnením servisnej zmluvy, ako
aj všetkých v budúcnosti uzatvorených servisných zmlúv medzi zmluvnými stranami,

pri ktorom môže dochádzať k spracúvaniu osobných údajov Sprostredkovateľom
v mene Prevádzkovateľa.
Vzhľadom na vyššie uvedené skutočnosti uzatvárajú Zmluvné strany túto zmluvu
o spracúvaní osobných údajov (ďalej len ako „Zmluva“) v nasledovnom znení:
1.

Predmet zmluvy

1.1.

1.3.

Predmetom tejto Zmluvy je spracúvanie osobných údajov dotknutých osôb v rozsahu
a za podmienok uvedených v tejto Zmluve.
Prevádzkovateľ touto Zmluvou poveruje Sprostredkovateľa spracúvaním osobných
údajov dotknutých osôb v mene Prevádzkovateľa.
Sprostredkovateľ sa zaväzuje spracúvať osobné údaje v súlade s touto Zmluvou
a všeobecne záväznými právnymi predpismi a v ich medziach tak, aby nedošlo k
porušeniu základných práv a slobôd dotknutých osôb, najmä k porušeniu ich práva na
zachovanie ľudskej dôstojnosti alebo k iným neoprávneným zásahom do ich práva na
ochranu súkromia.

2.

Podmienky spracúvania osobných údajov

1.2.

Zmluvné strany sa dohodli, že pre spracúvanie osobných údajov na základe tejto
Zmluvy platia nasledovné podmienky:
2.1.

Predmet a doba spracúvania osobných údajov
Spracúvanie osobných údajov sa uskutočňuje v zmysle čl. 1 tejto zmluvy v prípade, že
takéto spracovanie je potrebné za účelom plnenia povinností Sprostredkovateľa
vyplývajúcich zo servisnej zmluvy a predpokladaná doba spracúvania osobných
údajov je do doby splnenia povinnosti Sprostredkovateľa vyplývajúcej pre neho zo
servisnej zmluvy, pri plnení ktorej potrebuje pristúpiť k spracovaniu osobných údajov.

2.2.

Povaha a účel spracúvania osobných údajov
za účelom realizácie servisnej zmluvy na právnom základe podľa čl. 6 bod 1 písm. c),
e) a f) Nariadenia GDPR; údaje sa spracúvajú elektronicky.

2.3.

Zoznam a rozsah (typ) osobných údajov
meno a priezvisko
titul
adresa
kontaktné údaje:
telefónne číslo
mailová adresa
faxové číslo

2.4.

Kategórie dotknutých osôb

2

osoby zaregistrované ako užívatelia webového portálu "Integrovaný monitoring
bodových zdrojov znečistenia a osoby zaregistrované v databáze Dusičnany.
3.

Vyhlásenia a záruky sprostredkovateľa

3.1.

Sprostredkovateľ na účely tejto Zmluvy vyhlasuje a zaručuje Prevádzkovateľovi, že ku
dňu účinnosti tejto Zmluvy podľa jeho vedomosti:
3.1.1. spĺňa všetky podmienky pre spracúvanie osobných údajov v súlade s touto
Zmluvou a rozumie Prevádzkovateľom stanovenému vymedzeniu účelu spracúvania
osobných údajov, ktorým je plnenie povinností podľa servisnej zmluvy;
3.1.2. prijal so zreteľom na najnovšie poznatky, náklady na vykonanie opatrení a na
povahu, rozsah, kontext a účely spracúvania, ako aj na riziká s rôznou
pravdepodobnosťou a závažnosťou pre práva a slobody fyzických osôb primerané
technické a organizačné opatrenia s cieľom zaistiť úroveň bezpečnosti primeranú
tomuto riziku, čo v konkrétnom prípade znamená, že Sprostredkovateľ nepristupuje
k uchovávaniu spracúvaných osobných údajov a tieto sú naďalej uchovávané iba na
serveri prevádzkovanom Prevádzkovateľom a Sprostredkovateľ je v prípade potreby
oprávnený na prístup k údajom prostredníctvom štandardne chráneného vzdialeného
prístupu;
3.1.3. zabezpečí, že osoby oprávnené spracúvať osobné údaje v mene
Sprostredkovateľa sú zaviazané zachovávať dôvernosť informácií počas trvania tejto
Zmluvy, ako aj po jej skončení;
3.1.4. ustanovil zodpovednú osobu v prípade, ak tak podľa príslušných právnych
predpisov bol povinný urobiť.

4.

Povinnosti sprostredkovateľa

4.1.

Sprostredkovateľ je povinný pri spracúvaní osobných údajov:
4.1.1. spracúvať osobné údaje len v rozsahu potrebnom na plnenie servisnej zmluvy a
pokiaľ ide o prenos osobných údajov do tretej krajiny alebo medzinárodnej organizácii
iba na základe zdokumentovaných pokynov Prevádzkovateľa, s výnimkou prípadov,
keď si to vyžadujú osobitné právne predpisy, ktorým Sprostredkovateľ podlieha;
v takom prípade Sprostredkovateľ oznámi Prevádzkovateľovi túto právnu požiadavku
ešte pred spracúvaním, pokiaľ uvedené oznámenie nie je zakázané z dôvodov
verejného záujmu;
4.1.2. spracúvať osobné údaje výlučne na účely vymedzené v tejto Zmluve.
Sprostredkovateľ nie je oprávnený spracúvať ani akýmkoľvek spôsobom využívať
osobné údaje na iný účel, ako sú účely stanovené v tejto Zmluve;
4.1.3. zabezpečiť, aby spracúval len také osobné údaje, ktoré svojím rozsahom a
obsahom zodpovedajú účelom definovaným v tejto Zmluve;
4.1.4. spracúvať len správne, úplné a podľa potreby aktualizované osobné údaje vo
vzťahu k účelu spracúvania; nesprávne a neúplné osobné údaje je Sprostredkovateľ
povinný blokovať a bez zbytočného odkladu opraviť alebo doplniť; nesprávne a
neúplné osobné údaje, ktoré nemožno opraviť alebo doplniť tak, aby boli správne a
3

úplné, Sprostredkovateľ zreteľne označí a bez zbytočného odkladu zlikviduje v súlade
s čl. 11 tejto zmluvy, za týmto účelom sa Prevádzkovateľ zaväzuje, že poskytne
Sprostredkovateľovi súčinnosť spočívajúcu v tom, že ako prevádzkovateľ serveru
a administrátor webového portálu IMZZ, bude osobné údaje, ku ktorým má
Sprostredkovateľ pri spracúvaní prístup pri vynaložení primeraného úsilia udržiavať
tak, aby boli správne, úplné a podľa potreby aktualizované;
4.1.5 dodržiavať stanovenú dobu spracúvania pre jednotlivé kategórie spracúvaných
osobných údajov;
4.1.6. chrániť spracúvané osobné údaje pred ich poškodením, zničením, stratou,
zmenou, neoprávneným prístupom a sprístupnením, poskytnutím alebo zverejnením,
ako aj pred akýmikoľvek inými neprípustnými spôsobmi spracúvania ku ktorým by
mohlo dôjsť pri spracúvaní osobných údajov Sprostredkovateľom, a to
prostredníctvom prijatých bezpečnostných opatrení;
4.1.7. dodržiavať osobitné povinnosti vo vzťahu k zaisteniu bezpečnosti osobných
údajov podľa čl. 5 tejto Zmluvy a spracúvať osobné údaje v súlade s bezpečnostnými
opatreniami podľa tejto Zmluvy tak, aby nedošlo k bezpečnostným incidentom pri
spracúvaní osobných údajov Sprostredkovateľom;
4.1.8. dodržiavať podmienky zapojenia subdodávateľa podľa čl. 8 tejto Zmluvy;
4.1.9. poskytnúť Prevádzkovateľovi na základe pokynov Prevádzkovateľa pri
vynaložení primeraného úsilia súčinnosť prostredníctvom vhodných technických
a organizačných opatrení pri plnení povinnosti Prevádzkovateľa reagovať na žiadosti
o výkon práv dotknutej osoby vo vzťahu k spracúvaniu realizovanému zo strany
Sprostredkovateľa;
4.1.10. pomáhať Prevádzkovateľovi pri vynaložení primeraného úsilia zabezpečiť
plnenie povinností zaistiť bezpečnosť osobných údajov podľa všeobecne záväzných
právnych predpisov a príslušných technických noriem informačnej a kybernetickej
bezpečnosti s prihliadnutím na povahu spracúvania a informácie dostupné
Sprostredkovateľovi, a to výlučne v rozsahu, v akom dochádza k úkonom spracúvania
zo strany Sprostredkovateľa;
4.1.11. bezodkladne informovať Prevádzkovateľa, ak podľa názoru Sprostredkovateľa
porušuje niektorý z pokynov Prevádzkovateľa vo vzťahu k Sprostredkovateľovi
osobitné právne predpisy v oblasti ochrany osobných údajov;
4.1.12. zabezpečiť vrátenie a likvidáciu osobných údajov po zániku tejto Zmluvy v
súlade s čl. 11 tejto Zmluvy v prípade, že zo strany Sprostredkovateľa budú osobné
údaje uchovávané.
4.2.

Sprostredkovateľ nie je oprávnený uskutočniť akýkoľvek prenos osobných údajov
akýmkoľvek tretím osobám alebo cezhraničný prenos osobných údajov bez
predchádzajúceho osobitného písomného súhlasu Prevádzkovateľa a bez osobitnej
dohody o podmienkach takého prenosu.

5.

Bezpečnosť spracúvaných osobných údajov

5.1.

Sprostredkovateľ je povinný po celú dobu trvania tejto Zmluvy dodržiavať prijaté
bezpečnostné opatrenia proti neoprávnenému alebo nezákonnému spracúvaniu
4

5.2.

5.3.

5.4.

5.5.

osobných údajov, ich poškodeniu, zničeniu, strate, zmene, neoprávnenému
sprístupneniu, poskytnutiu alebo zverejneniu. Pri posudzovaní primeranej úrovne
bezpečnosti spracúvania osobných údajov je Sprostredkovateľ povinný prihliadať
predovšetkým na riziká, ktoré predstavuje spracúvanie osobných údajov. V tejto
súvislosti, vzhľadom na fakt, že Sprostredkovateľ neuchováva osobné údaje, sa
povinnosť zachovávať primerané bezpečnostné opatrenia vzťahuje na bezpečnostné
zabezpečenie vzdialeného prístupu na server Prevádzkovateľa a bezpečnostné
opatrenia na ochranu zariadení využívaných Sprostredkovateľom pri spracovaní
osobných údajov.
Za účelom zaistenia bezpečnosti spracúvaných osobných údajov je Sprostredkovateľ
povinný zabezpečiť trvalú dôvernosť, integritu, dostupnosť a odolnosť systémov
spracúvania (vzdialený prístup a zariadenia využívané na spracúvanie).
Sprostredkovateľ zabezpečí ochranu spracúvaných údajov pred prístupom
neoprávnených osôb tým, že bráni prístupu takýchto neoprávnených osôb do svojich
priestorov a systémov a zaisťuje primeranú ochranu softvéru a hardvéru použitého na
spracúvanie osobných údajov.
Sprostredkovateľ je povinný na základe predchádzajúcej výzvy Prevádzkovateľa
predložiť relevantné doklady preukazujúce, že zaisťuje bezpečnosť spracúvaných
osobných údajov v súlade s týmto čl. 5.
Bez toho, aby boli dotknuté ustanovenia bodu 5.2, ak Sprostredkovateľ zistí alebo má
z akéhokoľvek dôvodu podozrenie, že došlo, alebo je vysoko pravdepodobné, že môže
dôjsť k porušeniu ochrany osobných údajov, je povinný:
5.5.1. bezodkladne, najneskôr však do 24 hodín, informovať o týchto skutočnostiach
Prevádzkovateľa, pričom oznámenie o porušení ochrany osobných údajov musí
obsahovať aspoň: (i) opis povahy porušenia ochrany osobných údajov vrátane, podľa
možnosti, kategórií a približného počtu dotknutých osôb, ktorých sa porušenie týka a
kategórií a približného počtu dotknutých záznamov o osobných údajoch; (ii)
meno/názov a kontaktné údaje zodpovednej osoby alebo inej kontaktnej osoby, kde
možno získať viac informácií; (iii) opis pravdepodobných následkov porušenia
ochrany osobných údajov a (iv) opis opatrení prijatých alebo navrhovaných
Sprostredkovateľom s cieľom napraviť porušenie ochrany osobných údajov vrátane,
podľa potreby, opatrení na zmiernenie jeho potenciálnych nepriaznivých dôsledkov;
5.5.2. poskytnúť prevádzkovateľovi všetku potrebnú súčinnosť a spoluprácu
požadovanú Prevádzkovateľom v súvislosti s riešením porušenia ochrany osobných
údajov;
5.5.3. včas obnoviť dostupnosť osobných údajov a prístup k nim;
5.5.4. predložiť Prevádzkovateľovi správu o vyriešení porušenia ochrany osobných
údajov, vrátane prijatých opatrení, a to do piatich pracovných dní odo dňa vyriešenia
porušenia ochrany osobných údajov.

5.6. Sprostredkovateľ je povinný informovať Prevádzkovateľa o porušení ochrany
osobných
údajov
alebo
o podozrení
z takého
porušenia
na
adrese
osobneudaje@vuvh.sk.

5

6.

Audit

6.1.

Sprostredkovateľ berie na vedomie a súhlasí s tým, že Prevádzkovateľ alebo externý
audítor, ktorého si Prevádzkovateľ na túto činnosť zabezpečil, sú oprávnení vykonávať
audit Sprostredkovateľa za účelom preverenia súladu postupu Sprostredkovateľa
s touto Zmluvou a príslušnými právnymi predpismi v oblasti ochrany osobných
údajov, ak mu bolo doručené oznámenie o vykonaní auditu aspoň 5 dní pred začatím
výkonu auditu a Prevádzkovateľ uhradí Sprostredkovateľovi náklady, ktoré mu s
výkonom tohto auditu vzniknú..
Sprostredkovateľ sa na základe tejto Zmluvy zaväzuje poskytnúť Prevádzkovateľovi a
audítorom, ktorých Prevádzkovateľ poveril na uvedenú činnosť za účelom vykonania
auditu primeraný a nevyhnutný prístup k osobným údajom, dokumentom,
infraštruktúrnym systémom, ako aj sprístupniť prostriedky a vybavenie, ktoré sú
relevantné pre spracúvanie osobných údajov a na primerané preverenie osôb
vykonávajúcich činnosti v mene Sprostredkovateľa, či na overenie technických
podmienok spracúvania osobných údajov a poskytnúť požadované vysvetlenie úkonov
Sprostredkovateľa v procese spracúvania osobných údajov, vrátane prístupu do
priestorov Sprostredkovateľa, v ktorých dochádza k spracúvaniu osobných údajov.
Prevádzkovateľ vyhotoví protokol o výsledkoch auditu, ktorý bezodkladne poskytne
Sprostredkovateľovi. Sprostredkovateľ je oprávnený byť prítomný pri každej takejto
kontrole.
V prípade, ak príslušný orgán začne konanie v súvislosti s osobnými údajmi
spracúvanými Sprostredkovateľom podľa tejto Zmluvy, Sprostredkovateľ sa zaväzuje
poskytnúť Prevádzkovateľovi pri vynaložení primeraného úsilia potrebnú súčinnosť na
účely uvedeného konania.
Prevádzkovateľ vyhlasuje, že si vykonal audit rozsahu a spôsobu, akým
Sprostredkovateľ v súčasnosti môže pristupovať k osobným údajom, a teda tento
rozsah a spôsob mu je známy, pričom vyhlasuje, že zodpovedá podmienkam
dohodnutým v tejto Zmluve. Zároveň sa zaväzuje, že v prípade, ak by mal za to, že je
potrebné rozsah a spôsob podľa predchádzajúcej vety zmeniť, bude o tom bezodkladne
informovať Sprostredkovateľa. Prevádzkovateľ si zároveň zrealizoval bezpečnostný
audit svojho technologického zariadenia, vrátane zabezpečenia servera, na ktorom sú
uložené osobné údaje, ku ktorým má potenciálne Sprostredkovateľ možnosť
pristupovať, ako aj bezpečnostný audit využívaného spojenia, ktorým k serveru
pristupuje Sprostredkovateľ, pričom výsledkom tohto auditu nebolo zistenie
akýchkoľvek známych hrozieb. Výsledok auditu tvorí prílohu č. 1 tejto zmluvy, ktorá
sa z bezpečnostných dôvodov nezverejňuje a nesprístupňuje.

6.2.

6.3.

6.4

7.

Vyhlásenia prevádzkovateľa

7.1.

Prevádzkovateľ vyhlasuje, že pri výbere Sprostredkovateľa dbal na odbornú,
technickú, organizačnú a personálnu spôsobilosť Sprostredkovateľa a jeho schopnosť
zaručiť bezpečnosť spracúvaných osobných údajov dotknutých osôb technickými,
organizačnými a personálnymi opatreniami, zodpovedajúcimi spôsobu spracúvania
osobných údajov.
Pri preverení spôsobilosti Sprostredkovateľa zaručiť bezpečnosť osobných údajov
Prevádzkovateľ vzal do úvahy najmä použiteľné technické prostriedky, dôvernosť a

7.2.

6

7.3.

7.4.

7.5.

dôležitosť spracúvaných osobných údajov, ako aj rozsah možných rizík, ktoré sú
spôsobilé narušiť bezpečnosť alebo funkčnosť informačného systému.
Prevádzkovateľ vyhlasuje, že spracúva osobné údaje, ktorých spracúvanie je
predmetom poverenia podľa tejto Zmluvy na ním vymedzený účel a v rozsahu
nevyhnutnom na dosiahnutie účelu spracúvania.
Prevádzkovateľ vyhlasuje, že pri vynaložení primeraného úsilia bude poskytovať
Sprostredkovateľovi len správne, úplné a podľa potreby aktualizované osobné údaje
vo vzťahu k účelu spracúvania a v prípade, ak sa dozvie, že poskytnuté osobné údaje
sú nesprávne, neúplné alebo neaktuálne bezodkladne o tom informuje
Sprostredkovateľa.
Prevádzkovateľ vyhlasuje, že táto Zmluva spolu so servisnou zmluvou predstavuje
úplné pokyny pre Sprostredkovateľa na spracúvanie osobných údajov. Prípadné zmeny
pokynov alebo nové pokyny je Prevádzkovateľ povinný uskutočniť formou dodatku
k tejto Zmluve. Pokiaľ situácia neznesie odklad, Prevádzkovateľ môže zmenené
pokyny adresovať Sprostredkovateľovi aj prostredníctvom e-mailu na adrese

8.

Spracúvanie osobných údajov prostredníctvom subdodávateľa

8.1.

Sprostredkovateľ sa zaväzuje, že vykoná spracúvanie osobných údajov osobne, t. j. len
prostredníctvom svojich zamestnancov alebo iných osôb s obdobným ako pracovným
pomerom.
V prípade, ak Sprostredkovateľ má zámer spracúvať osobné údaje prostredníctvom
subdodávateľov, je povinný o tejto skutočnosti informovať Prevádzkovateľa a žiadať
jeho písomný súhlas, a to v lehote najneskôr 10 pracovných dní pred dňom
zamýšľaného spracúvania osobných údajov prostredníctvom subdodávateľov. Spolu
so žiadosťou o súhlas predloží Sprostredkovateľ Prevádzkovateľovi informácie
o subdodávateľovi s dokladmi, ktoré sú potrebné pre jeho činnosť v takom rozsahu,
aké by boli potrebné pre vykonávanie spracúvania osobných údajov
Sprostredkovateľom. Bez písomného súhlasu Prevádzkovateľa so spracúvaním
osobných údajov prostredníctvom subdodávateľa nie je Sprostredkovateľ oprávnený
uzatvoriť so subdodávateľom zmluvný vzťah, týkajúci sa spracúvania osobných
údajov dotknutých osôb pre Prevádzkovateľa.
V prípade spracúvania osobných údajov prostredníctvom subdodávateľa,
Sprostredkovateľ v celom rozsahu zodpovedá Prevádzkovateľovi za úkony alebo
opomenutie konania subdodávateľa,.
Sprostredkovateľ berie na vedomie, že ustanovenia tejto Zmluvy upravujúce
zodpovednosť, práva a povinnosti Sprostredkovateľa, sa v rovnakom rozsahu vzťahujú
na subdodávateľa. Sprostredkovateľ je povinný preukázateľne oboznámiť
subdodávateľa s uvedenými skutočnosťami.
Sprostredkovateľ vopred informuje Prevádzkovateľa o akýchkoľvek zamýšľaných
zmenách v súvislosti s pridaním alebo nahradením subdodávateľov, aby mal
Prevádzkovateľ možnosť namietať voči takýmto zmenám.
Každá osoba konajúca na základe poverenia Sprostredkovateľa a ktorá má prístup k
osobným údajom, môže spracovávať takéto osobné údaje len na základe pokynu
Prevádzkovateľa, pokiaľ nie je povinná tieto údaje spracovať podľa platných právnych
predpisov. Sprostredkovateľ prijme opatrenia na zabezpečenie splnenia tejto
požiadavky.

8.2.

8.3.

8.4.

8.5.

8.6.

7

9.
9.1.

Záznamy o spracovateľských činnostiach
Sprostredkovateľ a v príslušnom prípade zástupca Sprostredkovateľa vedie záznamy
o všetkých kategóriách spracovateľských činností, ktoré vykonal v mene
Prevádzkovateľa, pričom tieto záznamy obsahujú:
9.1.1. meno a kontaktné údaje Sprostredkovateľa alebo sprostredkovateľov
a Prevádzkovateľa, a v príslušnom prípade zástupcu Sprostredkovateľa a zodpovednej
osoby;
9.1.2. kategórie spracúvania vykonávaného v mene Prevádzkovateľa;
9.1.3. informácie o prenose osobných údajov do tretej krajiny alebo medzinárodnej
organizácie, vrátane ich označenia a dokumentáciu týkajúcu sa primeraných záruk, ak
sa aplikuje;
9.1.4. všeobecný opis technických a organizačných bezpečnostných opatrení.

9.2.

Záznamy sa vedú v papierovej alebo elektronickej podobe. Sprostredkovateľ s menej
ako 250 zamestnancami nemá žiadnu takúto povinnosť viesť záznamy, ak spracúvanie
osobných údajov vykonané Sprostredkovateľom nespôsobí riziko pre práva a slobody
dotknutej osoby, spracúvanie je príležitostné alebo nezahŕňa spracúvanie osobitných
kategórií údajov alebo osobných údajov súvisiacich s rozhodnutiami v trestných
veciach a určenými trestnými činmi. Pre vylúčenie pochybností Zmluvné strany
uvádzajú, že vzhľadom na charakter osobných údajov, ktoré potenciálne bude
Sprostredkovateľ spracúvať, na fakt, že z jeho strany nedochádza k ich uchovávaniu
a vzhľadom na veľkosť spoločnosti Sprostredkovateľa (1 zamestnanec) sa na
Sprostredkovateľa v súčasnosti ustanovenia tohto článku Zmluvy nevzťahujú.

10.

Doba trvania a zánik zmluvy

10.1. Táto Zmluva sa uzatvára po dobu trvania zabezpečovania servisu a priebežného
technického zabezpečenie databáz - "Integrovaný monitoring bodových zdrojov znečistenia",
ďalej len IMZZ a "Integrovaný monitoring dusičnanov", ďalej len DUSIČNANY na základe
osobitných servisných zmlúv. .
10.2. Sprostredkovateľ je oprávnený začať spracúvať osobné údaje dotknutých osôb odo
dňa účinnosti tejto Zmluvy.
10.3. Zmluvné strany sa dohodli, že táto zmluva zaniká:
10.3.1. dohodou Zmluvných strán;
10.3.2. odstúpením Prevádzkovateľa od Zmluvy podľa bodu 10.4 tejto Zmluvy;
10.3.3. zánikom právnych vzťahov vyplývajúcich zo servisných zmlúv podľa
Preambuly.
10.4. Prevádzkovateľ je oprávnený odstúpiť od tejto Zmluvy v prípade, ak:
10.4.1. Sprostredkovateľ poruší túto Zmluvu podstatným spôsobom;
8

10.4.2. Sprostredkovateľ poruší túto Zmluvu nepodstatným spôsobom a nezjedná
nápravu v lehote stanovenej Prevádzkovateľom, ktorá nesmie byť kratšia ako 5
pracovných dní.
10.5. Za podstatné porušenie tejto Zmluvy sa považuje:
10.5.1. porušenie ktorejkoľvek z povinností Sprostredkovateľa podľa čl. 4 tejto
Zmluvy;
10.5.2. porušenie
ktorejkoľvek
z povinností
Sprostredkovateľa
s bezpečnosťou osobných údajov podľa čl. 5 tejto Zmluvy.

v súvislosti

10.6. Odstúpenie od Zmluvy musí byť písomné a jeho účinky nastávajú dňom doručenia
písomného oznámenia o odstúpení od Zmluvy druhej Zmluvnej strane.
10.7. Povinnosti Sprostredkovateľa vo vzťahu k osobným údajom sa po zániku tejto Zmluvy
spravujú príslušnými právnymi predpismi a čl. 11 tejto Zmluvy.
11.
Povinnosti sprostredkovateľa po zániku zmluvy
11.1. V prípade zániku tejto Zmluvy z akéhokoľvek dôvodu, Sprostredkovateľ je povinný
bezodkladne poskytnúť Prevádzkovateľovi pri vynaložení primeraného úsilia všetku
potrebnú súčinnosť na účel zabezpečenia kontinuity spracúvania osobných údajov
podľa požiadaviek Prevádzkovateľa, a to najmä odovzdať všetky databázy
a dokumenty obsahujúce osobné údaje, ktoré má k dispozícii v čase zániku tejto
Zmluvy Prevádzkovateľovi alebo ním určenej osobe, prípadne zabezpečiť prevzatie
procesu spracúvania osobných údajov Prevádzkovateľom alebo ním určenou osobou.
Uvedené sa uplatní v prípade, ak by zo strany Sprostredkovateľa boli osobné údaje
spracúvané a uchovávané na kontinuálnej báze, pričom v čase uzavretia tejto zmluvy
nedochádza ku kontinuálnemu spracúvaniu osobných údajov.
11.2. Po zabezpečení tejto povinnosti je Sprostredkovateľ povinný bezodkladne zlikvidovať
osobné údaje podľa tejto Zmluvy. Sprostredkovateľ je na účely likvidácie osobných
údajov povinný zabezpečiť, aby všetky osobné údaje, ktoré mu boli v súvislosti s touto
Zmluvou poskytnuté, vrátane ich kópií, boli vymazané zo všetkých systémov
a prostriedkov Sprostredkovateľa. V prípade, že Sprostredkovateľ neuchováva osobné
údaje, splní si uvedenú povinnosť tým, že odovzdá Prevádzkovateľovi prístupové
údaje k vzdialenému prístupu Sprostredkovateľa.
11.3. Pre vylúčenie pochybností platí, že každá Zmluvná strana znáša svoje náklady pri
zabezpečovaní povinností podľa tohto článku.
11.4. Povinnosť poskytnutia súčinnosti pre zabezpečenie kontinuity spracúvania osobných
údajov podľa bodu 11.1 sa považuje za splnenú v prípade, ak Prevádzkovateľ bez
výhrad akceptuje odovzdané osobné údaje zo strany Sprostredkovateľa.
V prípade, ak nepríde k akceptácii podľa tohto bodu do 10 dní odo dňa odovzdania
osobných údajov, povinnosť poskytnutia súčinnosti pre zabezpečenie kontinuity
spracúvania osobných údajov podľa bodu 11.1 sa považuje za splnenú uplynutím
posledného dňa tejto lehoty.
11.5. Povinnosť likvidácie osobných údajov podľa bodu 11.2 sa považuje za splnenú
v prípade, ak Prevádzkovateľ bez výhrad akceptuje relevantné potvrdenie
Sprostredkovateľa preukazujúce likvidáciu všetkých osobných údajov spracúvaných
Sprostredkovateľom podľa tejto Zmluvy alebo prevezme odovzdané prístupové údaje.
V prípade, ak nepríde k akceptácii podľa tohto bodu do 10 dní odo dňa poskytnutia
potvrdenia preukazujúceho likvidáciu osobných údajov alebo pokusu o odovzdanie
9

prístupových údajov, považuje sa táto povinnosť za splnenú uplynutím posledné dňa
tejto lehoty.
11.6. Pokiaľ Sprostredkovateľovi vyplýva z právnych predpisov povinnosť uchovať údaje,
ktoré by inak podliehali povinnostiam podľa bodu 11.1 a 11.2, je povinný o tejto
skutočnosti písomne upovedomiť Prevádzkovateľa s uvedením špecifikácie právneho
dôvodu na zachovanie údajov a rozsahu takýchto údajov. V takom prípade
Sprostredkovateľ neporuší povinnosti podľa bodov 11.1 a 11.2 a jeho povinnosť
ochrany osobných údajov tým nie je po zániku tejto Zmluvy dotknutá.

12.

Osobitné ustanovenia

12.1. Sprostredkovateľ je povinný zaobchádzať so spracúvanými osobnými údajmi ako
s dôvernými informáciami. Povinnosť mlčanlivosti o spracúvaní osobných údajov
podľa tejto Zmluvy trvá aj po zániku tejto Zmluvy.
12.2. Sprostredkovateľ berie na vedomie a je uzrozumený s tým, že touto Zmluvou
nenadobúda žiadne práva k osobným údajom, okrem práva spracúvať osobné údaje
v mene Prevádzkovateľa v súlade a za podmienok uvedených v tejto Zmluve.
12.3. Sprostredkovateľ je povinný informovať Prevádzkovateľa bez zbytočného odkladu o
akýchkoľvek ťažkostiach pri plnení povinností podľa tejto Zmluvy. V takýchto
prípadoch Sprostredkovateľ prijme čo najskôr ako je to možné všetky potrebné
opatrenia na zabezpečenie ochrany osobných údajov a následne bude pokračovať v
súlade s pokynmi Prevádzkovateľa, ak mu budú takéto pokyny vydané.

13.

Záverečné ustanovenia

13.1. Túto Zmluvu je možné meniť a dopĺňať len po vzájomnej dohode Zmluvných strán,
výlučne vo forme písomného dodatku k tejto Zmluve, inak sa žiadna zo Zmluvných
strán nemôže dovolávať dodatku, resp. zmeny zmluvne dohodnutých podmienok.
13.2. Zmluva je právne záväzná aj pre prípadných právnych nástupcov Zmluvných strán.
13.3. Práva a povinnosti Zmluvných strán v súvislosti so spracúvaním osobných údajov sa
spravujú Nariadením Európskeho parlamentu a Rady (EÚ) 2016/679 o ochrane
fyzických osôb pri spracúvaní osobných údajov a o voľnom pohybe takýchto údajov
(všeobecné nariadenie o ochrane údajov) a zákonom č. 18/2018 Z.z. o ochrane
osobných údajov a o zmene a doplnení niektorých zákonov (ďalej len „zákon“), ak
v tejto Zmluve nie je upravené inak.
13.4. Zmluvné strany sa dohodli, že všetky právne vzťahy výslovne neupravené touto
Zmluvou sa riadia všeobecne záväznými právnymi predpismi, platnými v Slovenskej
republike.
13.5. Zmluvné strany sa dohodli, že pri každej zmene svojich identifikačných údajov alebo
kontaktných osôb je každá Zmluvná strana povinná oznámiť druhej Zmluvnej strane
túto zmenu v lehote bez zbytočného odkladu.
13.6. Pokiaľ Zmluvné strany svojím konaním alebo opomenutím zmaria doručenie
písomnosti a písomnosť pošta vráti ako nedoručenú, účinky doručenia nastávajú v deň,
keď bude písomnosť/zásielka vrátená odosielateľovi. Účinky doručenia nastávajú aj
vtedy, ak adresát odmietne prevziať písomnosť. V prípade doručovania oznámení
elektronickou e-mailovou formou v pracovný deň po 15:00 hod alebo v deň
pracovného pokoja sa e-mail považuje za doručený o 09:00 hod v najbližší nasledujúci
10

pracovný deň. Na účely doručenia podľa predchádzajúcej vety sa aplikuje miestny čas
príjemcu e-mailu.
13.7. Zmluvné strany sa dohodli, že kontaktné osoby na účely tejto Zmluvy sú:
za prevádzkovateľa:
za sprostredkovateľa:
Ustanovenie bodu 5.6. Zmluvy tým nie je dotknuté.
13.8. Zmluvné strany vyhlasujú, že si túto Zmluvu pred jej podpisom prečítali, jej obsahu
porozumeli a na znak bezvýhradného súhlasu s jej obsahom ju podpísali slobodne,
vážne, nie v tiesni, nie za nápadne nevýhodných podmienok.
13.9. Táto Zmluva je vyhotovená v štyroch rovnopisoch, z ktorých každá Zmluvná strana
má k dispozícii po dvoch rovnopisoch.
13.10. Táto zmluva nadobúda platnosť dňom podpísania zmluvnými stranami a účinnosť
dňom nasledujúcim po dni zverejnenia v Centrálnom registri zmlúv. Túto zmluvu
môžu zmluvné strany zmeniť len formou chronologicky očíslovaných písomných
dodatkov podpísaných oboma zmluvnými stranami.

V Bratislave, dňa

V Bratislave, dňa

_________________________________

________________________________

Za prevádzkovateľa
Ing. Ľubica Kopčová, PhD.
generálna riaditeľka

Za sprostredkovateľa:
Ing. Anton Sucha,
konateľ

11

