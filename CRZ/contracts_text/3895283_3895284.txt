Dohoda o vzájomnej spolupráci
uzatvorená v zmysle § 269 ods. 2 zákona č. 513/1991 Zb. Obchodného zákonníka v znení neskorších
predpisov (ďalej len „dohoda“)

medzi

Ústredím práce, sociálnych vecí a rodiny

a

Profesia, spol. s.r.o.

V Bratislave, dňa 13.02.2019

Účastníci dohody
Ústredie práce, sociálnych vecí a rodiny
Sídlo:
Špitálska 8, 812 67 Bratislava
V zastúpení:
Ing. Marián Valentovič, MBA, generálny riaditeľ
IČO:
30794536
(ďalej ako „hlavný účastník“)
a
Profesia, spol. s.r.o.
Sídlo:
V zastúpení:
IČO:
(ďalej ako: „účastník

Pribinova 19, 811 09 Bratislava
Mgr. Dalibor Jakuš, konateľ
35800861
dohody“)

Preambula
1. V zmysle novely zákona č. 5/2004 zákona o službách zamestnanosti a o zmene a doplnení
niektorých zákonov (ďalej len „zákon o službách zamestnanosti“) bola v § 62 ods. 6
stanovená povinnosť zamestnávateľa: „oznámiť voľné pracovné miesto a jeho
charakteristiku úradu, v ktorého územnom obvode sa pracovné miesto nachádza; to sa
nevzťahuje na voľné pracovné miesto, o ktorom zamestnávateľ poskytuje údaje do
informačného systému verejnej správy prevádzkovaného na ústrednom portáli verejnej
správy podľa osobitného predpisu.“
2. Cieľom tejto dohody je poskytovanie zoznamu oznámených voľných pracovných miestach
hlavnému účastníkovi dohody účastníkom dohody za účelom splnenia si zákonnej
povinnosti zamestnávateľa v zmysle §62 ods. 6 zákona o službách zamestnanosti
s účinnosťou od 01.01.2019, a to oznámiť voľné pracovné miesto a jeho charakteristiku
úradu práce, sociálnych vecí a rodiny (ďalej len „úrad“).
3. Hlavný účastník je rozpočtovou organizáciou štátu, orgánom štátnej správy Slovenskej
republiky zriadeným na základe zákona č. 453/2003 Z. z. o orgánoch štátnej správy v
oblasti sociálnych vecí, rodiny a služieb zamestnanosti a o zmene a doplnení niektorých
zákonov.
4. Účastník dohody je súkromná spoločnosť, ktorá prostredníctvom svojej internetovej
stránky www.profesia.sk (ďalej len: „internetová stránka“) umožňuje zamestnávateľom
nahlasovať voľné pracovné miesta.
5. Voľné pracovné miesto je novovytvorené pracovné miesto alebo existujúce neobsadené
pracovné miesto, na ktoré chce zamestnávateľ prijať zamestnanca.
2

6. Táto dohoda stanovuje podmienky a rozsah spolupráce o poskytovaní zoznamu
nahlásených voľných pracovných miest zverejnených na internetovej stránke účastníka
dohody hlavnému účastníkovi.
§
Článok I
Predmet dohody
1. Predmetom tejto dohody je úprava podmienok o poskytovaní zoznamu nahlásených
voľných pracovných miest zverejnených na internetovej stránke účastníka dohody, za
účelom splnenia cieľa dohody.
2. Účelom spolupráce je najmä umožnenie splnenia si zákonnej povinnosti zamestnávateľov
v zmysle §62 ods. 6 zákona o službách zamestnanosti oznámiť voľné pracovné miesto
a jeho charakteristiku úradu práce, v ktorého územnom obvode sa pracovné miesto
nachádza, a to zverejnením voľného pracovného miesta prostredníctvom internetovej
stránky účastníka dohody.
Článok II
Spôsoby spolupráce
V rámci jednotlivých oblastí spolupráce účastník dohody poskytne hlavnému účastníkovi:
B. zoznam všetkých voľné pracovné miesta, pri ktorých zamestnávateľovi vzniká
oznamovacia povinnosť podľa § 62 ods. 6 zákona o službách zamestnanosti, na
nahlásenie ktorých splnomocnil zamestnávateľ účastníka dohody a ktoré sú zverejnené
na internetovej stránke účastníka dohody,
C. pri pre identifikáciu budú voľné pracovné miesta obsahovať:
1) IČO zamestnávateľa,
2) názov zamestnávateľa,
3) adresu zamestnávateľa (obec, NUTS KÓD, ulica, číslo, kraj)
4) názov pracovnej pozície slovne,
5) uvedenie pracovnej pozície podľa kódu SK ISCO – 08,
6) SK NACE – prevažujúca činnosť zamestnávateľa (kód, názov)
7) miesto výkonu práce (obec, NUTS KÓD, ulica, číslo, kraj)
8) počet voľných pracovných miest
9) základná zložka platu (výška v €)
10) nástup od (vrátane aktualizácií voľného pracovného miesta)
D. účastník dohody sa zaväzuje hlavnému účastníkovi v dvojtýždňových intervaloch
(každý druhý pondelok) v reportoch elektronicky vo formáte MS EXCEL zasielať
zoznamy novo nahlásených voľných pracovných miest, na oznámenie ktorých bol
účastník dohody poverený zamestnávateľom a ktoré zamestnávateľ zverejnil na
internetovej stránke účastníka dohody na emailovú adresu: volnemiesta@upsvr.gov.sk.
Zasielané súbory nemôžu prekročiť veľkosť 10MB (v prípade prekročenia bude
v systém zablokovaný).
E. účastník dohody si zabezpečí splnomocnenie zo strany zamestnávateľa na zabezpečenie
plnenia oznamovacej povinnosti v zmysle ustanovení § 62 ods. 6 zákona o službách
zamestnanosti, a následne informuje zamestnávateľa, ktorý ho splnomocní a zverejní
voľné pracovné miesta na internetovej stránke účastníka dohody, že nahlásené voľné
3

pracovné miesta, v súlade s touto dohodou, budú poskytnuté hlavnému účastníkovi
dohody.
Článok III
Záverečné ustanovenia
1. Táto dohoda sa uzatvára na dobu neurčitú.
2. Dohoda nadobúda platnosť dňom jeho podpísania účastníkom dohody a hlavným
účastníkom dohody a účinnosť nadobúda dňom nasledujúcim po dni jej prvého zverejnenia
v Centrálnom registri zmlúv vedenom Úradom vlády Slovenskej republiky v súlade s § 47a
Občianskeho zákonníka v znení zákona č. 546/2010 Z. z.. Zverejnenie dohody zabezpečí
hlavný účastník.
3. Účastník dohody má právo odstúpiť od dohody z dôvodu, že nevie, alebo nemôže
zabezpečiť cieľ a účel dohody, jednostranným, písomným úkonom doručeným hlavnému
účastníkovi dohody. Odstúpenie od dohody je účinné dňom doručenia písomného
odstúpenia od dohody hlavnému účastníkovi dohody. Odstúpením od dohody sa dohoda
zrušuje.
4. Hlavný účastník dohody je oprávnený kedykoľvek od zmluvy odstúpiť aj bez udania
dôvodu, najmä však, ak v dôsledku nedodržania stanoveného spôsobu spolupráce, nedôjde
k naplneniu sledovaného účelu a cieľa tejto dohody.
5. Účastník dohody a hlavný účastník dohody sa dohodli, že meniť a dopĺňať túto dohodu
možno len na základe vzájomného konsenzu, a to formou očíslovaných písomných
dodatkov, ktoré sa stanú neoddeliteľnou súčasťou tejto dohody. Účastník dohody návrh
dodatku doručený účastníkovi dohody môže akceptovať v lehote 30 dní odo dňa jeho
doručenia.
6. Dohoda sa vyhotovuje v štyroch rovnopisoch, pričom každý účastník dohody obdrží 2
rovnopisy.
7. Účastník a hlavný účastník dohody vyhlasujú, že jej obsahu porozumeli, sú s jej účelom
uzrozumení a v plnej miere ho budú dodržiavať. Táto dohoda vyjadruje ich vážnu a
slobodnú vôľu, vedenú úprimnou snahou naplniť obsah a ciele tejto dohody, čo potvrdzujú
podpismi svojich oprávnených zástupcov.
V Bratislave, dňa .... 2019
Hlavný účastník:

Účastník dohody:

______________________
Ing. Marián Valentovič, MBA

_________________________
Mgr. Dalibor Jakuš

generálny riaditeľ
Ústredie práce, sociálnych vecí a rodiny

konateľ
Profesia, spol. s.r.o.

4

