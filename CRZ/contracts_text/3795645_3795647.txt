ZMLUVA O DIELO
uzatvorená podľa ust. § 536 a nasl. zákona č. 513/1991 Zb. Obchodného zákonníka v znení neskorších predpisov medzi
zmluvnými stranami
(ďalej len „zmluva“)

1.

Objednávateľ:

Slovenská pošta, a.s.

Sídlo:
V zastúpení:

Partizánska cesta 9, 975 99 Banská Bystrica
Ing. Ivana Piňosová, riaditeľka úseku generálneho riaditeľa a financií
Ing. Juraj Donoval, PhD., riaditeľ ľudských zdrojov
obidvaja na základe poverenia Predstavenstva SP, a.s., podľa
podpisového poriadku OS-03 v platnom znení
IČO:
36 631 124
DIČ:
2021879959
IČ DPH:
SK 2021879959
Bankové spojenie:
Poštová banka, a.s., pobočka Bratislava
IBAN:
SK97 6500 0000 0030 0113 0011
SWIFT/BIC:
POBNSKBA
Spoločnosť zapísaná v Obchodnom registri Okresného súdu Banská Bystrica, oddiel Sa, vl. č. 803/S
(ďalej len „objednávateľ“)

2.

Zhotoviteľ:

SlovShore, s.r.o.

Sídlo:

Ventúrska 3, 811 01 Bratislava

V zastúpení:

Ing. Martin Gračka, konateľ

IČO:

35 953 713

DIČ:

2022080478

IČ DPH:

SK2022080478

Bankové spojenie:

Tatra banka, a.s., Hodžovo námestie 3, 850 05 Bratislava

IBAN:

SK68 1100 0000 0026 2683 9499/1100

SWIFT/BIC:
TATRASKBX
Zapísaný v Obchodnom registri Okresného súdu Bratislava I, Oddiel : Sro,, vl. Č.37456/B
(ďalej len „zhotoviteľ“)

Článok 1
Predmet zmluvy
1.

Predmetom tejto zmluvy je záväzok zhotoviteľa zrealizovať pre objednávateľa identifikáciu a detailný personálny
audit a audit ľudských zdrojov s cieľom úspory osobných a súvisiacich nákladov objednávateľa (ďalej len „dielo”),
ktoré bude pozostávať z plnení špecifikovaných v odseku 2. tohto článku; a objednávateľ sa zaväzuje zaplatiť

parafy:

Zmluva o dielo

Strana 1 z 9

odborný garant :
ÚĽZ
číslo v CEEZ:
1218/2018
Klasifikácia
informácií: *V*

zhotoviteľovi odmenu za riadne zhotovené a odovzdané dielo, dohodnutú v článku II. tejto zmluvy, a poskytnúť
Zhotoviteľovi potrebnú súčinnosť v súlade s touto zmluvou.
2.

Špecifikácia obsahu prác, ktoré vykoná zhotoviteľ:

2.1 Zhotoviteľ sa zaväzuje vykonať procesnú analýzu a analýzu ľudských zdrojov v rámci súčasných procesov SP, a.
s., podrobne popísať všetky procesy, ich početností a navrhnúť opatrenia na úpravu a zefektívnenie procesov, ktoré
na seba viažu 80% ročných osobných nákladov. Predložiť podrobné výstupy a analýzy pre realizáciu auditu
organizačnej štruktúry a organizačného benchmarketingu a redizajnu SP, a. s. smerujúce k úspore osobných
nákladov
2.2 Kalkulácia úspor podľa bodu 2.1 nebude zahŕňať:
2.2.1 zvýšenie osobných nákladov z dôvodu legislatívnych zmien, napr. z dôvodu očakávaného zvýšenia
minimálnej mzdy,
2.2.2 investície potrebné na realizáciu navrhnutých opatrení.
2.3 Kalkulácia úspor podľa bodu 2.1 bude zahŕňať:
2.3.1 prevádzkové náklady, ktoré by objednávateľ musel vynaložiť na náhradu redukovaných osobných nákladov
(napr. outsourcing),
2.3.2 prevádzkové náklady súvisiace s úpravou a zefektívnením všetkých analyzovaných procesov.
2.4 Výsledkom zhotoveného diela zo strany zhotoviteľa budú nasledovné výstupy:
2.4.1 analýza existujúcich procesov, ktoré na seba viažu 80% ročných osobných nákladov objednávateľa, vo forme
procesných diagramov, vrátane popisu jednotlivých aktivít jednotlivých procesov a výstupov jednotlivých aktivít
jednotlivých procesov na najnižšiu úroveň riadenia v rámci Slovenskej pošty, a.s.,
2.4.2 popis aktivít jednotlivých procesov a výstupov aktivít procesov,
2.4.3 mapovanie početnosti jednotlivých procesných aktivít jednotlivých procesov na priemernej, minimálnej
a maximálnej dennej, mesačnej a ročnej úrovni,
2.4.4 pridelenie zodpovednosti za jednotlivé aktivity v rámci procesov až na najnižšiu úroveň riadenia,
2.4.5 návrh úpravy procesov s cieľom dosiahnuť dlhodobú úsporu podľa parametrov definovaných cieľov, vo
forme procesných diagramov, vrátane popisu jednotlivých aktivít procesov a výstupov jednotlivých aktivít,
2.4.6 predložiť výstupy a analýzy pre realizáciu auditu organizačnej štruktúry a organizačného benchmarkingu
a redizajnu SP, a.s.

3.

Súčinnosť objednávateľa a spôsob odovzdania výsledkov plnenia:

3.1 Výsledky plnenia uvedené v článku 2. tejto zmluvy odovzdá zhotoviteľ objednávateľovi v písomnej forme vo
formáte word, PDF a tlačenej verzii podpísanej zhotoviteľom na adresu sídla objednávateľa, a to do 60 pracovných
dní od nadobudnutia účinnosti tejto zmluvy za predpokladu, že zhotoviteľ obdržal od objednávateľa všetky
potrebné dokumenty a podklady potrebné k plneniu predmetu zmluvy. Dokumenty a podklady budú zhotoviteľovi
odovzdané bezodkladne po podpise tejto zmluvy, na základe preberacieho protokolu, s uvedením dátumu
odovzdania a prevzatia dokumentov a podkladov.
3.2 Objednávateľ sa zaväzuje poskytnúť zhotoviteľovi na svoje náklady potrebnú súčinnosť pri príprave, a realizácii
diela, najmä mu doručiť dokumenty a podklady potrebné na samotné vykonanie diela a včas prevziať dielo.
Zhotoviteľ nie je v omeškaní s realizáciou resp. odovzdaním diela, ak dohodnutý termín splnenia nebude dodržaný
z dôvodov zapríčinených na strane objednávateľa. V prípade, ak bude objednávateľ v omeškaní s odovzdaním
dokumentov a podkladov zhotoviteľovi, potrebných na vykonanie diela, dohodnutý termín odovzdania diela podľa
ods. 3.1 tohto článku zmluvy sa posúva o taký počet dní, o ktorý je objednávateľ v omeškaní s odovzdaním
príslušných podkladov.

parafy:

Zmluva o dielo

Strana 2 z 9

odborný garant :
ÚĽZ
číslo v CEEZ:
1218/2018
Klasifikácia
informácií: *V*

3.3 Dielo bude objednávateľovi odovzdané na základe zápisnice o odovzdaní a prevzatí diela zmluvnými stranami
s uvedením dátumu prevzatia, úplnosti predmetu diela, prípadne uvedením výhrad objednávateľa k nedostatkom,
ktoré budú zistené pri odovzdaní diela i s termínom ich odstránenia.
3.4 Zmluvné strany sa dohodli, že lehota na oboznámenie sa s odovzdaným dielom objednávateľom je 5 pracovných
dní, pričom v tejto lehote objednávateľ môže uplatniť svoje právo na odstránenie prípadných nedostatkov diela.
Objednávateľ upozorní zhotoviteľa na prípadné nedostatky diela písomnou formou.
3.5 Ak objednávateľ uplatní právo na odstránenie nedostatkov diela, je zhotoviteľ povinný do 5 pracovných dní od
oznámenia výhrady objednávateľa, v prípade uznania nároku objednávateľa, informovať objednávateľa
o odstránení nedostatku a súčasne bezplatne odstrániť nedostatok. V prípade neuznania nároku objednávateľa je
zhotoviteľ povinný v lehote určenej v tomto odseku písomne informovať objednávateľa o svojom rozhodnutí
s presnou špecifikáciou dôvodu neuznania nároku.

Článok 2
Cena diela
1.

Cena za zhotovenie predmetu zmluvy je stanovená dohodou zmluvných strán v zmysle zákona č. 18/1996 Z. z.
o cenách, v znení neskorších predpisov, v celkovej výške 66.300,- EUR bez DPH, (slovom: šesťdesiatšesť tisíc
tristo EUR bez DPH), ktorá sa považuje za cenu pevnú a sú v nej zahrnuté všetky náklady zhotoviteľa spojené
s vykonaním diela. Ak nie je stanovené inak, v dohodnutej cene nie je zahrnutá právnym predpisom stanovená daň
z pridanej hodnoty – t. j. k fakturovanej cene za odovzdané dielo bude uplatnená DPH v zmysle platných právnych
predpisov Slovenskej republiky v čase fakturácie.

2.

Zhotoviteľovi vzniká nárok na zaplatenie ceny riadnym odovzdaním a prevzatím diela objednávateľovi do
dohodnutého miesta dodania v dohodnutom rozsahu a kvalite bez vád, potvrdením zápisnice objednávateľom
a doručením faktúry za predmetné plnenie objednávateľovi.

3.

Zhotoviteľ vystaví faktúru po odovzdaní a prevzatí diela bez vád. Splatnosť faktúry je 30 dní odo dňa doručenia
faktúry objednávateľovi. Zhotoviteľ pošle vystavenú faktúru na adresu objednávateľa: Slovenská pošta, a.s.,
Partizánska cesta 9, 975 99 Banská Bystrica. Súčasťou faktúry bude oprávnenými osobami obojstranne podpísaná
zápisnica o odovzdaní a prevzatí diela bez vád. Faktúra bude vystavená v slovenskom jazyku a uhradená
v oficiálnej mene Slovenskej republiky, aktuálne platnej ku dňu vystavenia faktúry.

4.

V prípade, že faktúra nebude obsahovať všetky náležitosti podľa § 74 ods. 1 zákona č. 222/2004 Z. z. o DPH
v platnom znení, alebo k nej nebudú priložené doklady dohodnuté zmluvnými stranami, je objednávateľ oprávnený
vrátiť ju zhotoviteľovi na doplnenie. V takom prípade sa preruší plynutie lehoty splatnosti a nová lehota splatnosti
začne plynúť doručením opravenej alebo doplnenej faktúry.

5.

Ak objednávateľ mešká s úhradou po termíne splatnosti, má zhotoviteľ právo požadovať zaplatiť od objednávateľa
úrok z omeškania vo výške v zmysle všeobecne záväzných právnych predpisov SR.
Článok 3
Povinnosti zmluvných strán a ostatné dojednania

1. Zhotoviteľ sa bezodkladne po odovzdaní diela bez vád zaväzuje vrátiť objednávateľovi dokumenty a podklady,
ktoré mu objednávateľ poskytol za účelom plnenia predmetu tejto zmluvy.
2. Zhotoviteľ sa zaväzuje odstrániť prípadné nedostatky, ktoré má predmet zmluvy v čase jeho odovzdania
objednávateľovi.
3. Zhotoviteľ vykoná dielo na svoje náklady a na vlastné nebezpečenstvo. Zhotoviteľ nemôže poveriť zhotovením
diela podľa článku 1 tejto zmluvy inú osobu bez predchádzajúceho písomného súhlasu Objednávateľa. V takom

parafy:

Zmluva o dielo

Strana 3 z 9

odborný garant :
ÚĽZ
číslo v CEEZ:
1218/2018
Klasifikácia
informácií: *V*

prípade, za kvalitu a správne vyhotovenie diela zodpovedá zhotoviteľ a prípadné škody bude u subdodávateľa
uplatňovať zhotoviteľ.
4. Zhotoviteľ pri zhotovení diela je viazaný individuálnymi pokynmi objednávateľa, pokiaľ nie sú v rozpore
s ustanoveniami tejto zmluvy.
5. Zmluvné strany sa dohodli, že v prípade nedodržania lehoty odovzdania diela zo strany zhotoviteľa uvedeného
v ods. 3.1 tejto zmluvy, môže objednávateľ požadovať od zhotoviteľa zmluvnú pokutu vo výške 0,5 % z ceny diela
podľa článku 2. ods. 1. za každý deň omeškania zvlášť. Zaplatením zmluvnej pokuty nie je dotknutý nárok
objednávateľa na náhradu škody v plnom rozsahu.
6. Zmluvné strany berú na vedomie, že všetky informácie o obchodoch, know-how a ďalších záležitostiach, ktoré
získali alebo získajú v súvislosti s plnením tejto zmluvy, a ktoré nie sú verejne dostupné a známe, sú predmetom
obchodného tajomstva a predmetom ochrany dát (ďalej len "Dôverné informácie"). Za Dôverné informácie sa tiež
považujú (i) iné informácie označené ako obchodné tajomstvo objednávateľom alebo zhotoviteľom, (ii) informácie
o účtovných a obchodných transakciách zmluvných strán.
7. Zmluvné strany alebo osoby, ktorým boli Dôverné informácie poskytnuté v súlade s touto zmluvou, sú povinné
utajovať Dôverné informácie a bez predchádzajúceho písomného súhlasu druhej strany ich nesmú poskytnúť tretím
osobám. Žiadna informácia alebo dokument či iný nosič dát, ktoré strana identifikovala písomne alebo inak ako
dôverné alebo z ich podstaty vyplýva, že obsahujú akékoľvek Dôverné informácie, nesmú byť poskytnuté ani
sprístupnené tretej osobe, kopírované alebo inak šírené bez predchádzajúceho písomného súhlasu druhej strany.
Každá zo zmluvných strán sa zaväzuje chrániť Dôverné informácie pred nedovoleným prístupom, bude zaobchádzať
s týmito Dôvernými informáciami ako s vlastnými údajmi podobného charakteru a v žiadnom prípade neporuší
pravidlá obozretného správania. Zmluvné strany sa zároveň zaväzujú prijať také opatrenia, aby nedošlo k strate
Dôverných informácií. Povinnosť strán zachovávať mlčanlivosť o Dôverných informáciách trvá i po skončení tejto
zmluvy.
8. Informácie, ktoré zmluvné strany nemusia udržiavať v tajnosti zahŕňajú predovšetkým akúkoľvek informáciu či
dokument, o ktorých môže zmluvná strana poskytnúť dôkaz, že:
8.1 je alebo bol/a všeobecne známy/a, alebo
8.2 bol nezávisle vyvinutý
druhej zmluvnej strany, alebo

jednou

zmluvnou

stranou

bez

použitia

dôverných

informácií

8.3 boli získané zmluvnou stranou od tretej strany v zhode so zákonom bez povinnosti dodržiavať zásady
dôvernosti, alebo
8.4 boli zmluvnej strane známe už skôr bez povinností dodržiavať ich dôvernosť, alebo
8.5 ich odtajnenie je nutné v dôsledku zákona alebo rozhodnutia orgánu štátnej moci.
9. Porušením povinnosti mlčanlivosti nie je poskytnutie Dôverných informácií jednou zmluvnou stranou bez
predchádzajúceho súhlasu druhej zmluvnej strany:
9.1 svojim zamestnancom (resp. externým spolupracovníkom) povereným úlohami, z ktorých vyplýva nevyhnutnosť
oboznamovať sa s Dôvernými informáciami, a to v rozsahu nevyhnutnom pre plnenie ich úloh;
9.2 svojim audítorom, právnym poradcom, účtovníkom a obdobným externým konzultantom, zaviazaným
povinnosťou dodržiavať mlčanlivosť.
10.V súlade s príslušnými ustanoveniami Obchodného zákonníka sa zhotoviteľ zaväzuje, že obchodné a ostatné
informácie, ktoré mu boli zverené objednávateľom nesprístupní tretím osobám bez jeho písomného súhlasu, alebo
tieto informácie nepoužije pre iné účely ako pre plnenie podmienok z tejto zmluvy, vrátane dodržania ustanovení,
týkajúcich sa uloženia a likvidácie dát.
11. Výsledkom plnenia tejto zmluvy je vytvorenie diela, ktoré môže byť predmetom práv duševného vlastníctva,
pričom platí, že zhotoviteľ dňom odovzdania diela udelil objednávateľovi výhradnú licenciu na jeho použitie
v neobmedzenom rozsahu, na celú dobu trvania majetkových práv zhotoviteľa a na účel, na ktorý bolo dielo
vytvorené. Zhotoviteľ dáva objednávateľovi súhlas najmä na vyhotovenie rozmnoženín diela, jeho spracovanie a
použitie pre potreby objednávateľa a jeho sprístupnenie tretím osobám. Zhotoviteľ súhlasí, aby objednávateľ

parafy:

Zmluva o dielo

Strana 4 z 9

odborný garant :
ÚĽZ
číslo v CEEZ:
1218/2018
Klasifikácia
informácií: *V*

udelil sublicenciu tretím osobám na použitie diela rovnakým spôsobom, v rovnakom rozsahu, na rovnaký čas a za
rovnakých podmienok, ako je licencia udelená na základe tejto zmluvy objednávateľovi. Licencia sa udeľuje
odplatne, pričom odmena za jej poskytnutie, ako aj odmena za udelenie súhlasu objednávateľovi na udelenie
sublicencie je už zahrnutá v cene dohodnutej v článku 2. ods. 1 tejto zmluvy. Udelená licencia a právo udeliť
sublicencie nebudú skončením platnosti tejto zmluvy dotknuté.

Článok 4
Ochrana osobných údajov
1.

Zmluvné strany sa zaväzujú, že osobné údaje budú spracúvať v súlade nariadením Európskeho parlamentu a Rady
(EÚ) 2016/679 o ochrane fyzických osôb pri spracúvaní osobných údajov a o voľnom pohybe takýchto údajov
(ďalej len „GDPR“) ako aj zákonom č. 18/2018 Z. z. o ochrane osobných údajov a o zmene a doplnení niektorých
zákonov (ďalej len „Zákon“) a to len za účelom plnenia predmetu tejto zmluvy.

2.

SP, a. s., pri spracúvaní osobných údajov vystupuje v pozícii prevádzkovateľa, ktorý spracúva osobné údaje vo
vlastnom mene. Prevádzkovateľ poveruje spoločnosť SlovShore, s.r.o., ako sprostredkovateľa spracúvaním
osobných údajov za nasledovných podmienok:
a) predmet a doba spracúvania osobných údajov:
- za účelom plnenia predmetu zmluvy, ktorý je špecifikovaný v čl. 1 tejto zmluvy odo dňa nadobudnutia
účinnosti tejto zmluvy do odovzdania a prevzatia diela bez vád.
b) povaha a účel spracúvania osobných údajov:
- sprostredkovateľ je oprávnený osobné údaje spracúvať za účelom splnenia predmetu tejto zmluvy a zhotovenia
diela,
c) zoznam alebo rozsah osobných údajov, ktoré sa budú spracúvať:
- meno a priezvisko zamestnanca, pracovné zaradenie zamestnanca,
d) kategórie dotknutých osôb:
- Zamestnanci objednávateľa,
e) povinnosti a práva prevádzkovateľa SP, a.s. :
- zaviesť štandardnú ochranu osobných údajov, ktorá spočíva v prijatí primeraných technických a organizačných
opatrení na zabezpečenie spracúvania osobných údajov len na konkrétny účel, minimalizácie množstva
získaných osobných údajov a rozsahu ich spracúvania, doby uchovávania a dostupnosti osobných údajov,
- poskytnúť dotknutej osobe informácie o prístupe k jej osobným údajom pri ich získavaní v rozsahu:
 totožnosť a kontaktné údaje prevádzkovateľa a v príslušných prípadoch zástupcu prevádzkovateľa;
 kontaktné údaje zodpovednej osoby;
 účely spracúvania, na ktoré sú osobné údaje určené, ako aj právny základ spracúvania;
 ak sa spracúvanie zakladá na článku 6 ods. 1 písm. f), oprávnené záujmy, ktoré sleduje prevádzkovateľ
alebo tretia strana;
 príjemcovia alebo kategórie príjemcov osobných údajov, ak existujú;
 v relevantnom prípade informáciu o tom, že prevádzkovateľ zamýšľa preniesť osobné údaje do tretej
krajiny alebo medzinárodnej organizácii a informácia o existencii alebo neexistencii rozhodnutia Komisie
o primeranosti alebo, v prípade prenosov uvedených v čl. 46 alebo 47 či v čl. 49 ods. 1 druhom pododseku
GDPR odkaz na primerané alebo vhodné záruky a prostriedky na získanie ich kópie, alebo kde boli
poskytnuté.
 doba uchovávania osobných údajov alebo, ak to nie je možné, kritériá na jej určenie;
 existencia práva požadovať od prevádzkovateľa prístup k osobným údajom týkajúcim sa dotknutej osoby
a práva na ich opravu alebo vymazanie alebo obmedzenie spracúvania, alebo práva namietať proti
spracúvaniu, ako aj práva na prenosnosť údajov;
 ak je spracúvanie založené na článku 6 ods. 1 písm. a) alebo na článku 9 ods. 2 písm. a), existencia práva
kedykoľvek svoj súhlas odvolať bez toho, aby to malo vplyv na zákonnosť spracúvania založeného na
súhlase udelenom pred jeho odvolaním;
 právo podať sťažnosť dozornému orgánu;

parafy:

Zmluva o dielo

Strana 5 z 9

odborný garant :
ÚĽZ
číslo v CEEZ:
1218/2018
Klasifikácia
informácií: *V*

 informácia o tom, či je poskytovanie osobných údajov zákonnou alebo zmluvnou požiadavkou, alebo
požiadavkou, ktorá je potrebná na uzavretie zmluvy, či je dotknutá osoba povinná poskytnúť osobné údaje,
ako aj možné následky neposkytnutia takýchto údajov;
 existencia automatizovaného rozhodovania vrátane profilovania uvedeného v článku 22 ods. 1 a 4 a aspoň
v týchto prípadoch zmysluplné informácie o použitom postupe, ako aj význame a predpokladaných
dôsledkoch takéhoto spracúvania pre dotknutú osobu.
-

dotknutá osoba má právo získať od prevádzkovateľa potvrdenie o tom, či sa spracúvajú osobné údaje. Ktoré sa
jej týkajú, a ak tomu tak je má právo získať prístup k týmto osobným údajov a tieto informácie:
 účely spracúvania;
 kategórie dotknutých osobných údajov;
 príjemcovia alebo kategórie príjemcov, ktorým boli alebo budú osobné údaje poskytnuté, najmä
príjemcovia v tretích krajinách alebo medzinárodné organizácie;
 ak je to možné, predpokladaná doba uchovávania osobných údajov alebo, ak to nie je možné, kritériá na jej
určenie;
 existencia práva požadovať od prevádzkovateľa opravu osobných údajov týkajúcich sa dotknutej osoby
alebo ich vymazanie alebo obmedzenie spracúvania, alebo práva namietať proti takémuto spracúvaniu;
 právo podať sťažnosť dozornému orgánu;
 ak sa osobné údaje nezískali od dotknutej osoby, akékoľvek dostupné informácie, pokiaľ ide o ich zdroj;
 existencia automatizovaného rozhodovania vrátane profilovania uvedeného v článku 22 ods. 1 a 4 a
v týchto prípadoch aspoň zmysluplné informácie o použitom postupe, ako aj význame a predpokladaných
dôsledkoch takéhoto spracúvania pre dotknutú osobu.
 Ak sa osobné údaje prenášajú do tretej krajiny alebo medzinárodnej organizácii, dotknutá osoba má právo
byť informovaná o primeraných zárukách podľa článku 46 týkajúcich sa prenosu.

-

viesť záznam o spracovateľských činnostiach, za ktoré je zodpovedný,
oznámiť úradu porušenie ochrany osobných údajov do 72 hodín po tom, ako sa o ňom dozvedel; to neplatí, ak
nie je pravdepodobné, že porušenie ochrany osobných údajov povedie k riziku pre práva fyzickej osoby,
bez zbytočného odkladu oznámiť dotknutej osobe porušenie ochrany osobných údajov, ak takéto porušenie
ochrany osobných údajov môže viesť k vysokému riziku pre práva fyzickej osoby,
zabezpečiť, aby každá fyzická osoba, ktorá má prístup k osobným údajom, spracúvala tieto údaje len na
základe poverenia prevádzkovateľa (osoby oprávnené spracúvať osobné údaje),
zabezpečiť, aby sa osoby oprávnené spracúvať osobné údaje zaviazali, že zachovajú mlčanlivosť o
informáciách, o ktorých sa dozvedeli,
spracúvaním osobných údajov poveriť len sprostredkovateľa, ktorý poskytuje dostatočné záruky na prijatie
primeraných technických a organizačných opatrení tak, aby spracúvanie osobných údajov spĺňalo požiadavky
GDPR ako aj Zákona a aby sa zabezpečila ochrana práv dotknutej osoby.

-

f) povinnosti a práva sprostredkovateľa:
- spracúvať osobné údaje len na základe nasledovných pokynov prevádzkovateľa:
sprostredkovateľ zodpovedá za bezpečnosť osobných údajov a je povinný chrániť spracúvané
osobné údaje pred ich poškodením, zničením, stratou, zmenou, neoprávneným prístupom a
sprístupnením, poskytnutím alebo zverejnením, ako aj pred akýmikoľvek inými neprípustnými spôsobmi
spracúvania. Na tento účel prijme primerané technické, organizačné a personálne opatrenia (ďalej len
"bezpečnostné opatrenia") zodpovedajúce spôsobu spracúvania osobných údajov, pričom berie do úvahy
najmä použiteľné technické prostriedky, dôvernosť a dôležitosť spracúvaných osobných údajov, ako aj
rozsah možných rizík, ktoré sú spôsobilé narušiť bezpečnosť alebo funkčnosť informačného systému;
zoznam povolených operácií s osobnými údajmi: sprostredkovateľ môže osobné údaje
získavať, zhromažďovať, zaznamenávať, usporadúvať, vyhľadávať, prehliadať, preskupovať,
kombinovať, premiestňovať, využívať, uchovávať, likvidovať, prenášať, poskytovať,
-

parafy:

zabezpečiť, aby každá fyzická osoba, ktorá má prístup k osobným údajom, spracúvala tieto údaje len na
základe poverenia sprostredkovateľa a zároveň, aby sa tieto osoby oprávnené spracúvať osobné údaje
zaviazali, že zachovajú mlčanlivosť o informáciách, o ktorých sa dozvedeli,

Zmluva o dielo

Strana 6 z 9

odborný garant :
ÚĽZ
číslo v CEEZ:
1218/2018
Klasifikácia
informácií: *V*

-

-

-

-

-

-

-

vykonať opatrenia podľa čl. 32 GDPR a § 39 Zákona, v zmysle ktorého je sprostredkovateľ povinný
prijať so zreteľom na najnovšie poznatky, na náklady na vykonanie opatrení, na povahu, rozsah, kontext a
účel spracúvania osobných údajov a na riziká s rôznou pravdepodobnosťou a závažnosťou pre práva
a slobody fyzických osôb, primerané technické a organizačné opatrenia na zaistenie úrovne bezpečnosti
primeranej tomuto riziku (napr. pseudonymizácia a šifrovanie údajov, schopnosť zabezpečiť trvalú
dôvernosť, integritu, dostupnosť a odolnosť systémov spracúvania a služieb, schopnosť včas obnoviť
dostupnosť osobných údajov a prístup k nim v prípade fyzického alebo technického incidentu, proces
pravidelného testovania, posudzovania a hodnotenia účinnosti technických a organizačných opatrení na
zaistenie bezpečnosti spracúvania)
dodržiavať podmienky zapojenia ďalšieho sprostredkovateľa, t.j. nesmie poveriť spracúvaním osobných
údajov ďalšieho sprostredkovateľa bez predchádzajúceho osobitného písomného súhlasu prevádzkovateľa
alebo všeobecného písomného súhlasu prevádzkovateľa, resp. je povinný vopred informovať
prevádzkovateľa o poverení ďalšieho sprostredkovateľa, ak sa poverenie vykonalo na základe
všeobecného písomného súhlasu. Ak sprostredkovateľ zapojí do vykonávania osobitných
spracovateľských činností v mene prevádzkovateľa ďalšieho sprostredkovateľa, tomuto ďalšiemu
sprostredkovateľovi v zmluve alebo inom právnom úkone je povinný uložiť rovnaké povinnosti týkajúce
sa ochrany osobných údajov, ako sú ustanovené v zmluve alebo v inom právnom úkone medzi
prevádzkovateľom a sprostredkovateľom a to najmä poskytnutie dostatočných záruk na prijatie
primeraných technických a organizačných opatrení tak, aby spracúvanie osobných údajov spĺňalo
požiadavky tohto zákona. Zodpovednosť voči prevádzkovateľovi nesie pôvodný sprostredkovateľ, ak
ďalší sprostredkovateľ nesplní svoje povinnosti týkajúce sa ochrany osobných údajov.
po zohľadnení povahy spracúvania osobných údajov v čo najväčšej miere poskytnúť súčinnosť
prevádzkovateľovi vhodnými technickými a organizačnými opatreniami pri plnení jeho povinnosti
prijímať opatrenia na základe žiadosti dotknutej osoby. Sprostredkovateľ nesmie neoprávneným
spôsobom opravovať, vymazávať alebo obmedzovať spracúvanie údajov, ktoré sú spracúvané podľa
zmluvy, pokiaľ to nie je v súlade so zdokumentovanými pokynmi prevádzkovateľa. V prípade, že
dotknutá osoba bude v tejto súvislosti kontaktovať priamo sprostredkovateľa, sprostredkovateľ
bezodkladne zašle každú takúto žiadosť prevádzkovateľovi.
je povinný oznámiť prevádzkovateľovi porušenie ochrany osobných údajov bez zbytočného odkladu po
tom, ako sa o ňom dozvedel,
po ukončení poskytovania služieb týkajúcich sa spracúvania osobných údajov na základe rozhodnutia
prevádzkovateľa osobné údaje vymazať alebo vrátiť prevádzkovateľovi a vymazať existujúce kópie,
ktoré obsahujú osobné údaje,
poskytnúť prevádzkovateľovi všetky informácie potrebné na preukázanie splnenia povinností a poskytnúť
súčinnosť v rámci auditu ochrany osobných údajov a kontroly zo strany prevádzkovateľa alebo audítora,
ktorého poveril prevádzkovateľ,
ďalej je povinný bez zbytočného odkladu informovať prevádzkovateľa, ak má za to, že sa pokynom
prevádzkovateľa porušuje tento zákon, osobitný predpis alebo medzinárodná zmluva, ktorou je Slovenská
republika viazaná, ktoré sa týkajú ochrany osobných údajov,
viesť záznamy o kategóriách spracovateľských činností, ktoré vykonal v mene prevádzkovateľa v súlade
s čl. 30 GDPR a § 37 Zákona,
informovať dotknuté osoby, že spracúvanie osobných údajov vykonáva v mene prevádzkovateľa,
informovať dotknuté osoby, že môžu kontaktovať zodpovednú osobu prevádzkovateľa v súvislosti so
všetkými otázkami týkajúcimi sa spracúvania ich osobných údajov a uplatňovania ich práv podľa GDPR
na korešpondenčnej adrese: Slovenská pošta, a.s., Odbor ochrany údajov, Partizánska cesta 9, 975 99
Banská Bystrica, resp. na mailovej adrese: zodpovedna.osoba@slposta.sk .

Sprostredkovateľ môže preukázať splnenie dostatočných záruk na prijatie primeraných technických a
organizačných opatrení tak, aby spracúvanie osobných údajov spĺňalo požiadavky GDPR a Zákona a aby sa
zabezpečila ochrana práv dotknutej osoby, schváleným kódexom správania podľa čl. 40 GDPR a § 85 Zákona
alebo certifikátom podľa čl. 42 GDPR a § 86 Zákona.
Ak sprostredkovateľ poruší GDPR a Zákon tým, že sám určí prostriedky a účel spracúvania osobných údajov,
považuje sa v súvislosti s daným spracúvaním za prevádzkovateľa.

parafy:

Zmluva o dielo

Strana 7 z 9

odborný garant :
ÚĽZ
číslo v CEEZ:
1218/2018
Klasifikácia
informácií: *V*

Ak prevádzkovateľ v súvislosti s preukázateľným porušením povinností sprostredkovateľa podľa tejto zmluvy
dostane pokutu, bude nútený nahradiť vzniknutú škodu či poskytnúť primerané (peňažné) zadosťučinenie,
sprostredkovateľ sa zaväzuje odškodniť prevádzkovateľa v plnej výške udelenej pokuty, uloženej náhrady škody či
primeraného (peňažného) zadosťučinenia.
Ak sprostredkovateľ alebo ďalší sprostredkovateľ poruší akékoľvek povinnosti ohľadom ochrany osobných údajov
podľa tejto zmluvy, GDPR a Zákona, je sprostredkovateľ povinný zaplatiť prevádzkovateľovi zmluvnú pokutu vo
výške 5.000 EUR (slovom: päťtisíc Eur) za každé jednotlivé porušenia. Nárok prevádzkovateľa na náhradu škody
týmto nie je dotknutý. Uvedené (zmluvná pokuta, náhrada škody) sa vzťahuje aj na prípadného subdodávateľa
zhotoviteľa.
Sprostredkovateľ je oprávnený spracúvať osobné údaje len v rozsahu, za podmienok a na účel dojednaný
s prevádzkovateľom v tejto zmluve a spôsobom podľa GDPR a Zákona.
Článok 5
Doba platnosti zmluvy, doručovanie písomností
1.

Táto Zmluva sa uzatvára na dobu určitú, do doby splnenia predmetu tejto zmluvy a vysporiadania všetkých
záväzkov z tejto zmluvy. Skončením platnosti tejto zmluvy zanikajú všetky práva a povinnosti zmluvných strán
v nej zakotvené, okrem nárokov na úhradu spôsobenej škody, nárokov na zmluvné, resp. zákonné sankcie a úroky,
nárok objednávateľa na bezplatné odstránenie zistených vád, a nie je dotknutá platnosť ustanovení zmluvy
týkajúca sa trvania licencie, ochrany osobných údajov, ochrany dôverných informácií a zodpovednosti za vady
plnenia, ktoré platia aj po skončení tejto zmluvy.

2.

Túto zmluvu je možné ukončiť písomnou dohodou zmluvných strán. Objednávateľ sa v takomto prípade zaväzuje
uhradiť zhotoviteľovi všetky dovtedy vzniknuté náklady, ktoré zhotoviteľ preukázateľne vynaložil za účelom
plnenia tejto zmluvy.

3.

Ak zhotoviteľ bude v omeškaní s plnením predmetu zmluvy o viac ako 20 dní, je objednávateľ oprávnený od tejto
zmluvy odstúpiť. Odstúpenie od zmluvy nemá vplyv na povinnosť zhotoviteľa zaplatiť zmluvnú pokutu.

4.

Objednávateľ je oprávnený okamžite odstúpiť od zmluvy v prípade, ak sa pre zhotoviteľa stalo splnenie
podstatných povinností úplne nemožným.

5.

Právne účinky odstúpenia od zmluvy nastávajú dňom doručenia písomného oznámenia o odstúpení druhej
zmluvnej strane.

6.

Odstúpenie od tejto zmluvy musí mať písomnú formu, musí byť doručené druhej zmluvnej strane a musí v ňom byť
uvedený konkrétny dôvod odstúpenia, inak je neplatné.

7.

Povinnosť doručiť odstúpenie od tejto zmluvy podľa tohto článku sa považuje v konkrétnom prípade za splnenú
dňom prevzatia odstúpenia od tejto zmluvy alebo odmietnutím odstúpenie od zmluvy prevziať. Ak sa v prípade
doručovania prostredníctvom poštového podniku vráti poštová zásielka s odstúpením od tejto zmluvy ako
nedoručená alebo nedoručiteľná, považuje sa za doručenú dňom, v ktorom poštový podnik vykonal jej doručovanie
(usiloval sa o doručenie v mieste uvedenom na obálke predmetnej zásielky). Zmluvné strany sa dohodli, že pre
doručovanie je rozhodná adresa, ktorá je ako ich sídlo uvedená v záhlaví tejto zmluvy.

8.

Ustanoveniami bodu 7. tohto článku zmluvy sa bude spravovať aj doručovanie ostatných písomností medzi
stranami (napr. faktúry, upomienky, výzvy a pod.), ak to nie je v rozpore s kogentnými ustanoveniami všeobecnozáväzných právnych predpisov.

9.

Pri ukončení platnosti tejto zmluvy nebudú zmluvné strany povinné vrátiť plnenia poskytnuté im pred odstúpením
od zmluvy druhou zmluvnou stranou a nebudú oprávnené žiadať vrátenie plnení poskytnutých pred odstúpením od
tejto zmluvy druhej zmluvnej strane. Nároky zhotoviteľa na zaplatenie ceny za plnenia už poskytnuté
objednávateľovi nebudú pri ukončení platnosti tejto zmluvy dotknuté.

parafy:

Zmluva o dielo

Strana 8 z 9

odborný garant :
ÚĽZ
číslo v CEEZ:
1218/2018
Klasifikácia
informácií: *V*

Článok 6
Záverečné ustanovenia
1.

Zmluvu je možné meniť a dopĺňať len formou písomných a číslovaných dodatkov podpísaných obidvoma
zmluvnými stranami. Akékoľvek iné zmeny alebo doplnenia sú neplatné. Uvedené sa netýka zmeny osôb
zodpovedných za vecnú a odbornú komunikáciu uvedených v bode 2. tohto článku zmluvy, ktoré môže
príslušná zmluvná strana zmeniť svojim jednostranným rozhodnutím doručeným v písomnej forme druhej
zmluvnej strane, alebo prostredníctvom e-mailu.

2.

Zmluvné strany vyhlasujú a súhlasia s tým, že osobami zodpovednými za vecnú a odbornú komunikáciu
v súvislosti s touto zmluvou sú:
2.1 za objednávateľa: Ing. Juraj Donoval, PhD., riaditeľ ľudských zdrojov
2.2 za zhotoviteľa: Mgr. Jozef Kavec, projektový manažér

3.

Zmluvné strany sa v súlade s ust. § 262 ods. 1 Obchodného zákonníka dohodli, že záväzkový vzťah založený
touto zmluvou sa spravuje Obchodným zákonníkom. Vo veciach neupravených touto zmluvou sa zmluvný vzťah
spravuje príslušnými ustanoveniami právnych predpisov.

4.

Ak niektoré ustanovenia tejto zmluvy stratili platnosť, alebo sú platné len sčasti alebo neskôr stratia platnosť, nie
je tým dotknutá platnosť ostatných ustanovení. Namiesto neplatných ustanovení sa použije úprava, ktorá sa čo
najviac približuje zmyslu a účelu tejto zmluvy.

5.

Táto zmluva nadobúda platnosť dňom jej podpísania zmluvnými stranami. Táto zmluva je povinne
zverejňovanou zmluvou v zmysle § 5a zákona č. 211/2000 Z.z. o slobodnom prístupe k informáciám a o zmene
a doplnení niektorých zákonov (zákon o slobode informácií) v platnom znení. Zmluvné strany berú na vedomie
a súhlasia, že táto zmluva vrátane všetkých jej súčastí a príloh bude zverejnená v Centrálnom registri zmlúv (
ďalej len „register“). Register je verejný zoznam povinne zverejňovaných zmlúv, ktorý vedie Úrad vlády
Slovenskej republiky v elektronickej podobe. Zverejnenie zmluvy v registri sa nepovažuje za porušenie ani za
ohrozenie obchodného tajomstva a informácie označené v tejto zmluve ako dôverné v zmysle § 271 ods. 1
Obchodného zákonníka sa nepovažujú za dôverné informácie. Zmluva je účinná dňom nasledujúcim po dni jej
zverejnenia v registri.

6.

Táto zmluva sa vyhotovuje v štyroch rovnopisoch, z ktorých po podpísaní objednávateľ obdrží tri vyhotovenia
a zhotoviteľ obdrží jedno vyhotovenie.

7.

Zmluvné strany vyhlasujú, že si túto zmluvu prečítali, jej obsahu porozumeli a na znak toho, že obsah tejto
zmluvy zodpovedá ich skutočnej a slobodnej vôli, ju podpísali.

Za objednávateľa:

Za zhotoviteľa:

V ……………. dňa .........

V ………………. dňa

____________________
Ing. Ivana Piňosová
riaditeľka úseku generálneho riaditeľa
a financií
Slovenská pošta, a.s.

_________________________
Ing. Martin Gračka
konateľ
SlovShore, s.r.o.

____________________
Ing. Juraj Donoval, PhD.
riaditeľ ľudských zdrojov
Slovenská pošta, a.s.

parafy:

Zmluva o dielo

Strana 9 z 9

odborný garant :
ÚĽZ
číslo v CEEZ:
1218/2018
Klasifikácia
informácií: *V*

