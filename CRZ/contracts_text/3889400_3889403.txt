Zmluva
o dodaní softvéru a licencií k softvéru uzatvorená podľa § 269 ods. 2 zákona č. 513/1991 Zb.
Obchodný zákonník v znení neskorších predpisov a § 65 a nasl. zákona č. 185/2015 Z. z. Autorský
zákon v znení neskorších predpisov (ďalej len „zmluva“)
Číslo zmluvy objednávateľa:
Číslo zmluvy poskytovateľa:
Zmluvné strany
Nadobúdateľ:
Názov:
Sídlo
Zastúpený:
Osoba zodpovedná
za plnenie:
IČO:
DIČ:
Bankové spojenie:
IBAN:

Ministerstvo pôdohospodárstva a rozvoja vidieka Slovenskej republiky
Dobrovičova 12, 812 66 Bratislava
Ing. Jaroslav Regec, generálny tajomník služobného úradu
Ing. Miroslav Motolík, riaditeľ útvaru informačných a komunikačných
technológií
00156621
2021291382
Štátna pokladnica Bratislava
SK66 8180 0000 0070 0008 1105

(ďalej ako „nadobúdatateľ“)
a
Poskytovateľ:
Obchodné meno:
Sídlo:
Zastúpený:
Osoba zodpovedná
za plnenie :
IČO:
DIČ:
IČ DPH:
Bankové spojenie:
IBAN:
Spoločnosť je zapísaná
v obchodnom registri :

exe, a.s.
Plynárenská 1, 821 09 Bratislava
Marek Malček, člen predstavenstva
Marek Malček, člen predstavenstva
17321450
2020299490
SK2020299490
SK91 0900 0000 0051 4787 4792
Okresného súdu Bratislava I, Oddiel: Sa, vložka číslo 6180/B

(ďalej len ako „poskytovateľ")
(nadobúdateľ a poskytovateľ ďalej spolu ako ,,zmluvné strany“)

1

Preambula
A. Táto zmluva sa uzatvára ako výsledok verejného obstarávania podľa zákona č. 343/2015 Z. z.
o verejnom obstarávaní a o zmene a doplnení niektorých zákonov (ďalej len „ZVO“) na
predmet zákazky: „Softvér a licencie MS SQL“.
B. Práva a povinnosti zmluvných strán neupravené v tejto zmluve sa riadia súvisiacimi
všeobecne záväznými právnymi predpismi Slovenskej republiky (ďalej len „SR“), ktorými sú
najmä Autorský zákon č. 185/2015 Z. z. Autorský zákon v znení neskorších predpisov, zákon č.
513/1991 Zb. Obchodný zákonník v znení neskorších predpisov (ďalej len „OZ“), zákon č.
315/2016 Z. z. o registri partnerov verejného sektora a o zmene a doplnení niektorých
zákonov (ďalej len „ZPVS“).
C. Poskytovateľ záväzne vyhlasuje, že má uzatvorený platný zmluvný vzťah so spoločnosťou
Microsoft Ireland Operations Limited, na základe ktorej je oprávneným a certifikovaným
dodávateľom licencií s názvom Microsoft®SQLSvrEnterpriseCore 2017 Sngl MVL 2Licenses
CoreLic.
Článok I
Predmet zmluvy
1.1

2.1.

2.2.

3.1.

Predmetom tejto zmluvy je záväzok poskytovateľa dodať nadobúdateľovi nový nepoužívaný
originálny softvér s názvom Microsoft®SQLSvrEnterpriseCore 2017 Sngl MVL 2Licenses
CoreLic v počte 16 ks podľa špecifikácie uvedenej v prílohe č. 1 tejto zmluvy spoločne
s príslušným počtom licencií, ktorých rozsah a spôsob použitia je špecifikovaný v článku VII
zmluvy a záväzok nadobúdateľa zaplatiť za dodanie predmetu zmluvy cenu uvedenú v článku
II tejto zmluvy.

Článok II
Cena
Cena za predmet zmluvy je stanovená na základe výsledku verejného obstarávania a v súlade
so zákonom NR SR č. 18/1996 Z. z. o cenách v znení neskorších predpisov, v spojení s
vyhláškou MF SR č. 87/1996 Z. z., ktorou sa vykonáva zákon NR SR č. 18/1996 Z. z. o cenách v
znení neskorších predpisov.
Cena za predmet zmluvy je konečná a stanovená ako súčet jednotkových cien za dodanie
softvéru a k nemu príslušných licencií podľa článku I tejto zmluvy, podľa prílohy č. 2 tejto
zmluvy a je vo výške 157 040,00 eur bez DPH, 188 448,00 eur s DPH (slovom:
stoosemdesiatosemtisíc štyristoštyridsaťosem eur s DPH). Cena je konečná a v cene sú
zahrnuté všetky náklady poskytovateľa súvisiace a vynaložené s dodaním predmetu tejto
zmluvy (napr. clá, daňové poplatky, DPH, správne poplatky, dopravné náklady, licenčné
poplatky a ostatné súvisiace poplatky). Základným účelom Zmluvy je zabezpečenie predmetu
zmluvy pre nadobúdateľa.
Článok III
Platobné podmienky
Nadobúdateľ uhradí cenu za predmet zmluvy na základe faktúry vystavenej poskytovateľom
po skutočnom dodaní a celkovom protokolárnom prevzatí predmetu zmluvy podľa bodu 4.3
článku IV tejto zmluvy, a to v lehote 30 kalendárnych dní odo dňa doručenia faktúry
nadobúdateľovi. Faktúru je poskytovateľ povinný doručiť nadobúdateľovi listovou zásielkou
alebo iným preukázateľným spôsobom na adresu sídla nadobúdateľa. Faktúra bude
vystavená nadobúdateľovi po zrealizovaní dodania predmetu zmluvy na základe

2

odovzdávacieho a preberacieho protokolu (ďalej len „protokol“) podpísaného poverenými
zamestnancami zmluvných strán a bez výhrad nadobúdateľa.
3.2.

Faktúra musí obsahovať všetky náležitosti účtovného dokladu podľa ustanovenia § 10 zákona
č. 431/2002 Z. z. o účtovníctve v znení neskorších predpisov a náležitosti daňového dokladu v
zmysle § 74 ods. 1 zákona č. 222/2004 Z. z. o dani z pridanej hodnoty v znení neskorších
predpisov. Za správne vyhotovenie faktúry zodpovedá v plnom rozsahu poskytovateľ.

3.3.

Povinnou prílohou k faktúre je protokol podľa prílohy č. 3 tejto zmluvy podpísaný poverenými
zamestnancami zmluvných strán bez výhrad nadobúdateľa podľa bodu 4.3 článku IV tejto
zmluvy.

3.4.

V prípade, ak faktúra nebude obsahovať náležitosti podľa bodu 3.2 tohto článku a prílohu
podľa bodu 3.3 tohto článku alebo nadobúdateľ zistí iné chyby, nadobúdateľ má právo vrátiť
faktúru poskytovateľovi v lehote splatnosti na doplnenie alebo prepracovanie (ďalej len
„opravená faktúra“), s uvedením konkrétnych dôvodov pre jej doručenie späť bez zaplatenia,
pričom počas tejto doby lehota splatnosti neplynie a nová lehota splatnosti v dĺžke 30
kalendárnych dní začne plynúť dňom doručenia opravenej faktúry.

3.5.

Úhrada za predmet zmluvy na základe doručenej faktúry bude realizovaná nadobúdateľom
výhradne prevodným príkazom.

3.6.

Poskytovateľovi sa nebude poskytovať žiadna záloha za predmet zmluvy.

4.1.

Článok IV
Dodacie podmienky
Poskytovateľ je povinný dodať predmet zmluvy špecifikovaný v článku I a v prílohe č. 1 tejto
zmluvy v mieste dodania, ktorým je sídlo nadobúdateľa podľa bodu 4.7 tohto článku.

4.2.

Ak nadobúdateľ vyznačí na protokole výhrady, poskytovateľ ich v stanovenom termíne
odstráni a následne po odstránení výhrad bude vypracovaný nový protokol s novým číslom
protokolu.

4.3.

Celkovým protokolárnym prevzatím predmetu tejto zmluvy sa rozumie podpísanie
posledného protokolu bez výhrad nadobúdateľom.

4.4.

Termín dodania predmetu zmluvy sú 4 týždne od dátumu účinnosti tejto zmluvy.

4.5.

Odovzdanie a prevzatie predmetu zmluvy bude vykonané poverenými zamestnancami
zmluvných strán, kde poverený zamestnanec poskytovateľa je menovaný Paula Kozubíková
Okániková, email: xxxxxxxxxxxxxxx@exe.sk a poverený zamestnanec nadobúdateľa je
menovaný Mgr. Roman Branderský, email: xxxxxxxxxxxxxxxxxxx@land.gov.sk.

4.6.

Poskytovateľ je povinný informovať nadobúdateľa prostredníctvom poverených
zamestnancov (telefonicky alebo emailom) o možnej realizácii dodania predmetu zmluvy
minimálne 3 pracovné dni vopred. Predmet zmluvy poskytovateľ dodá nadobúdateľovi do
miesta dodania v jednej ucelenej dodávke, a to v pracovných dňoch v čase od 8:00 do 15:00
hod., ak sa zmluvné strany nedohodnú inak.
Miestom dodania pre potreby tejto zmluvy je administratívna budova nadobúdateľa na
adrese Dobrovičova 12, Bratislava.

4.7.

Článok V
Povinnosti nadobúdateľa

3

5.1.

Nadobúdateľ je povinný prevziať predmet zmluvy, a to v deň, ktorý bude dohodnutý
zmluvnými stranami v zmysle bodu 4.6 článku IV zmluvy a zaplatiť za tento predmet zmluvy
dohodnutú cenu podľa bodu 2.2 článku II tejto zmluvy za splnenia podmienok uvedených
v tejto zmluve.

5.2.

Nadobúdateľ je povinný používať predmet zmluvy výhradne pre vlastnú potrebu, a zároveň
nie je oprávnený tento predmet zmluvy poskytovať k užívaniu tretím osobám.

5.3.

Nadobúdateľ je povinný bez zbytočného odkladu oznámiť poskytovateľovi všetky okolnosti,
ktoré môžu mať vplyv na plnenie predmetu zmluvy.

5.4.

Nadobúdateľ je povinný oznámiť druhej zmluvnej strane zmenu adresy sídla,
korešpondenčnej adresy na doručovanie, zmenu poverených zamestnancov na plnenie
predmetu tejto zmluvy a iných skutočností majúcich vplyv na predmet plnenia zmluvy, a to
do 3 dní od takejto zmeny.

6.1.

Článok VI
Povinnosti poskytovateľa
Poskytovateľ je povinný dodať predmet zmluvy riadne a včas v súlade so špecifikáciou
uvedenou v článku I a prílohe č. 1 tejto zmluvy spoločne s potrebnými dokumentmi
(potvrdenie spoločnosti Microsoft o zakúpení/registrovaní softvéru pre nadobúdateľa a pod.)
na jeho užívanie a prevádzku a umožniť nadobúdateľovi dôkladné prevzatie predmetu
zmluvy a nadobudnutie vlastníckeho práva k predmetu zmluvy.

6.2.

Poskytovateľ je povinný bez zbytočného odkladu oznámiť nadobúdateľovi všetky okolnosti,
ktoré zistil pri plnení predmetu tejto zmluvy, ktoré môžu mať vplyv na zmenu pokynov
nadobúdateľa.

6.3.

Poskytovateľ je povinný oznámiť druhej zmluvnej strane zmenu adresy sídla,
korešpondenčnej adresy na doručovanie, zmenu poverených zamestnancov na plnenie
predmetu tejto zmluvy a iných skutočností majúcich vplyv na predmet plnenia zmluvy, a to
do 3 dní od takejto zmeny.

7.1.

Článok VII
Udelenie licencií na používanie softvéru (rozsah a spôsob)
Poskytovateľ vyhlasuje, že je oprávnený udeliť nadobúdateľovi nevýhradný, neprevoditeľný,
časovo a územne neobmedzený súhlas na používanie dodaného softvéru ďalej len
(„licencie“). Nepravdivosť tohto vyhlásenia poskytovateľa zakladá povinnosť náhrady škody
podľa § 373 a nasl. Obchodného zákonníka.

7.2.

Nadobúdateľ je povinný dodané licencie chrániť pred neoprávneným užívaním a neposkytnúť
licencie tretej osobe.

7.3.

Poskytovateľ ďalej vyhlasuje, že práva k softvéru podľa tejto zmluvy nie sú/nebudú zaťažené
inými právami tretích osôb, ktoré by bránili ich riadnemu použitiu podľa bodu 7.1 tohto
článku zmluvy nadobúdateľovi, ani inými právnymi vadami. V prípade, že si tretia osoba
uplatní nárok proti nadobúdateľovi z titulu porušenia práv, poskytovateľ sa zaväzuje nahradiť
nadobúdateľovi všetku škodu, ktorá vznikne nadobúdateľovi v dôsledku uplatnenia nároku
treťou osobou, a to v plnej výške.

4

8.1.

Článok VIII
Záruka a reklamácie
Poskytovateľ sa zaväzuje, že predmet zmluvy uvedený v článku I a v prílohe č. 1 tejto zmluvy,
ktorý v zmysle tejto zmluvy dodá nadobúdateľovi je originálny, nový a nepoužívaný softvér
od spoločnosti Microsoft.

8.2.

Poskytovateľ je povinný poskytovať nadobúdateľovi záručný servis vzťahujúci sa na predmet
tejto zmluvy špecifikovaný v článku I a prílohe č. 1 tejto zmluvy v záručnej dobe, ktorá trvá 24
mesiacov od dátumu uvedeného na poslednom protokole, v mieste sídla nadobúdateľa. Ak
sa v priebehu plynutia záručnej doby objaví chyba alebo výrobná chyba softvéru,
nadobúdateľ oznámi poskytovateľovi reklamáciu softvéru a poskytovateľ je povinný
zabezpečiť odstránenie chyby softvéru bezplatne, najneskôr do 5 kalendárnych dní od
nahlásenia chyby nadobúdateľom a počas doby odstraňovania takejto chyby je poskytovateľ
povinný poskytnúť nadobúdateľovi, na základe požiadavky nadobúdateľa, náhradný softvér
rovnaký s dodaným na dočasné alebo trvalé užívanie.

8.3.

Reklamácia chyby softvéru musí obsahovať nasledovné údaje:
a)
b)
c)
d)
e)
f)

číslo a dátum uzavretia zmluvy,
názov softvéru,
podrobný opis, ako sa chyba prejavuje,
dátum protokolárneho prevzatia predmetu zmluvy,
prílohu - oskenovaný protokol,
kontaktné údaje povereného zamestnanca nadobúdateľa podľa bodu 4.5 článku IV,
jeho telefonický a e-mailový kontakt.

8.4.

Poskytovateľ nenesie žiadnu zodpovednosť za chyby, ktoré boli spôsobené neodborným
používaním alebo zásahmi do predmetu zmluvy zo strany nadobúdateľa.

8.5.

V prípade reklamácií predmetu zmluvy budú zmluvné strany postupovať podľa príslušných
ustanovení OZ a ostatných všeobecne záväzných právnych predpisov SR.

9.1.

Článok IX
Zmluvné pokuty
V prípade omeškania poskytovateľa s poskytnutím plnenia predmetu zmluvy uvedeného
v článku I a prílohe č. 1 tejto zmluvy v termíne uvedenom v bode 4.4 článku IV tejto zmluvy,
je nadobúdateľ oprávnený účtovať poskytovateľovi zmluvnú pokutu vo výške 0,05 % z ceny
predmetu zmluvy uvedenej v bode 2.2 článku II tejto zmluvy vrátane DPH, a to za každý aj
začatý deň omeškania.

9.2.

V prípade porušenia povinnosti poskytovateľa uvedenej v bode 6.1 tejto zmluvy, je
nadobúdateľ oprávnený uplatniť si voči poskytovateľovi zmluvnú pokutu vo výške 5 % z ceny
za predmet tejto zmluvy.

9.3.

Zaplatenie zmluvnej pokuty nezbavuje poskytovateľa povinnosti dodať príslušné omeškané
plnenie predmetu tejto zmluvy za podmienok uvedených v tejto zmluve.

9.4.

Uplatnením zmluvnej pokuty nie je dotknutý nárok zmluvných strán na náhradu škody
spôsobenej porušením povinností podľa tejto zmluvy jednou zo zmluvných strán.
Článok X.
Vlastnícke právo

5

10.1.

11.1.
11.2.

Nadobúdateľ nadobudne vlastnícke právo k predmetu zmluvy po riadnom uhradení ceny
predmetu zmluvy uvedenej v bode 2.2 článku II tejto zmluvy.
Článok XI.
Doba trvania zmluvy
Táto zmluva sa uzatvára na dobu určitú podľa bodu 10.1 článku X do riadneho uhradenia
ceny podľa článku II a článku III tejto zmluvy.
Pred uplynutím doby platnosti zmluvy možno túto zmluvu ukončiť:
a)

b)

c)

d)

výpoveďou nadobúdateľa bez uvedenia dôvodu v mesačnej výpovednej lehote, ktorá
začína plynúť od prvého dňa mesiaca nasledujúceho po doručení písomnej výpovede
druhej zmluvnej strane,
písomnou dohodou zmluvných strán o skončení tejto zmluvy. V prípade zániku tejto
zmluvy písomnou dohodou zmluvných strán o jej skončení, zaniká táto zmluva dňom
uvedeným v dohode o jej skončení. V dohode o skončení tejto zmluvy zmluvné strany
upravia aj ich vzájomné nároky vzniknuté z plnenia povinností alebo z ich porušenia
druhou zmluvnou stranou, ktoré existujú ku dňu zániku tejto zmluvy,
odstúpením nadobúdateľa
v prípade podstatného porušenia tejto zmluvy
poskytovateľom, za ktoré sa na účely tejto zmluvy považuje stav, ak poskytovateľ
mešká s termínom dodania predmetu zmluvy podľa bodu 4.4 článku IV tejto zmluvy
alebo predmet zmluvy uvedený v bode 1.1 článku I, tejto zmluvy nemá požadované
náležitosti a technické vlastnosti podľa prílohy č. 1 tejto zmluvy.
nadobúdateľ je oprávnený odstúpiť od zmluvy aj v prípade porušenia bodu 12.11
článku XII tejto zmluvy.

11.3.

Odstúpenie od tejto zmluvy musí byť urobené v písomnej forme a je účinné dňom doručenia
odstúpenia druhej zmluvnej strane alebo odmietnutím prevzatia odstúpenia druhou
zmluvnou stranou.

11.4.

Ukončením platnosti tejto zmluvy zanikajú všetky práva a povinnosti zmluvných strán v nej
zakotvené, okrem nárokov na úhradu spôsobenej škody, nárokov na zmluvné, resp. zákonné
sankcie a úroky, ako aj nárok nadobúdateľa na bezplatné odstránenie zistených chýb plnenia
predmetu tejto zmluvy, na ktoré sa vzťahuje záruka.

12.1.

Článok XII.
Osobitné ustanovenia
Nadobúdateľ prehlasuje a zodpovedá za to, že je subjektom oprávneným v zmysle
príslušných všeobecne záväzných právnych predpisov SR na dodanie predmetu tejto zmluvy.
Nadobúdateľ sa zaväzuje, že zabezpečí trvalé odborné organizovanie, riadenie a
koordinovanie všetkých potrebných činností pri plnení predmetu podľa tejto zmluvy,
všeobecne záväzných právnych predpisov SR, pokynov a interných predpisov nadobúdateľa.

12.2.

Poskytovateľ zodpovedá za všetku škodu, ktorá vznikla nadobúdateľovi nesplnením
ustanovení tejto zmluvy a zo súvisiacich všeobecne záväzných právnych predpisov SR alebo
omeškaním s ich plnením. Nadobúdateľ je v takom prípade oprávnený požadovať od
poskytovateľa a náhradu škody podľa OZ.

12.3.

Poskytovanie plnení predmetu podľa tejto zmluvy môže byť uskutočnené až po nadobudnutí
jej účinnosti.

12.4.

Zmluvné strany sa dohodli, že právne vzťahy akokoľvek súvisiace s touto zmluvou sa budú
riadiť právnym poriadkom SR. Zmluvné strany sa zároveň dohodli, že v prípade sporu, je na
konanie príslušný súd SR.
6

12.5.

Zmluvné strany sa zaväzujú, že si budú poskytovať potrebnú súčinnosť pri plnení záväzkov z
tejto zmluvy a navzájom si budú oznamovať všetky okolnosti a informácie, ktoré môžu mať
vplyv na plnenie predmetu tejto zmluvy.

12.6.

Nadobúdateľ umožní zamestnancom poskytovateľa prístup do objektov a priestorov v mieste
dodania predmetu tejto zmluvy. Zamestnanci poskytovateľa sa v mieste dodania predmetu
tejto zmluvy budú pohybovať výhradne v sprievode poverených zamestnancov
nadobúdateľa.

12.7.

Zamestnanci poskytovateľa sú povinní pri plnení predmetu tejto zmluvy riadiť sa záväznými
právnymi predpismi o ochrane zdravia a bezpečnosti pri práci.

12.8.

V prípade, ak poskytovateľ alebo jeho subdodávateľ majú povinnosť byť zapísaní v registri
partnerov verejného sektora (ďalej len „register“) v zmysle ZPVS, táto povinnosť musí byť
splnená pred podpisom tejto zmluvy. Poskytovateľ a jeho subdodávatelia musia spĺňať
podmienku zápisu počas celého trvania zmluvy.

12.9.

Poskytovateľ je povinný oznámiť nadobúdateľovi každú zmenu v registri, týkajúcu sa tak
poskytovateľa, ako aj jeho subdodávateľa.

12.10. Nadobúdateľ je oprávnený v súlade s § 19 ods. 3 ZVO odstúpiť od zmluvy, ak poskytovateľ
nebol v čase uzavretia zmluvy, ako aj počas jej trvania zapísaný v registri, alebo ak bol
vymazaný zo ZPVS, v prípade, ak ZPVS takýto zápis predpokladá.
12.11. Poskytovateľ bez predchádzajúceho písomného súhlasu nadobúdateľa nemá právo previesť
práva a povinnosti vyplývajúce z tejto zmluvy na tretiu osobu. Zmluvné strany sa výslovne
dohodli, že bez predchádzajúceho písomného súhlasu nadobúdateľa nie je poskytovateľ
oprávnený ani postúpiť akékoľvek pohľadávky tretej osobe, ktoré mu vznikli voči
nadobúdateľovi podľa alebo na základe tejto zmluvy.
12.12. Poskytovateľ zodpovedá nadobúdateľovi za realizáciu predmetu zmluvy podľa čl. II tejto
zmluvy bez ohľadu na to, či predmet zmluvy realizoval sám, alebo prostredníctvom tretích
osôb – subdodávateľov.
12.13. Zoznam subdodávateľov poskytovateľa, ktorý predložil poskytovateľ do času uzavretia tejto
zmluvy spolu s uvedením údajov o všetkých známych subdodávateľoch v zmysle § 41 ZVO,
údaje o osobe oprávnenej konať za subdodávateľa v rozsahu meno a priezvisko, adresa
pobytu a dátum narodenia, tvorí Prílohu č. 4 k tejto Zmluve. Poskytovateľ je povinný písomne
oznámiť nadobúdateľovi akúkoľvek zmenu údajov o subdodávateľovi, a to do piatich
pracovných dní odo dňa, kedy sa poskytovateľ dozvedel o tejto zmene.
12.14. Ak v čase uzavretia zmluvy poskytovateľovi neboli známi subdodávatelia a poskytovateľ má v
úmysle realizovať predmet tejto zmluvy prostredníctvom subdodávateľa, zámer realizácie
predmetu tejto zmluvy prostredníctvom subdodávateľa poskytovateľ bezodkladne písomne
oznámi nadobúdateľovi s uvedením údajov o subdodávateľovi v rozsahu: (i) meno a
priezvisko alebo obchodné meno, resp. názov, (ii) adresa pobytu alebo sídlo, (iii) IČO alebo
dátum narodenia, ak nebolo pridelené IČO, (iv) podiel plnenia zo zmluvy v % vyjadrení, ako aj
údaje o osobe oprávnenej konať za subdodávateľa v rozsahu meno a priezvisko, adresa
pobytu a dátum narodenia a o osobe oprávnenej konať za subdodávateľa v rozsahu meno a
priezvisko, adresa pobytu a dátum narodenia.
12.15. Poskytovateľ je povinný najneskôr 5 pracovných dní pred dňom, ktorý predchádza dňu, v
ktorom nastane zmena subdodávateľa, písomne oznámiť nadobúdateľovi zámer zmeny

7

subdodávateľa s uvedením identifikačných údajov pôvodného aj nového subdodávateľa a
osoby oprávnenej konať za subdodávateľa v rozsahu uvedenom v bode 12.14 tohto článku.
Článok XIII.
Záverečné ustanovenia
13.1.

Táto zmluva je uzatvorená podľa právneho poriadku SR, pričom práva, povinnosti a vzťahy
zmluvných strán v tejto zmluve neupravené sa budú prednostne spravovať príslušnými
ustanoveniami Autorského zákona, OZ a súvisiacimi všeobecne záväznými právnymi
predpismi SR uvedenými v preambule tejto zmluvy a ostatnými súvisiacimi právnymi
predpismi SR.

13.2.

Túto zmluvu je možné meniť a dopĺňať iba uzatvorenými písomnými očíslovanými dodatkami
po súhlase oboch zmluvných strán. Všetky dodatky budú označené poradovými číslami a
podpísané štatutárnymi orgánmi zmluvných strán.

13.3.

Táto zmluva sa vyhotovuje v piatich rovnopisoch, z ktorých nadobúdateľ obdrží tri rovnopisy
a poskytovateľ dva rovnopisy.

13.4.

Táto zmluva nadobúda platnosť dňom jej podpisu oboma zmluvnými stranami a účinnosť
dňom nasledujúcim po dni jej zverejnenia v Centrálnom registri zmlúv vedenom Úradom
vlády SR (ďalej len „CRZ“).

13.5.

Zmluvné strany berú na vedomie, že zverejnenie zmluvy v CRZ nie je porušením alebo
ohrozením obchodného tajomstva.

13.6.

Zmluvné strany prehlasujú, že zmluva neobsahuje utajované skutočnosti, obchodné
tajomstvo ani osobné údaje, ktoré by mali byť zvlášť chránené pred ich zverejnením, preto
výslovne súhlasia so zverejnením tejto zmluvy a dodatkov v jej plnom rozsahu vrátane jej
príloh v CRZ.

13.7.

Neoddeliteľnou súčasťou tejto zmluvy sú prílohy:
Príloha č. 1 – Opis predmetu zákazky,
Príloha č. 2 – Návrh na plnenie kritéria,
Príloha č. 3 – Vzor odovzdávacieho a preberacieho protokolu,
Príloha č. 4 – Zoznam subdodávateľov.

13.8.

Zmluvné strany prehlasujú, že túto zmluvu uzatvárajú po jej dôkladnom prečítaní slobodne,
na základe vlastnej vôle, vážne a nie v tiesni alebo za nápadne nevýhodných podmienok. Na
znak súhlasu ju zmluvné strany podpísali.

Za nadobúdateľa:

Za poskytovateľa:

V Bratislave, dňa .......................

V

...............................................................
Ing. Jaroslav Regec
generálny tajomník služobného úradu
Ministerstvo pôdohospodárstva
a rozvoja
vidieka SR

, dňa .........................

..........................................................

8

Príloha č.1 k Zmluve o dodaní softvéru a licencií k softvéru
Opis predmetu zákazky

Predmetom zákazky je dodanie nového nepoužívaného originálneho softvéru s názvom
Microsoft®SQLSvrEnterpriseCore 2017 Sngl MVL 2Licenses CoreLic v počte 16 ks a k nemu príslušný
počet nevýhradných, neprevoditeľných, časovo a územne neobmedzených softvérových licencií pre
verejnú správu (tzv. goverment licencie - cenová hladina D) so zárukou 24 mesiacov od dátumu
nadobudnutia od poskytovateľa registrovaného ako partnera alebo predajcu produktov spoločnosti
Microsoft. Softvér bude použitý na dvoch fyzických serveroch s počtom 16 Core, spolu 32 Core, ktorý
je možné prostredníctvom downgrade inštalovať vo verzii Microsoft®SQL Enterprise 2016. Softvér je
možné dodať ako elektronické alebo fyzické inštalačné súbory na pevnom nosiči údajov alebo
poskytované elektronickými komunikačnými nástrojmi. Jazyková verzia softvéru môže byť v
anglickom alebo slovenskom jazyku. Softvér nie je viazaný na zariadenia, na ktorých bude
nainštalovaný (tzv. OEM). Dodávka OEM verzie softvéru nie je akceptovaná forma. Pre poskytovanú
elektronickú formu softvéru budú licenčné kľúče a inštalačné súbory dostupné cez MS VLSC portál.
Všetky licencie sú bez služieb technickej a licenčnej podpory software assurance (tzv. SA).

9

Príloha č. 2 k Zmluve o dodaní softvéru a licencií k softvéru
Návrh na plnenie kritérií

10

Príloha č. 3 k Zmluve o dodaní softvéru a licencií k softvéru

Vzor – ODOVZDÁVACÍ A PREBERACÍ PROTOKOL č. .......
Podľa „Zmluvy o dodaní softvéru a licencií k softvéru“ č. ........................zo dňa dd.mm.rrrr
poskytovateľ: ..................................... so sídlom ..........................................., IČO: ...........................,
odovzdáva a nadobúdateľ: Ministerstvo pôdohospodárstva a rozvoja vidieka SR so sídlom
Dobrovičova 12, Bratislava, IČO: 00156621
preberá*/nepreberá* plnenie predmetu zmluvy o dodaní softvéru a licencií k softvéru v rozsahu
podľa článku I, bodu 1.1

Part Number

Názov položky

Počet ks licencii

16 ks

bez výhrad*/s výhradami* uvedenými nižšie
...................................................................................................................................................................
...................................................................................................................................................................
.........................
a termínom ich odstránenia do...................................

Za poskytovateľa:
V ............................., dňa .................. 2018
Meno a priezvisko povereného zamestnanca
poskytovateľa

Za nadobúdateľa:
V Bratislave, dňa ................ 2018
Meno a priezvisko povereného zamestnanca
nadobúdateľa

......................................................

......................................................

Podpis povereného zamestnanca poskytovateľa

Podpis povereného zamestnanca nadobúdateľa

*nevhodné prečiarknuť

11

Príloha č. 4 k Zmluve o dodaní softvéru a licencií k softvéru
Zoznam subdodávateľov

12

