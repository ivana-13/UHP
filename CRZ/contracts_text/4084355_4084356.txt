Č.122-257/2019-BA

Sprostredkovateľská zmluva
uzatvorená podľa čl. 28 ods. 3 nariadenia Európskeho parlamentu a rady (EÚ) 2016/679
z 27. apríla 2016 o ochrane fyzických osôb pri spracúvaní osobných údajov a o voľnom
pohybe takýchto údajov, ktorým sa zrušuje smernica 95/46/ES (všeobecné nariadenie
o ochrane osobných údajov) a podľa § 34 zákona č. 18/2018 Z. z. o ochrane osobných údajov
a o zmene a doplnení niektorých zákonov

medzi zmluvnými stranami:

Slovenská banková asociácia
IČO:
30 813 182
DIČ:
20 20 80 99 78
Sídlo:
Mýtna 48, 811 07 Bratislava
Zastúpená:
Milena Koreňová
výkonná riaditeľka Slovenskej bankovej asociácie
zapísaná v registri záujmových združení právnických osôb Okresného úradu Bratislava, číslo OVVS
65/1993-Ta v mene bánk a pobočiek zahraničných bánk
(ďalej len „Prevádzkovateľ 1“) a
Sociálna poisťovňa
IČO:
30 807 484
DIČ:
2020592332
sídlo
Ul. 29. augusta 8 a 10, 813 63 Bratislava
Zastúpená:
Ing. Ľubomír Vážny
generálny riaditeľ Sociálnej poisťovne
(ďalej len ako „Prevádzkovateľ 2“);
(Prevádzkovateľ 1 a Prevádzkovateľ 2 ďalej spolu len ako „Prevádzkovateľ“)
CRIF- Slovak Credit Bureau, s.r.o.
IČO:
35 886 013
DIČ:
2021842042
Sídlo:
Mlynské Nivy 14, 821 09 Bratislava
Zastúpená: Ing. Ján Budinský, konateľ, Mgr. Petr Kučera, konateľ, Natalia Shchelovanova,
konateľka
Zapísaná v Obchodnom registri vedenom Okresného súdu Bratislava I , oddiel Sro vložka č. 31737/B
(ďalej len „Sprostredkovateľ“)

Zmluvné strany sa dohodli na nasledujúcom znení zmluvy:
Preambula
Zmluvné strany majú spolu uzatvorenú „Zmluvu o elektronickej komunikácii a technickej
podpore“ zo dňa 21.6.2017 podľa § 269 ods. 2 zákona č. 513/1991 Zb. Obchodný zákonník
v znení neskorších predpisov, predmetom ktorej je predovšetkým elektronická komunikácia
medzi Prevádzkovateľom 2 a bankami, zastúpenými Prevádzkovateľom 1 a technická
podpora funkčnosti a bezpečnosti informačného systému pre elektronickú komunikáciu medzi
Prevádzkovateľom 2 a bankami zastúpenými Prevádzkovateľom 1, ktorú zabezpečuje
1

Č.122-257/2019-BA
Sprostredkovateľ (ďalej len ako „Zmluva o spolupráci a technickej podpore“). Vzhľadom na
spracovanie osobných údajov zamestnancov Prevádzkovateľa Sprostredkovateľom, zmluvné
strany uzatvárajú podľa čl. 28 ods. 3 nariadenia Európskeho parlamentu a rady (EÚ) 2016/679
z 27. apríla 2016 o ochrane fyzických osôb pri spracúvaní osobných údajov a o voľnom
pohybe takýchto údajov, ktorým sa zrušuje smernica 95/46/ES (všeobecné nariadenie
o ochrane osobných údajov) (ďalej len „GDPR“) a podľa § 34 zákona č. 18/2018 Z. z.
o ochrane osobných údajov a o zmene a doplnení niektorých zákonov (ďalej len „ZOOU“)
túto sprostredkovateľskú zmluvu (ďalej len „Zmluva“).
Článok I.
Vymedzenie pojmov
Dotknutá osoba – identifikovaná, alebo identifikovateľná fyzická osoba, ktorej sa spracúvané
osobné údaje týkajú – dotknutí zamestnanci Prevádzkovateľa .
Prevádzkovateľ – je fyzická alebo právnická osoba, orgán verejnej moci, agentúra alebo iný
subjekt, ktorý sám alebo spoločne s inými určí účely a prostriedky spracúvania osobných
údajov;
Sprostredkovateľ –je fyzická alebo právnická osoba, orgán verejnej moci, agentúra alebo iný
subjekt, ktorý spracúva osobné údaje v mene prevádzkovateľa.

Článok II.
Predmet zmluvy
1.

Prevádzkovateľ touto zmluvou poveruje Sprostredkovateľa spracovaním osobných
údajov Dotknutých osôb v mene Prevádzkovateľa v rozsahu osobných údajov,
spracúvanie ktorých je potrebné pre účely plnenia Zmluvy o spolupráci a technickej
podpore.

2.

Sprostredkovateľ je oprávnený spracúvať osobné údaje, s ktorými príde do styku
v súvislosti s realizáciou Zmluvy o spolupráci a technickej podpore a to výlučne na účel
vykonávania technickej podpory spočívajúcej v zabezpečení elektronickej komunikácie
medzi Prevádzkovateľom 2 a bankami, zastúpenými Prevádzkovateľom 1.

3.

Sprostredkovateľ je oprávnený spracúvať osobné údaje výhradne pre poskytovanie
služieb Prevádzkovateľovi , a to na základe pokynov Prevádzkovateľa podľa podmienok
stanovených v tejto Zmluve v súlade so všeobecne záväznými právnymi predpismi
upravujúcimi ochranu a spracúvanie osobných údajov. Za pokyny Prevádzkovateľa sa
považujú pokyny uvedené v tejto Zmluve, v Zmluve o spolupráci a technickej podpore,
prípadne iné písomne zdokumentované pokyny.

4.

Osobné údaje, ktoré sú predmetom spracúvania v zmysle tejto zmluvy v dôsledku plnenia
predmetu Zmluvy o spolupráci a technickej podpore sú typu bežné osobné údaje. Zoznam
spracúvaných údajov: meno a priezvisko zamestnanca Prevádzkovateľa, adresa
zamestnávateľa.

5.

Zmluvné strany prehlasujú, že právnym základom spracúvania osobných údajov
v rozsahu Zmluvy o spolupráci a technickej podpore je splnenie zákonnej povinnosti
2

Č.122-257/2019-BA
podľa čl. 6 ods. 1 písm. c) GDPR, pričom konkrétu zákonnú povinnosť ustanovuje
Zmluva o spolupráci a technickej podpore osobitne a § 78 ods. 3 ZOOU.
Článok III
Spôsob výkonu zmluvy a prehlásenia prevádzkovateľa
1.
2.

3.

Sprostredkovateľ vykonáva spracúvanie osobných údajov prostredníctvom informačného
systému „SEES“, ktorý je jeho vlastným informačným systémom.
Sprostredkovateľ má v rámci spracúvania osobných údajov podľa tejto zmluvy povolené
operácie s osobnými údajmi v rozsahu najmä:
a) zaznamenávanie,
b) usporadúvanie,
c) štruktúrovanie,
d) vyhľadávanie,
e) prehliadanie,
f) preskupovanie alebo kombinovanie,
g) vymazanie alebo likvidácia
Prevádzkovateľ vyhlasuje, že pri výbere Sprostredkovateľa dbal na odbornú, technickú,
organizačnú a personálnu spôsobilosť Sprostredkovateľa a jeho schopnosť zaručiť
ochranu práv dotknutých osôb.
Článok IV.
Povinnosti a vyhlásenia Sprostredkovateľa

1. Sprostredkovateľ sa zaväzuje pri spracovávaní osobných údajov postupovať s náležitou
starostlivosťou a v súlade s GDPR a vzťahujúcimi sa právnymi predpismi Slovenskej
republiky, najmä ZOOU, plniť v súlade s touto zmluvou a pokynmi Prevádzkovateľa,
najmä teda: dodržiavať zásady ochrany osobných údajov zverejnené Prevádzkovateľom.
2. Spracúvať osobné údaje na základe doložených pokynov Prevádzkovateľa v zmysle čl. 32
GDPR vrátane prípadnej pseudonymizácie a šifrovania s ohľadom na okolnosti
konkrétneho prípadu a v rozsahu nevyhnutnom na dosiahnutie účelu spracúvania
osobných údajov, ako je uvedené v čl. II tejto Zmluvy a pokynu Prevádzkovateľa
udeleného osobou oprávnenou konať v danom rozsahu za Prevádzkovateľa.
3. Sprostredkovateľ nie je oprávnený osobné údaje Dotknutých osôb zverejňovať, šíriť či
odovzdávať ďalším osobám. Je povinný zaistiť, aby jeho zamestnanci a ďalšie osoby,
ktoré využije na plnenie podľa tejto Zmluvy, dodržiavali podmienky stanovené GDPR,
vnútroštátnymi predpismi a touto Zmluvou.
4. Sprostredkovateľ nezapojí do spracovania žiadneho ďalšieho sprostredkovateľa bez
predchádzajúceho
konkrétneho
alebo
všeobecného
písomného
povolenia
Prevádzkovateľa. V prípade všeobecného písomného povolenia Sprostredkovateľ
Prevádzkovateľa informuje o všetkých zamýšľaných zmenách týkajúcich sa prijatia
ďalších sprostredkovateľov alebo ich nahradení, a poskytne tak Prevádzkovateľovi
príležitosť vysloviť voči týmto zmenám námietky. Na účely tejto Zmluvy sa dojednáva, že
až do odvolania nebude žiadny ďalší sprostredkovateľ do spracovania zapojený.

3

Č.122-257/2019-BA
5. Strany prehlasujú, že pri činnosti spracovania nedochádza k odovzdaniu osobných údajov
do tretej krajiny alebo medzinárodnej organizácie ani iným organizáciám v SR, ak
Prevádzkovateľ neprejavil s takýmto úkonom vopred písomný súhlas.
6. Sprostredkovateľ je povinný prijať také opatrenia organizačného a technického rázu,
aby nemohlo dôjsť k neoprávnenému alebo náhodnému prístupu k osobným údajom,
k ich zmene, zničeniu či strate, neoprávneným prenosom, k ich inému neoprávnenému
spracovaniu, ako aj k inému zneužitiu osobných údajov. Sprostredkovateľ je povinný
prijať organizačné a technické opatrenia na prevenciu rizík pre práva a slobody fyzických
osôb, vyvolaných spracovaním, v maximálnej miere, akú dovoľujú súčasný stav techniky,
náklady a ďalšie ovplyvniteľné okolnosti. Táto povinnosť platí aj po ukončení
spracovávania osobných údajov ukončením tejto zmluvy až do okamihu protokolárnej
úplnej likvidácie osobných údajov.
Sprostredkovateľ je povinný zaistiť najmä:
a) zabránenie neoprávneným osobám v prístupe k osobným údajom a k prostriedkom na
ich spracovanie,
b) zabránenie neoprávnenému čítaniu, vytváraniu, kopírovaniu, prenosu, úprave či
vymazaniu záznamov obsahujúcich osobné údaje a
c) opatrenia, ktoré umožnia určiť a overiť, komu/kým a akým spôsobom boli osobné
údaje odovzdané a prevzaté.
7. Sprostredkovateľ je povinný spracovať a dokumentovať prijaté a vykonané technickoorganizačné opatrenia na zaistenie ochrany osobných údajov v súlade s právnymi
predpismi EÚ a Slovenskej republiky, k tomu sa vzťahujúcimi. Sprostredkovateľ je
povinný spolupracovať s Prevádzkovateľom a byť mu nápomocný pri zaisťovaní plnenia
jeho povinností pri prevencii rizík a ďalších povinností Prevádzkovateľa podľa
ustanovení čl. 32 – 36 GDPR. K vyžiadaniu Prevádzkovateľa je mu nápomocný
technickými a organizačnými prostriedkami pri plnení povinností Prevádzkovateľa
reagovať na žiadosti o výkon práv Dotknutej osoby stanovených v kapitole III. GDPR
(informácie a prístup k osobným údajom, oprava a výmaz, právo na obmedzenie
spracovania atď.)
8. Sprostredkovateľ sa zaväzuje zachovávať mlčanlivosť o osobných údajoch Dotknutých
osôb a o bezpečnostných opatreniach prijatých na zabezpečenie ochrany osobných údajov,
a to aj po skončení tohto zmluvného vzťahu. Je povinný nakladať s nimi ako
s informáciami dôvernými v zmysle Zákona 513/1991 (Obchodný zákonník) a jeho
následných novelizácií.. Je povinný zaviazať týmito povinnosťami aj osoby, ktoré by
dojednal na činnosti na plnenie podľa tejto zmluvy (zamestnancov či iných pracovníkov).
9. Po ukončení poskytovania služieb spojených so spracovaním Sprostredkovateľ v súlade
s rozhodnutím Prevádzkovateľa všetky osobné údaje buď vymaže, alebo ich vráti
Prevádzkovateľovi a vymaže existujúce kópie, ak právo Únie alebo členského štátu
nepožaduje uloženie daných osobných údajov. Dojednáva sa, že takýto pokyn bude
sprostredkovateľovi daný písomne.
10. Sprostredkovateľ poskytne Prevádzkovateľovi všetky informácie potrebné na doloženie
toho, že boli splnené povinnosti sprostredkovateľa a stanovené ustanoveniami GDPR a
umožní audity, vrátane inšpekcií, vykonávané Prevádzkovateľom alebo iným audítorom,
ktorého Prevádzkovateľa poveril. Pri vykonávaní auditov bude spolupracovať s
4

Č.122-257/2019-BA
prevádzkovateľom alebo ním určeným audítorom. Prevádzkovateľ je oprávnený vykonať
inšpekciu plnenia povinností Sprostredkovateľa a audit bez predchádzajúceho
upozornenia. Nespolupráca Sprostredkovateľa bude považovaná za podstatné porušenie
tejto Zmluvy s možnosťou odstúpenia zo strany Prevádzkovateľa, resp. vyvodením
zodpovednosti za prípadnú škodu.
11. Ak Sprostredkovateľ poruší GDPR a túto Zmluvu tým, že bez pokynu Prevádzkovateľa
sám určí účely a prostriedky spracovania osobných údajov, stane sa vo vzťahu k týmto
údajom a ich spracovaniu Prevádzkovateľom so všetkými dôsledkami z toho
vyplývajúcimi.
Článok V.
Trvanie a ukončenie zmluvy
1. Táto zmluva sa uzatvára po dobu trvania spolupráce Prevádzkovateľa
a Sprostredkovateľa v zmysle Zmluvy o spolupráci a technickej podpory.

Článok VI.
Zodpovednosť a Záruky Sprostredkovateľa
1. Zmluvné strany prehlasujú, že sú spôsobilé na realizáciu predmetu tejto zmluvy.
Prehlasujú, že údaje tu uvedené sú v súlade so zápismi vo verejných registroch a osoby tu
uvedené sú ich oprávnenými zástupcami. Každá zo strán sa zaväzuje oznámiť zmeny
dotknutých údajov bez omeškania druhej strane pod sankciou náhrady škody, ak by tak
neučinila.
2. Sprostredkovateľ zodpovedá za všetky škody, ktoré spôsobí Prevádzkovateľovi či
Dotknutej osobe porušením tejto Zmluvy alebo nesplnením povinností Sprostredkovateľa,
prípadne subdodávateľa Sprostredkovateľa pri spracúvaní a ochrane osobných údajov
vyplývajúcich z ustanovení Zmluvy a všeobecne záväzných právnych predpisov. Práva zo
zodpovednosti za škodu sa riadia príslušnými ustanovením Občianskeho zákonníka.
3. Sprostredkovateľ plne zodpovedá za porušenie tejto Zmluvy svojimi zamestnanci alebo
inými osobami, ktoré dojednal na činnosti na plnenie tejto Zmluvy.
4. Prípadne vzniknutú škodu je Sprostredkovateľ povinný nahradiť v rozsahu zahŕňajúcom
všetky náklady, ktoré Prevádzkovateľovi v následku spôsobenej škody preukázateľne
vznikli, vrátane všetkých výdavkov spojených s odškodnením uhradeným tretím stranám,
platbami uloženými príslušnými správnymi úradmi vrátane pokuty uloženej
Prevádzkovateľovi Úradom na ochranu osobných údajov, náklady na právne zastúpenie a
iné.
5. Sprostredkovateľ prehlasuje, že je technicky a organizačne plne spôsobilý zabezpečiť
ochranu spracovávaných osobných údajov. V prípade vzniknutej nedostatočnosti či
výpadku technického riešenia prijme ihneď opatrenia na nápravu.
Ukončením Zmluvy akýmkoľvek spôsobom nezanikajú povinnosti Sprostredkovateľa
týkajúce sa bezpečnosti a ochrany údajov až do okamihu ich protokolárnej úplnej
likvidácie a povinnosť mlčanlivosti. Sprostredkovateľ je povinný ihneď po dátume
5

Č.122-257/2019-BA
ukončenia Zmluvy vydať Prevádzkovateľovi všetky dokumenty a podklady, ak mu také
boli na plnenie Zmluvy Prevádzkovateľom poskytnuté a vymazať existujúce kópie, ktoré
obsahujú osobné údaje, ak osobitný predpis alebo medzinárodná zmluva, ktorou je
Slovenská republika viazaná, nepožaduje uchovávanie týchto osobných údajov.
Ukončenie zmluvného vzťahu nemá vplyv na prípadný nárok na náhradu škody, ktorá
Prevádzkovateľovi vznikla porušením povinností Sprostredkovateľa.
6. Kontakt na zástupcu Prevádzkovateľa 2 zodpovedného za ochranu osobných údajov
zodpovedna.osoba@socpoist.sk
Kontakt na zástupcu Prevádzkovateľa 1 zodpovedného za ochranu osobných údajov
GDPR@sbaonline.sk
Kontakt na zástupcu sprostredkovateľa dpo.sk@crif.com

Článok VII.
Záverečné ustanovenia
1. Táto zmluva podlieha povinnému zverejneniu podľa § 5a ods. 1 zákona č. 211/2000 Z. z.
o slobodnom prístupe k informáciám a o zmene a doplnení niektorých zákonov v znení
neskorších predpisov a zákona č. 546/2010 Z. z., ktorým sa dopĺňa zákon č. 40/1964 Zb.
Občiansky zákonník v znení neskorších predpisov a ktorým sa menia a dopĺňajú niektoré
zákony. Sprostredkovateľ berie na vedomie povinnosť prevádzkovateľa zverejniť túto
zmluvu a svojim podpisom dáva súhlas na zverejnenie tejto zmluvy v plnom rozsahu.
2. Táto zmluva nadobúda platnosť podpisom všetkých zmluvných strán a účinnosť dňom
nasledujúcim po dni jej zverejnenia v Centrálnom registri zmlúv vedenom na Úrade vlády
Slovenskej republiky.
3. Strany sa dohodli, že táto Zmluva je uzatváraná v písomnej forme a písomné budú aj
zmeny Zmluvy alebo pokyny Prevádzkovateľa Sprostredkovateľovi. Na potreby pokynov
na plnenie sa za písomnú formu považuje aj e-mail, ak bude pri tom zachovaná dôvernosť
odovzdávaných informácií.
4. Túto Zmluvu možno meniť len formou písomných dodatkov označených vzostupným
číselným radom, pričom podpisy osôb oprávnených rokovať za zmluvné strany musia byť
vždy na rovnakej listine.
5. Doručovacou adresou na účely tejto Zmluvy je adresa sídla zmluvnej strany uvedená
v záhlaví tejto Zmluvy, ak sa nedohodnú strany inak.
6. Strany prehlasujú, že majú k dispozícii všetky podklady potrebné na plnenie tejto Zmluvy.
7. Ak je niektoré ustanovenie tejto Zmluvy neplatné, odporovateľné alebo nevynútiteľné, či
ak sa takým stane v budúcnosti, nedotýka sa to platnosti, prípadne vynútiteľnosti
ustanovení ostatných, ak z povahy, obsahu alebo z okolností, za akých bolo také
ustanovenie prijaté, nevyplýva, že túto časť nemožno oddeliť od ostatných ustanovení tejto
Zmluvy. Zmluvné strany sa zaväzujú bezodkladne začať rokovania s cieľom novej úpravy
vzájomných vzťahov tak, aby bol zachovaný pôvodný zámer Zmluvy.

6

Č.122-257/2019-BA
8. Právne vzťahy vyplývajúce z tejto Zmluvy sa riadia GDPR – a právnymi predpismi
Slovenskej republiky, najmä ZOOU.
9. Táto Zmluva bola spísaná v troch originálnych vyhotoveniach, z ktorých každá zmluvná
strana dostane jedno vyhotovenie.
10. Zmluvné strany prehlasujú, že si Zmluvu pred jej podpisom prečítali, že súhlasia s jej
obsahom a že nebola dohodnutá v tiesni a za nápadne nevýhodných podmienok. Na
dôkaz toho pripájajú vlastnoručné podpisy osôb oprávnených konať za zmluvné strany.

V ………..…….….. dňa ……….…...

V ………..…….….. dňa ……….…...

za Prevádzkovateľa 1:

za Sprostredkovateľa:

……………………………………….

………………………………………….

Milena Koreňová
výkonná riaditeľka SBA

Ing. Ján Budinský, konateľ
........................................................
Mgr. Petr Kučera, konateľ
........................................................
Natalia Shchelovanova , konateľka

za Prevádzkovateľa 2:
………………………………………...................
Ing. Ľubomír Vážny
generálny riaditeľ Sociálnej poisťovne

7

