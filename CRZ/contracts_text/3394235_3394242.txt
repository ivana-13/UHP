ZoD na realizáciu diela „Rozvoj Activeprocurement a Proebis“

Evidenčné číslo zmluvy
Zhotoviteľa:

Objednávateľa: 4630305/2018

ZMLUVA O DIELO
Zmluvné strany:

Lomtec.com a.s.
Líščie údolie 5
841 04 Bratislava
registrácia:
osoba oprávnená k podpisu zmluvy:
IČO:
IČ pre DPH:
DIČ:
bankové spojenie:
číslo účtu IBAN:
osoba oprávnená rokovať vo veciach
 obchodných:
 technických a realizačných:
číslo zápisu v RPVS:
(ďalej len ,,zhotoviteľ“)

Obchodný register Okresného súdu Bratislava I, odd. Sa vl.č. 5024/B
Mgr. Miroslav Ličko-predseda predstavenstva
Mgr. Miroslav Sedlák- podpredseda predstavenstva,
35795174
SK2020279745
2020279745
Tatra banka, a.s.
SK17 1100 0000 0026 2943 1093
Mgr. Miroslav Sedlák-podpredseda predstavenstva, obchodný riaditeľ
Peter Januška- project manager
vl. č. 6730

a

TRANSPETROL, a. s.
Šumavská 38
821 08 Bratislava
registrácia:
osoba oprávnená k podpisu zmluvy:
IČO:
IČ pre DPH:
DIČ:
bankové spojenie:
číslo účtu IBAN:
osoba oprávnená
 kontrolovať zhotovovanie diela
v priebehu realizácie:
 rokovať vo veciach
 obchodných:
 technických:

Obchodný register Okresného súdu Bratislava I, odd. Sa, vl. č. 507/B
Ing. Ivan Krivosudský, predseda predstavenstva
RNDr. Martin Ružinský, PhD., podpredseda predstavenstva
31341977
SK2020403715
2020403715
Tatra banka, a.s.
SK7911000000002621021532
PhDr. Róbert Danko
Ing. Monika Vilimová
Martin Pásztor

(ďalej len ,,objednávateľ“)

uzatvárajú podľa § 536 a nasl. Obchodného zákonníka č. 513/1991 Zb.
v znení neskorších predpisov túto zmluvu o dielo

1/ 12

ZoD na realizáciu diela „Rozvoj Activeprocurement a Proebis“

Čl. I
PREDMET ZMLUVY
1.1

Zhotoviteľ sa zaväzuje na svoje náklady a na svoje nebezpečenstvo riadne a včas vykonať pre
objednávateľa dielo vymedzené v tejto zmluve o dielo (ďalej aj len „zmluva“ alebo „ZoD“) v rozsahu a
podľa podmienok dohodnutých v tejto zmluve.

1.2

Objednávateľ sa zaväzuje riadne a včas zhotovené dielo v súlade s touto ZoD prevziať a zaplatiť
dohodnutú cenu za jeho vykonanie podľa platobných podmienok dohodnutých v tejto zmluve.

1.3
1.4

Dielom podľa tejto zmluvy je Rozvoj Activeprocurement a Proebis (ďalej len „dielo“).
Zhotoviteľ sa zaväzuje vykonať dielo bližšie špecifikované v prílohe č. 1 tejto zmluvy v rozsahu a kvalite
podľa tejto zmluvy, v súlade so všeobecne záväznými právnymi predpismi, platnými technickými
normami ako aj pokynmi a internými predpismi objednávateľa, s ktorými bol zhotoviteľ preukázateľne
oboznámený.

1.5

Zhotoviteľ potvrdzuje, že sa v rozsahu informácií uvedených v rámci procesu obstarania diela zoznámil
s rozsahom a povahou diela, že sú mu známe technické, kvalitatívne a iné podmienky k realizácii diela a
že disponuje takými technickými, materiálnymi a personálnymi kapacitami, oprávneniami a odbornými
znalosťami, ktoré sú k riadnemu vykonaniu diela potrebné.

1.6

Zmenu diela, ktorá bude mať za následok zvýšenie ceny diela je možné vykonať iba po predchádzaj úcom
písomnom súhlase objednávateľa, zastúpeného osobami oprávnenými k podpisu zmluvy o dielo. Zvýšenie
dohodnutej ceny diela je možné vykonať len na základe písomného dodatku k ZoD, ktorý musí byť
podpísaný osobami oprávnenými k podpisu ZoD.

1.7

Zmluvné strany sa dohodli, že dielo bude protokolárne odovzdané a prevzaté po častiach v zmysle tejto
zmluvy, podľa časového harmonogramu a fakturačných míľnikov uvedených v Prílohe č. 1 a to po ich
úspešnom kvalitatívnom a technickom vyskúšaní.

Čl. II
ČAS PLNENIA
2.1

Zhotoviteľ sa zaväzuje vykonať celé dielo do 28 týždňov od nadobudnutia účinnosti tejto zmluvy.

2.2

Zhotoviteľ je povinný bez meškania písomne informovať objednávateľa o vzniku akejkoľvek udalosti,
ktorá bráni alebo sťažuje realizáciu diela s dôsledkom omeškania času plnenia, uvedeného v bode 2.1
tejto zmluvy.

Čl. III
CENA DIELA
3.1

V súlade s ustanovením § 3 ods. 3 zákona NR SR č. 18/1996 Z. z. o cenách v znení neskorších predpisov
sa zmluvné strany dohodli na cene za vykonanie diela podľa bodu 1.3 tejto zmluvy vo výške 156.000,eur (slovom: stopäťdesiatšesťtisíceur) vrátane DPH, z toho DPH je 26.000 eur. Cena diela bez DPH je
130.000,- eur. Podrobná špecifikácia ceny za dielo a jeho časti je uvedená v prílohe č. 2 tejto zmluvy.

3.2

Dohodnutá cena diela obsahuje všetky oprávnené náklady zhotoviteľa.

3.3

Dohodnuté kvalitatívne, dodacie a iné podmienky pre zhotovenie diela, za ktorých platí dohodnutá cena,
sú vymedzené touto zmluvou a jej prílohami. Odchylné ustanovenia v ponuke zhotoviteľa od ustanovení
dohodnutých v tejto zmluve sa v tomto zmluvnom vzťahu neuplatnia (sú neplatné).

3.4

Dohodnutú cenu diela je možné zmeniť len v prípadoch, ak počas realizácie diela príde k:
a) zmenám alebo rozšíreniu predmetu zmluvy podľa bodu 3.5 tohto článku zmluvy,
b) zníženiu dohodnutého rozsahu prác a dodávok,
c) zmene sadzby dane v čase vzniku daňovej povinnosti. Zhotoviteľ uplatní vo faktúre DPH vo výške
určenej platným právnym predpisom v čase vzniku daňovej povinnosti.

3.5

Objednávateľ je oprávnený i v priebehu realizácie diela požadovať zmenu diela (zámenu materiálov,
dodávok alebo vykonávaných prác na diele, rozšírenie alebo obmedzenie predmetu zmluvy). V takomto
prípade zmluvné strany dohodnú zmenu diela a jej vplyv na cenu, prípadne aj termín plnenia dodatkom
k tejto zmluve a zhotoviteľ je povinný zrealizovať plnenie podľa takto zmenených podmienok. V prípade
porušenia ustanovenia bodu 1.6 tejto zmluvy zo strany zhotoviteľa nie je prípustné dohodnutú cenu diela
meniť a náklady s tým spojené je povinný znášať zhotoviteľ (neuplatní sa § 549 Obchodného zákonníka).
2/ 12

ZoD na realizáciu diela „Rozvoj Activeprocurement a Proebis“

Čl. IV
PLATOBNÉ PODMIENKY
4.1

Zhotoviteľ je povinný po ukončení diela, resp. jeho časti
v zmysle tejto zmluvy, zostaviť a
objednávateľovi predložiť na každej strane podpísaný súpis vykonaných prác a dodávok podľa položiek
uvedených v prílohe č. 1 tejto zmluvy. Súpis vykonaných prác a dodávok po vecnej stránke skontrolujú a
odsúhlasia zástupcovia objednávateľa a to podpisom na každej strane predloženého súpisu prác
a dodávok. Ak má súpis prác a dodávok vady (nie je vyhotovený zmluvne dohodnutým spôsobom),
zástupcovia objednávateľa sú oprávnení zhotoviteľovi vrátiť tento súpis na prepracovanie s presným
zadefinovaním vád. Súpis vykonaných prác a dodávok potvrdený zástupcami objednávateľa je povinnou
prílohou faktúry.

4.2

Na základe súpisu vykonaných prác, ktorý je odsúh lasený postupom podľa predchádzajúceho bodu tohto
článku zmluvy, má zhotoviteľ právo vyhotoviť faktúru so všetkými zákonom stanovenými náležitosťami.
Objednávateľ uhradí dohodnutú cenu diela, resp. jej časť, v súlade s podmienkami dohodnutými v tejto
zmluve po riadnom vykonaní diela, resp, jeho časti podľa tejto zmluvy, na základe faktúry zhotoviteľa.
Faktúra musí byť vyhotovená v súlade s touto zmluvou a platným zákonom o DPH. Zhotoviteľ je povinný
predložiť objednávateľovi dva rovnopisy faktúry vrátane príloh. Zmluvné strany sa dohodli, že lehota
splatnosti faktúry je do 30 dní od jej doručenia objednávateľovi. Ak posledný deň lehoty pripadne na
sobotu, nedeľu alebo sviatok, je posledným dňom lehoty najbližší nasledujúci pracovný deň. Osoba
oprávnená rokovať za objednávateľa vo veciach obchodných je oprávnená bez zaplatenia vrátiť
zhotoviteľovi faktúru, ktorá neobsahuje dohodnutú prílohu alebo je vy hotovená v rozpore s touto zmluvou
alebo všeobecne záväznými právnymi predpismi, pričom sa zastavuje plynutie lehoty splatnosti faktúry.
Po doručení riadne vyhotovenej faktúry objednávateľovi začína plynúť nová lehota splatnosti faktúry. Za
deň splnenia finančného záväzku sa považuje deň odpísania sumy peňažného záväzku z účtu
objednávateľa v prospech účtu zhotoviteľa, ktorý je uvedený v tejto zmluve. V bankovom styku budú
používané variabilné symboly uvedené na príslušnej faktúre. Konštantné symboly budú používané podľa
platných bankových pravidiel.

4.3

Faktúra bude zhotoviteľom vyhotovená a objednávateľom uhradená a ž po odstránení všetkých vád
a nedorobkov diela.

4.4

Zmluvné strany sa dohodli, že pohľadávky zhotoviteľa voči objednávateľovi vzniknuté z tejto zmluvy,
nie je zhotoviteľ oprávnený postúpiť tretej osobe bez predchádzajúceho písomného súhlasu
objednávateľa.

Čl. V
PODMIENKY ZHOTOVOVANIA DIELA
5.1

Povinnosti a spolupôsobenie objednávateľa

5.1.1

Objednávateľ oboznámi zhotoviteľa s príslušnými internými predpismi objednávateľa, ktoré sa na
vykonávanie prác podľa tejto zmluvy vzťahujú, pričom zhotoviteľ je povinný zabezpečiť na školení účasť
všetkých pracovníkov, ktorých použije na výkon prác podľa tejto zmluvy , potvrdiť ich preškolenie
a zabezpečiť dodržiavanie týchto rozhodnutí a predpisov.
Zástupcom objednávateľa musí byť umožnené kontrolovať dielo na každom stupni jeho vykonávania. Ak
pri kontrole zistia, že zhotoviteľ porušuje svoje povinnosti, majú právo žiadať, aby zhotoviteľ odstránil
vady vzniknuté vadným zhotovovaním diela a ďalej ho zhotovoval riadne. V prípade, že zhotoviteľ v
primeranej lehote nevyhovie týmto požiadavkám objednávateľa považuje sa to za podstatné porušenie
zmluvy.
Objednávateľ je oprávnený prostredníctvom svojich zástupcov sledovať obsah vykonaných prác a
dodávok, vyjadrovať sa k vykonaným prácam.
Zástupcovia objednávateľa sú oprávnení dať praco vníkom zhotoviteľa príkaz prerušiť práce, ak je
ohrozená bezpečnosť zmluvného diela, život alebo zdravie osôb alebo ak hrozia iné vážne škody a
zodpovedný zástupca zhotoviteľa nie je na pracovisku ani inak včas dosiahnuteľný.
Objednávateľ je povinný prevziať riadne a včas zhotovené dielo, alebo jeho časť, v rozsahu a kvalite
dohodnutej touto zmluvou a v súlade s príslušnými všeobecne záväznými právnymi predpismi.

5.1.2

5.1.3
5.1.4

5.1.5

5.2

Povinnosti zhotoviteľa

5.2.1 Zhotoviteľ prehlasuje a zodpovedá za to, že je subjektom oprávneným v zmysle príslušných všeobecne
záväzných právnych predpisov na zhotovenie diela podľa tejto zmluvy. Zhotoviteľ sa zaväzuje, že
zabezpečí trvalé odborné organizovanie, riadenie a koordinovanie prác a iných činností na pracovisku a
v ich priebehu bude zabezpečovať výkon prác podľa zmluvne dohodnutých podmienok, všeobecne
záväzných právnych predpisov, pokynov a interných predpisov objednávateľa.
3/ 12

ZoD na realizáciu diela „Rozvoj Activeprocurement a Proebis“

5.2.2 V prípade zmeny diela alebo rozšírenia rozsahu predmetu zmluvy s následným zvýšením zmluvne
dohodnutej ceny diela a/alebo predĺžením zmluvne dohodnutého času plnenia je potrebné postupovať
v súlade s bodom 1.6 tejto zmluvy; v opačnom prípade schválenie predmetnej zmeny resp. naviac prác
nezaväzuje objednávateľa a je neplatné.
5.2.3 Zhotoviteľ je povinný dodržiavať pokyny objednávateľa alebo jeho zástupcov týkajúce sa diela.
5.2.4 Zhotoviteľ je povinný pred začatím prác skontrolovať podklady a podmienky k vykonaniu diela a zistiť
prekážky, ktoré by mohli znemožňovať vykonanie diela dohodnutým spôsobom.
5.2.5 Zhotoviteľ je povinný bez zbytočného odkladu upozorniť objednávateľa na nevhodnú povahu alebo vady
vecí, podkladov alebo pokynov, ktoré dostal od objednávateľa.
5.2.6 Ak zhotoviteľ zistí skryté prekážky na mieste, kde má dielo zhotoviť, ktoré mu bránia zhotoviť dielo
riadne, je povinný ihneď takéto prekážky oznámiť objednávateľovi a ak sa nedajú odstrániť, navrhnúť
objednávateľovi zmenu diela.
5.2.7 Odborné práce musia byť vykonané len pracovníkmi zhotoviteľa alebo jeho subdodávateľov, ktorí majú
príslušnú kvalifikáciu, odbornú spôsobilosť a oprávnenie na vykonanie týchto prác. Zhotoviteľ je povinný
pri vykonávaní diela zabezpečiť dodržiavanie platných technických noriem, príslušných platných
všeobecne záväzných právnych predpisov, predpisov týkajúcich sa BOZP a PO, zákazu vnášania,
požívania alkoholických nápojov, užívania omamných alebo psychotropných látok, fajčenia , ako
aj interných predpisov objednávateľa, s ktorými bol oboznámený. Zhotoviteľ zodpovedá za to, že všetci
pracovníci, ktorých použije na vykonanie diela sú oprávnení, spôsobilí a poučení na výkon príslušných
prác. Zástupca objednávateľa je oprávnený kontrolovať dodržiavanie týchto povinností . Zhotoviteľ sa
zaväzuje, že pri vykonávaní diela neporuší zákaz nelegálneho zamestnávania a splnenie záväzkov a
povinností podľa tohto bodu zmluvy zabezpečí aj u svojich dodávateľov. Porušenie týchto záväzkov
zhotoviteľa sa považuje za podstatné porušenie tejto zmluvy.
5.2.8 Zhotoviteľ sa môže pohybovať len na vymedzenom mieste výkonu prác.
5.2.9 Zhotoviteľ je plne zodpovedný za poškodenie majetku TRANSPETROLU, a.s., alebo tretích osôb, ktoré
sa nachádzajú na mieste výkonu diela.
5.2.10 Zhotoviteľ predloží objednávateľovi menný zoznam svojich pracovníkov, resp. pracovníkov
subdodávateľov s potrebnými osobnými údajmi, ktoré je objednávateľ oprávnený použiť k preškoleniu a
vydaniu povolení pre vstup do priestorov spoločnosti TRANPETROL, a.s. a následnej identifikácii
pracovníkov počas trvania tejto zmluvy. Zhotoviteľ prehlasuje, že disponuje právnym základom na
poskytnutie osobných údajov v rozsahu a na účel podľa tejto zmluvy a na požiadanie predloží
objednávateľovi o tom dôkaz..

Čl. VI
ODOVZDANIE A PREVZATIE DIELA
6.1

Povinnosť vykonať dielo, alebo jeho časť si zhotoviteľ splní riadnym a včasným ukončením a
odovzdaním diela, alebo jeho časti objednávateľovi na základe písomného protokolu o odovzdaní a
prevzatí diela, alebo jeho časti, ktorý bude tvoriť podklad na fakturáciu. Ak dohoda zmluvných strán
alebo všeobecne záväzné právne predpisy určujú vykonanie skúšok osvedčujúcich dohodnuté vlastnosti
diela, musí úspešné vykonanie takýchto skúšok predchádzať odovzdaniu a prevzatiu diela. O odovzdaní a
prevzatí diela spíšu zmluvné strany preberací protokol v 4 vyhotoveniach, 2 vyhotovenia pre každú
zmluvnú stranu.

6.2

Zhotoviteľ sa zaväzuje súčasne s odovzdaním diela odovzdať objedn ávateľovi v slovenskom jazyku aj
všetky doklady, ktoré sa na dielo vzťahujú alebo sú potrebné na jeho užívanie, najmä:
a) zoznamy zariadení ktoré sú súčasťou odovzdaného diela manuály, návody na montáž, údržbu
a obsluhu;
b) záručné listy;
c) prevádzkový predpis, určujúci podmienky prevádzkovania diela;
Neodovzdanie týchto dokladov bude považované za závažné porušenie zmluvy zhotoviteľom a vady diela,
brániace riadnemu užívaniu diela s možnosťou uplatnenia príslušných zmluvných pokút podľa článku VII
tejto zmluvy.

6.3

Dielo má vady, ak vykonanie diela nezodpovedá výsledku určenému v zmluve, najmä ak:
a) nie je dodané v požadovanej kvalite;
b) vykazuje nedorobky, t.j. nie je vykonané v celom rozsahu podľa tejto zmluvy;
c) neboli predložené doklady alebo sú vady v dokladoch uvedených v bode 6.2 tejto zmluvy;
d) má právne vady vyplývajúce z priemyselného alebo iného duševného vlastníctva alebo je zaťažené
inými právami tretích osôb (napr. vecné práva, obligačné práva).
4/ 12

ZoD na realizáciu diela „Rozvoj Activeprocurement a Proebis“

6.4

Objednávateľ nie je povinný prevziať dielo, ktoré má vady. Ak pr i preberaní diela objednávateľ zistí, že
dielo má vady je oprávnený prevzatie diela odmietnuť a spíše so zhotoviteľom zápis o zistených vadách,
spôsobe a termíne ich odstránenia. Zhotoviteľ má povinnosť odovzdať dielo objednávateľovi po
odstránení všetkých vád. Po dobu odstraňovania vád zistených pri odovzdávaní diela je zhotoviteľ v
omeškaní s odovzdaním diela riadne a včas.

Čl. VII
ZMLUVNÉ POKUTY
7.1

Zhotoviteľ sa zaväzuje zaplatiť objednávateľovi na základe uplatnenia zmluvnú pokutu vo výške:
a) 33,- eur za každý deň omeškania zhotoviteľa s odovzdaním diela podľa bodu 1.3 tejto zmluvy alebo
jeho zmluvne dohodnutej časti objednávateľovi v termíne dohodnutom podľa tejto zmluvy,
b) 16,- eur za každý deň omeškania zhotoviteľa s odstránením vád diela v lehote určenej v bode 8.7 tejto
zmluvy,
c) 1 500,- eur za každé porušenie povinností zhotoviteľa podľa bodu 5.2.7.alebo bodu 11.1.tejto zmluvy

7.2

Zhotoviteľ je povinný zaplatiť zmluvné pokuty uplatnené podľa bodu 7.1 tejto zmluvy do 14 dní od ich
uplatnenia objednávateľom.

7.3

Zaplatenie zmluvných pokút nezbavuje zhotoviteľa diela zodpovednosti za spôsobenú škodu, ktorá
vznikla z porušenia zmluvnej povinnosti zabezpečenej zmluvnou pokutou a povinnosti uhradiť ju v plnom
rozsahu. Zaplatené zmluvné pokuty sa neodpočítavajú od výš ky spôsobenej škody.

7.4

Pre prípad omeškania objednávateľa s úhradou ceny diela na základe riadne vyhotovenej a doručenej
faktúry zhotoviteľa sa zmluvné strany dohodli na úroku z omeškania vo výške 0,02 % z nezaplatenej
sumy za každý deň omeškania.

Čl. VIII
ZODPOVEDNOSŤ ZA VADY
ZÁRUKA ZA KVALITU
8.1

Zhotoviteľ zodpovedá za to, že dielo bude vykonané bez akýchkoľvek vád, v súlade s touto zmluvou a
všeobecne záväznými právnymi predpismi a bude mať kvalitatívne vlastnosti určené touto zmluvou.

8.2

Zhotoviteľ nezodpovedá za vady, ktoré boli priamo spôsobené použitím podkladov alebo vecí prevzatých
od objednávateľa na spracovanie v prípade, že zhotoviteľ ani pri vynaložení maximálnej odbornej
starostlivosti nemohol zistiť ich nevhodnosť alebo na ňu bezodkladne písomne upozornil objednávateľa, a
ten na ich použití písomne trval.

8.3

Záručná doba na dielo, ktoré je predmetom tejto zmluvy sú 2 roky s výnimkou dodávok, kde výrobca
(dodávateľ) poskytuje dlhšiu záručnú dobu - v takýchto prípadoch platí záručná doba uvedená v záručnom
liste alebo inom doklade výrobcu (dodávateľa), ktorý odovzdá zhotoviteľ objednávateľovi pri preberacom
konaní. Záručná doba u vzájomne písomne odsúhlasených výrobkov, ktoré sú súčasťou diela, a le
zhotoviteľ nemôže ovplyvniť jej dĺžku trvania je taká, akú uvádza výrobca týchto výrobkov v záručnom
liste. Záručná doba začína plynúť dňom záverečného protokolárneho prevzatia diela objednávateľom.
Záručná doba neplynie v čase, kedy objednávateľ nemohol dielo užívať pre vady, za ktoré zodpovedá
zhotoviteľ.

8.4

Zárukou preberá zhotoviteľ záväzok, že predmet diela bude počas záručnej doby spôsobilý na použitie na
dohodnutý účel a zachová si dohodnuté vlastnosti a kvalitu.

8.5

Objednávateľ sa zaväzuje, že vady diela oznámi zhotoviteľovi bezodkladne po ich zistení písomne a
v zmysle § 564 Obchodného zákonníka uplatní svoj nárok z vád plnenia. Za písomne uplatnenú
reklamáciu (oznámenie vád) sa považuje aj reklamácia podaná e-mailom alebo faxom. Doba od
oznámenia vád zhotoviteľovi až do odstránenia vád sa do záručnej doby nepo číta, o túto dobu sa záručná
doba predlžuje.

8.6

Zhotoviteľ za účelom posúdenia oprávnenosti a rozsahu reklamovanej vady zvolá písomnou pozvánkou
reklamačné konanie, na ktoré prizve aj príslušných subdodávateľov.

8.7

Zhotoviteľ sa zaväzuje začať s odstraňovaním vá d diela najneskôr do 5 dní od doručenia žiadosti
objednávateľa na ich odstránenie a vady bezplatne odstrániť v čo najkratšom čase, najneskôr do 30 dní
od reklamácie vady, ak sa zmluvné strany nedohodnú písomne inak.

8.8

Ak zhotoviteľ nezačne s odstraňovaním vád v čase podľa bodu 8.7 tejto zmluvy alebo ak vady neodstráni
v určenom čase, objednávateľ je oprávnený zabezpečiť odstránenie vád na náklady zhotoviteľa a má
právo započítať náklady na odstránenie vád, resp. zľavu z ceny, prípadne vzniknuté škody a zmluvné
pokuty proti pohľadávkam zhotoviteľa voči objednávateľovi.
5/ 12

ZoD na realizáciu diela „Rozvoj Activeprocurement a Proebis“

8.9

Zhotoviteľ zodpovedá za vady diela, ktoré boli spôsobené jeho prípadnými subdodávateľmi v rovnakom
rozsahu, ako keby dielo zhotovil sám.

8.10 Zhotoviteľ prehlasuje a zodpovedá za to, že predmet jeho plnenia nie je zaťažený právami tretích osôb.
8.11

Vo vzťahu k plneniu podľa tejto zmluvy, ktoré je chránené autorským právom Zhotoviteľ prehlasuje, že
je oprávnený vykonávať majetkové práva autora (autorov) diela a v zmysle § 65 a nasl. Autorského
zákona č. 185/2015 Z.z. udeľuje Objednávateľovi súhlas na použitie diela dodaného na základe tejto
zmluvy a zároveň chráneného podľa autorského zákona podľa potreby Objednávateľa, spôsobom v zmysle
§ 19 Autorského zákona, v neobmedzenom rozsahu, bez časového obmedzeni a. Odmena za poskytnutie
súhlasu na použitie diela (licencie) Objednávateľovi je zahrnutá v cene podľa tejto zmluvy. Zhotoviteľ sa
zaväzuje odškodniť objednávateľa pre prípad, že dielo má právne vady. Zhotoviteľ sa zaväzuje chrániť
objednávateľa pred nárokmi tretích osôb spojenými s plnením podľa tejto zmluvy a znášať všetky náklady
s tým spojené. Po splnení záväzku podľa tejto zmluvy, je Objednávateľ oprávnený bez ďalšieho poveriť
doplnením alebo zmenou diela aj inú osobu ako Zhotoviteľa.

8.12 Zhotoviteľ sa zaväzuje v prípade žiadosti objednávateľa odstrániť aj také vady, zodpovednosť za vznik
ktorých popiera, s tým, že následne bude riešená otázka zodpovednosti a znášania nákladov.

Čl. IX
ZODPOVEDNOSŤ ZA ŠKODU
9.1

Zhotoviteľ zodpovedá za škodu, ktorá vznikne obj ednávateľovi, zhotoviteľovi alebo tretím osobám v
dôsledku porušenia povinností zhotoviteľa, vyplývajúcich z tohto zmluvného vzťahu, všeobecne
záväzných právnych predpisov alebo porušením inej právnej povinnosti. O škodách bude zhotoviteľ
objednávateľa neodkladne informovať a zaväzuje sa nahradiť vzniknutú škodu, resp. vykonať opatrenia
k odstráneniu škôd bez zbytočného odkladu. Zhotoviteľ je povinný na požiadanie bezodkladne poskytnúť
súčinnosť potrebnú na preverenie okolností vzniku škody a jej výšky a uhradiť náklady spojené so
zisťovaním rozsahu škody a jej uplatnením.

9.2

Zhotoviteľ sa zaväzuje vynaložiť maximálne úsilie a odbornú starostlivosť na predchádzanie vzniku škôd
a zníženie ich rozsahu, zabezpečiť preventívne opatrenia, kvalifikovanú súčinnosť vo vzťahu k povinnosti
predchádzať škodám, obmedzeniu ich rozsahu, zakročovaciu povinnosť pri hroziacej škode, opatrenia na
odvrátenie alebo zmiernenie škody, zabezpečiť a kontrolovať riadne plnenie svojich povinností
vyplývajúcich z tohto zmluvného vzťahu.

9.3

V prípade, ak v dôsledku porušenia povinností zhotoviteľa (napr. omeškaním, nesplnením záväzkov alebo
porušením podmienok stanovených v tejto zmluve a jej prílohách, príslušných právnych predpisoch ai.)
dôjde k vzniku škody, strate, zničeniu, krádeži, poškodeniu alebo inému znehodnoteniu majetku,
poškodeniu zdravia, úrazu alebo úmrtiu, vzniku stavu všeobecného ohrozenia, uplatneniu pokút alebo
inému sankčnému postihu objednávateľa, je zhotoviteľ povinný takto spô sobenú škodu nahradiť.

Čl. X
VLASTNÍCTVO K DIELU A NEBEZPEČENSTVO ŠKODY
10.1 Vlastníkom zhotovovaného diela, alebo jeho časti je objednávateľ a to okamžite po uhradení zmluvnej
ceny diela, alebo jeho príslušnej časti.
10.2 Veci (materiál a zariadenia) potrebné na vykonanie diela zabezpečuje zhotoviteľ. Cena vecí potrebných
na vykonanie diela je súčasťou ceny podľa bodu 3.1 tejto zmluvy. Zhotoviteľ zostáva vlastníkom vecí
potrebných na zhotovenie diela až do ich pevného zabudovania do diela, ktoré je predmetom tejto zmluvy
s výnimkou vecí uhradených objednávateľom pred ich zabudovaním (montážou, aplikáciou), ktorých
vlastníkom sa už ich úhradou stáva objednávateľ.
10.3 Nebezpečenstvo škody na diele ako aj na veciach potrebných na vykonanie diela znáša zhotoviteľ až do
času záverečného protokolárneho prevzatia diela objednávateľom.

Čl. XI
OCHRANA DÔVERNÝCH INFORMÁCIÍ
11.1 Zmluvné strany sa dohodli, že všetky podklady objednávateľa pre plnenie tejto zmluvy, skutočnosti, ktoré
sa v súvislosti s prípravou alebo plnením tejto zmluvy navzájom o druhej zmluvnej strane dozvedia
(najmä skutočnosti obchodnej, výrobnej alebo technickej povahy), ktoré nie sú všeobecne známe alebo
bežne dostupné v príslušných obchodných kruhoch sa považujú za dôverné, nesmú byť zverejnené,
poskytnuté alebo sprístupnené tretej osobe bez súhlasu druhej zmluvnej strany a nesmú byť použité na iný
účel ako na plnenie zákonných povinností alebo zmluvných povinností vyplývajúcich z tejto zmluvy.
6/ 12

ZoD na realizáciu diela „Rozvoj Activeprocurement a Proebis“

Zhotoviteľ sa zaväzuje zachovávať obchodné tajomstvo a dodržiavať ustanovenia Organizačnej smernice
č. 1/2012 na ochranu obchodného tajomstva TRANSPETROL, a.s., s ktorou bol oboznámený pri podpise
tejto zmluvy. Tento záväzok sa zmluvné strany zaväzujú dodržiavať bez časového obmedzenia aj po
zániku tejto zmluvy. Porušenie tohto ustanovenia bude považované za podstatné porušenie zmluvy.
11.2 Zhotoviteľ sa zaväzuje, že počas realizácie diela budú objednávateľom odovzdané dokumenty potrebné na
realizáciu diela uložené tak, aby boli prístupné iba oprávneným pracovníkom zhotoviteľ a. Zhotoviteľ je
oprávnený v nevyhnutnom rozsahu poskytnúť za rovnakých podmienok, s povinnosťou podľa bodu 11.1
tejto zmluvy, potrebnú časť dokumentov svojim subdodávateľom.
11.3

Zhotoviteľ pri poskytovaní plnenia podľa tejto zmluvy nie je oprávnený akýmkoľve k spôsobom
spracúvať osobné údaje. V prípade, ak by zhotoviteľ z akéhokoľvek dôvodu došiel k styku s osobnými
údajmi, zaväzuje sa zachovávať o nich mlčanlivosť a to bez časového obmedzenia aj po zániku tejto
zmluvy.

Čl. XII
ODSTÚPENIE OD ZMLUVY
12.1 Od zmluvy je možné odstúpiť len v prípadoch, ktoré ustanovuje zmluva alebo zákon.
12.2 Ak sa porušenie zmluvnej povinnosti zmluvnou stranou považuje v zmysle tejto zmluvy alebo v zmysle §
345 Obchodného zákonníka za podstatné porušenie zmluvy, môže oprávnená strana o d zmluvy odstúpiť,
pokiaľ to oznámi písomne druhej zmluvnej strane bez zbytočného odkladu, najneskôr však do 30 dní po
tom, ako sa o porušení dozvedela, resp. mohla dozvedieť. Pre určenie lehoty je rozhodujúci dátum
doručenia oznámenia.
12.3 Ak oprávnená strana oznámi druhej strane, že na splnení zmluvných povinností naďalej trvá, alebo
nevyužije v lehote podľa bodu 12.2 tejto zmluvy právo od zmluvy odstúpiť, môže od zmluvy odstúpiť len
spôsobom pre nepodstatné porušenie zmluvy v zmysle § 346 Obchodného zákonní ka.
12.4 Odstúpením od zmluvy zmluva zaniká dňom doručenia písomného prejavu vôle oprávnenej strany druhej
zmluvnej strane. Odstúpením od zmluvy nie je dotknuté právo na zaplatenie zmluvnej pokuty a náhradu
škody vzniknutej porušením zmluvy.
12.5 Za podstatné porušenie zmluvy zo strany zhotoviteľa sa považuje najmä nesplnenie záväzku odovzdať
dielo v dohodnutom zmluvnom termíne, neplnenie kvalitatívno -technických podmienok určených touto
zmluvou, alebo všeobecne záväznými právnymi predpismi, neodstránenie objednávate ľom reklamovaných
vád diela v zmluvne určených lehotách, porušenie povinností stanovených všeobecne záväznými
alebo internými predpismi, najmä z oblasti protipožiarnej ochrany, bezpečnosti pri práci.
12.6 Zhotoviteľ si je vedomý, že túto zmluvu môže objednávat eľ uzatvoriť výlučne so zhotoviteľom, ktorý je
zapísaný v Registri partnerov verejného sektora v zmysle Zákona č. 315/2016 Z.z. o registri partnerov
verejného sektora a o zmene a doplnení niektorých zákonov (ďalej len zákon). Zhotoviteľ sa zaväzuje, že
po celú dobu trvania záväzkov vyplývajúcich z tejto zmluvy bude zapísaný v Registri partnerov verejného
sektora a v prípade, ak by bola časť plnenia poskytovaná prostredníctvom subdodávateľa, aby aj každý
takýto subdodávateľ, ak tak stanovuje zákon, bol zapí saný v Registri partnerov verejného sektora.
Porušenie tohto ustanovenia bude považované za podstatné porušenie zmluvy. Zhotoviteľ sa zaväzuje
znášať všetky náklady bez obmedzenia ich výšky, ktoré vzniknú objednávateľovi alebo tretím osobám
v súvislosti s porušením tohto ustanovenia zmluvy zhotoviteľom a to bez časového obmedzenia aj po
ukončení alebo inom zániku tejto zmluvy.

.
7/ 12

ZoD na realizáciu diela „Rozvoj Activeprocurement a Proebis“

Čl. XIII
ZÁVEREČNÉ USTANOVENIA
13.1 Ostatné práva a povinnosti zmluvných strán vyplývajúce z tohto zmluvného vzťahu sa budú riadiť
príslušnými ustanoveniami Obchodného zákonníka č. 513/1991 Zb. v znení neskorších predpisov.
13.2 Zmeny alebo doplnky tejto zmluvy možno uskutočniť len písomnými dodatkami k tejto zmluve
obojstranne riadne podpísanými zmluvnými stranami, inak je zmena či doplnenie neplatné.
13.3 Objednávateľ aj zhotoviteľ sa zaväzuje bez zbytočného odkladu písomne informovať druhú zmluvnú
stranu o prípadnej zmene svojho obchodného mena, právnej formy, sídla, IČO, DIČ, IČ pre DPH,
oprávnených zástupcov, bankového spojeni a a čísla účtu, na ktorý majú byť poukázané platby a iných
skutočnostiach významných pre riadne plnenie tejto zmluvy .
13.4 Zmluva je vyhotovená v štyroch rovnopisoch, z ktorých každá zmluvná strana dostane dve vyhotovenia.
13.5 Zmluva nadobúda platnosť dňom jej oboj stranného podpisu zmluvnými stranami a účinnosť dňom
nasledujúcim po dni jej zverejnenia v zmysle § 47a Občianskeho zákonníka a § 5a zákona č. 211/2000
Z.z. o slobode informácií v znení neskorších predpisov v Centrálnom registri zmlúv. Zmluvné strany so
zverejnením tejto zmluvy súhlasia.
13.6 Zmluvné strany si túto zmluvu prečítali a následne ju podpísali na znak súhlasu s jej obsahom a toho, že
ju pochopili a bez výhrad prijali a že táto zmluva vyjadruje ich slobodnú a vážnu vôľu.
13.7 Súčasťou tejto zmluvy o dielo sú nasledovné prílohy:



Príloha č. 1
Príloha č. 2

Špecifikácia diela, harmonogram a fakturačné míľniky
Špecifikácia ceny diela

V Bratislave dňa .........................

V Bratislave dňa .........................

zhotoviteľ

objednávateľ

.................................................
Mgr. Miroslav Ličko
Predseda predstavenstva

..................................................
Ing. Ivan Krivosudský
predseda predstavenstva
TRANSPETROL, a.s.

..................................................
Mgr. Miroslav Sedlák
Podpredseda predstavenstva

...................................................
RNDr. Martin Ružinský, PhD
podpredseda predstavenstva
TRANSPETROL, a.s

8/ 12

ZoD na realizáciu diela „Rozvoj Activeprocurement a Proebis“

Špecifikácia diela

Príloha 1

1. Úprava funkčností ActiveProcurement za účelom integrácie s elektronickou registratúrou
Integrácia na Informačný systém certifikovanej
v elektronickom obstarávaní zákaziek nasledovne:

elektronickej

registratúry

zmení

jednotlivé

procesy

a. Proces vysvetľovania Súťažných podkladov (SP):
Autentifikovaný používateľ uchádzača podá obstarávateľovi prostredníctvom portálu ActiveProcurement
žiadosť o vysvetlenie súťažných podkladov konkrétnej zákazky.
Osoba zodpovedná za zákazku (tajomník komisie) spracuje v Back-Office (BO) ActiveProcurement odpoveď na
žiadosť o vysvetlenie SP a následne systém ActiveProcurement odošle odpoveď všetkým subjektom
zaregistrovaným v zákazke do ich privátnej zóny na portáli ActiveProcurement a prostredníctvom elektronickej
registratúry aj do ich eDesku. V tele odpovede na žiadosť bude odkaz na portál ActiveProcurement, kde po
autentifikácií nájdu vysvetlenie k otázkam k SP, ktoré boli položené.

b. Proces podania ponuky:
Podanie ponuky musí byť zaevidované v elektronickej registratúre bez obsahu ponuky, ktorá nesmie byť do
termínu otvárania ponúk prístupná žiadnej osobe.
K ponuke bude z IS ActiveProcurement do elektronickej registratúry zaslaná obálka obsahujúca identifikačné
a kontaktné údaje uchádzača a príslušnosť k zákazke na základe Identifikátora zákazky. Táto obálka by po
zaregistrovaní mala byť posunutá do príslušného spisu zákazky. Zároveň by prostredníctvom registratúry IS
ActiveProcurement mal odoslať potvrdenie o zaevidovaní predloženej ponuky spolu s časovou pečiatkou (za
podmienky, že do IS ActiveProcurement boli vložené príslušné prílohy a uchádzač potvrdil zadané požadované
kritéria).

c. Proces podania žiadosti o vysvetlenie ponuky:
Odoslanie žiadosti o vysvetlenie ponuky a doručenie odpovede musia byť zaevidované v elektronickej
registratúre. V prípade podania žiadosti o vysvetlenie ponuky bude táto odoslaná uchádzačovi e -mailom
prostredníctvom IS ActiveProcurement a prostredníctvom elektronickej registratúry do jeho eDesku.
Uchádzač vypracuje odpoveď na žiadosť prostredníctvom portálu ActiveProcurement, priamo zo svojej
privátnej zóne, do ktorej ho navedie odkaz v tele mailu so žiadosťou o vysvetlenie ponuky. Jeho odpoveď bude
odoslaná do príslušnej zákazky v Back-office IS ActiveProcurement a následne automaticky zaevidovaná
v elektronickej registratúre do spisu prideleného k danej zákazke.

2. Rozhranie na načítanie zmlúv zo SAP do ActiveProcurement
Import zmlúv zo zákaziek (výberových konaní) založených v SAP do ActiveProcurement, musí prebiehať
prostredníctvom volania webovej služby poskytovanej ESB Orchestra. SAP poskytne prostredníctvom webovej
služby metadáta zmluvy, na základe ktorých ActiveProcurement vytvorí záznam zm luvy do svojej evidencie.
Volaním webovej služby zo systému ActiveProcurement bude zároveň zo SAP poskytovaná aktualizácia metadát
zmluvy.

3. Šablóny zákaziek v ActiveProcurement
IS ActiveProcurement bude rozšírené o možnosť definovania šablón (predvolených nastavení) zákaziek pre
jednotlivé postupy. Pri vytváraní zákazky, ktoré sa opakujú, resp. obsahujú rovnaké atribúty, bude mať
tajomník možnosť zvoliť šablónu zákazky, ktorá do zákazky vloží všetky informácie potrebné pre obstarávania
v rámci vybraného postupu nastavené v šablóne.

4. Referencie dodávateľov na portáli ActiveProcurement
Predmetom rozšírenia funkčnosti portálu pre elektronickú komunikáciu so záujemcami/uchádzačmi bude
rozšírenie elektronickej komunikácie o sekciu, v ktorej budú mať dodávatelia sprístupnené referencie vystavené
prostredníctvom ActiveProcurement. Po zaevidovaní referencie v ActiveProcurement a povolení jej
publikovania sa referencia automaticky sprístupní v privátnej zóne príslušného dodávateľa na stiahnutie.
Referencie musia byť prístupné len dodávateľovi, ktorému boli vystavené na základe jeho prihlásenia do
privátnej zóny portálu.
9/ 12

ZoD na realizáciu diela „Rozvoj Activeprocurement a Proebis“

5. Dashboard pre schvaľovacie Workflow v ActiveProcurement
Modul Workflow bude doplnený o dashboard – pracovnú plochu, v ktorej sa budú zobrazovať akt ívne
schvaľovacie úlohy prihláseného používateľa vo forme jednoduchého prehľadu na titulnej obrazovke modulu
Obstarávanie zákaziek. Dashboard pre Workflow musí eliminovať nutnosť sledovania mailových notifikácií
k schvaľovacím úlohám a poskytnúť používateľovi jednoznačný prehľad schvaľovacích úloh.

6. Rozšírenie modulu Sledovanie zmlúv a objednávok ActiveProcurement
V module Sledovanie zmlúv a objednávok bude zavedená množina požadovaných atribútov za účelom ďalšieho
vyhodnocovania. Zároveň bude implementova né rozšírenie vyhľadávacích filtrov podľa organizačných jednotiek
(prevádzka, organizačný útvar) a podľa komisií (názov komisie).

7. Predloženie ponuky skupinou uchádzačov prostredníctvom portálu ActiveProcurement
Predmetom rozšírenia portálu bude zabezpeče nie možnosti predloženia elektronickej ponuky skupinou
uchádzačov. Pri vytváraní novej ponuky bude uchádzač mať možnosť zadania voľby „Ponuka je predkladaná
skupinou uchádzačov“. Po zvolení tejto možnosti sa uchádzačovi sprístupní možnosť zadania ostatných
uchádzačov v rámci skupiny, ktorých ActiveProcurement zobrazí v zozname uchádzačov príslušnej ponuky.

8. Sprievodca pri predkladaní ponuky prostredníctvom portálu ActiveProcurement
Predmetom implementácie je rozšírenie funkčnosti predkladania súťažných ponú k a ponúk pre prieskumy trhu
prostredníctvom portálu Activeprocurement tak, aby predkladanie ponúk prebiehalo formou riadeného procesu.
Uchádzač bude prostredníctvom sprievodcu navádzaný po jednotlivých krokoch procesu tak, aby predloženie
ponuky vrátane dokladov k jednotlivým podmienkam účasti a častiam zákazky prebehlo bez chýb. Zároveň bude
uchádzačovi poskytovaná informácia o kompletnosti predkladanej ponuky.

9. Sledovanie termínov v Rozhraní pre členov komisie
Požadujeme doplnenie IS ActiveProcurement o možnosť zadania a sledovania termínov v module Rozhranie pre
členov komisie. Tajomník bude mať možnosť určiť termín, do ktorého musia členovia komisie zadať
vyhodnotenie ponúk. Súčasťou rozšírenia bude sledovanie termínov a zasielanie notifikácií členom ko misie
v prípade nesplnenia povinnosti pre vyhodnotenie ponuky. Zadanie termínu a predstihu pre odoslanie
notifikácie bude k dispozícii vo formulári editácie zákazky.

10. Pravidelné metodické usmernenie užívateľov v rôznych rolách pre procesy obstarávania
v informačnom systéme
Požadujeme pravidelné metodické stretnutia/školenia používateľov pre podporu procesov obstarávania v IS
ActiveProcurement. Predmetom školení by mali byť oblasti tvorby zákaziek, predkladania ponúk,
vyhodnocovania ponúk a komunikácie so zá ujemcami/uchádzačmi. Pravidelné metodické stretnutia by mali
usmerniť používateľov v práci s IS ActiveProcurement, resp. byť zdrojom zmenových požiadaviek pre ďalší
rozvoj IS v prostredí spoločnosti Transpetrol, a.s., ktoré vyplynú z aktívneho využívania IS.

11. Prihlasovanie SSO
Požadujeme rozšírenie a nakonfigurovanie back-office systému ActiveProcurement o prihlasovanie s využitím
ActiveDirectory metódou Single sign-on. Používatelia pracujúci vo vnútornej sieti spoločnosti musia byť
systémom ActiveProcurement automaticky rozpoznaní a systém ich musí prihlásiť na základe existujúceho
prihlásenia do domény bez vyžiadania opakovaného zadania prihlasovacích údajov.

12. Implementácia nového modulu podnikateľský plán
Požadujeme rozšírenie IS ActiveProcurement o nový modul Podnikateľský plán, ktorý bude slúžiť na položkovité
definovanie investičných akcií, investičných nákupov a controlingových (prevádzkových) zákaziek vrátane
nákladov na jednotlivé NS a vyhodnocovanie podnikateľského plánu vo vzťahu k zákazkám obstar ávania v
danom kalendárnom roku. Po importe podnikateľského plánu na daný kalendárny rok zo SAP musí byť
v module podnikateľský plán v ActiveProcurement možné detailné definovanie položiek investičných akcií
a investičných nákupov, ktoré budú predmetom je dnotlivých zákaziek obstarávania.
Podnikateľský plán na daný kalendárny rok bude do ActiveProcurement importovaný z podnikateľského plánu
na daný kalendárny rok vytvorenom v SAP prostredníctvom volania webovej služby poskytovanej ESB
Orchestra. Rovnakým spôsobom bude prebiehať aj import aktualizácií podnikateľského plánu zo SAP.

10/ 12

ZoD na realizáciu diela „Rozvoj Activeprocurement a Proebis“

13. Reporty na vyhodnocovanie plnenia podnikateľského plánu – sledovanie investičných
akcií a investičných nákupov voči zákazkám obstarávania
Po implementácií nového modulu Obchodný plán je požadovaná implementácia vyhodnocovacích reportov
a štatistík. Jednotlivé štatistiky musia poskytovať nasledovné prehľady:
 Prehľad položiek obchodného plánu podľa organizačných útvarov s informáciami o
 Konsolidované zostavy:
o Celkový finančný objem PHZ plánovaných obstarávaní
o Celkový počet obstarávaní
 Z toho počet realizovaných obstarávaní elektronickou aukciou
o Celkový finančný objem obstaraných zákaziek v €
 z toho elektronickou aukciou
o Finančný objem PHZ obstarávaní v procese realizácie
o Finančný objem PHZ neobstaraných T\P\S
 Prehľad dosiahnutých úspor
 Vyhodnotenie e-aukcií za zvolené obdobie.

Harmonogram:
dodanie v
mesiacoch od
účinnosti zmluvy
Rozšírenie funkcionality ActiveProcurement

1 2 3 4 5 6

1 zmena funkčnosti pre integráciu na elektronickú registratúru

7
x

2 Integrácia na načítanie zmlúv zo SAP

x
x

3 šablóny zákaziek
x

4 referencia dodávateľov na portáli

x

5 dashboard pre workflow

x

6 Rozšrenie modulu Sledovanie zmlúv a objednávok
x

7 predloženie ponuky skupinou dodávateľov
8 sprievodca pri predkladaní ponuky

x

9 sledovanie termínov v rozhraní pre členov komisie

x
x x x x

10 metodické usmernenie pre procesy obstarávania

x x
x

11 Prihlasovanie SSO
x

12 Implementácia modulu Podnikateľský plán
13 Reporty pre vyhodnocovanie plnenia obchodného plánu

11/ 12

x

x

ZoD na realizáciu diela „Rozvoj Activeprocurement a Proebis“

Fakturačné míľniky a špecifikácia ceny:
Rozšírenie funkcionality

Cena bez

ActiveProcurement

DPH

DPH 20%

Cena s DPH

zmena funkčnosti pre integráciu na
1 elektronickú registratúru

4 600 €

920 €

5 520 €

2 Integrácia na načítanie zmlúv zo SAP

3 200 €

640 €

3 840 €

3 šablóny zákaziek

7 200 €

1 440 €

8 640 €

4 referencia dodávateľov na portáli

12 400 €

2 480 €

14 880 €

5 dashboard pre workflow

16 000 €

3 200 €

19 200 €

4 000 €

800 €

4 800 €

8 dodávateľov

12 000 €

2 400 €

14 400 €

9 sprievodca pri predkladaní ponuky

22 000 €

4 400 €

26 400 €

11 000 €

2 200 €

13 200 €

11 obstarávania

6 000 €

1 200 €

7 200 €

12 Prihlasovanie SSO

3 600 €

720 €

4 320 €

12 000 €

2 400 €

14 400 €

16 000 €

3 200 €

19 200 €

130 000 €

26 000 €

156 000 €

Rozšírenie modulu Sledovanie zmlúv
7 a objednávok
predloženie ponuky skupinou

sledovanie termínov v rozhraní pre
10 členov komisie
metodické usmernenie pre procesy

Implementácia modulu
13 Podnikateľský plán
Reporty pre vyhodnocovanie plnenia
14 obchodného plánu
Spolu

Dodanie
Dodanie
Dodanie
Dodanie

do
do
do
do

14.5.2018
26.6.2018
17.7.2018
30.9.2018

–
–
–
–

suma
suma
suma
suma

62.900 EUR bez DPH
48.700 EUR bez DPH
9.100 EUR bez DPH
9.300 EUR bez DPH

12/ 12

