Číslo: 238/2018

Rámcová dohoda na vyhotovenie certifikátov
Zmluvné strany:
Obchodné meno:
Sídlo:

D. Trust Certifikačná Autorita, a.s.
Plynárenská 7/C
821 09 Bratislava
35 840 005
2020262651
SK2020262651
Tatra banka, SK2211000000002622712298
Obchodný register, Okresný súd Bratislava 1,
oddiel Sa, vložka číslo 2986/B
Ing. Július Lintner – predseda predstavenstva
Ing. Anna Záhorčáková – člen predstavenstva

IČO:
DIČ:
IČ DPH:
Bankové spojenie:
Registrácia:
Zastúpená:
(ďalej len „DTCA“)
a
Obchodné meno:

Úrad podpredsedu vlády Slovenskej republiky pre investície a
informatizáciu
Sídlo:
Štefánikova 15, 811 05 Bratislava
Korešpodenčná adresa: Štefánikova 15, 811 05 Bratislava
IČO:
50 349 287
DIČ:
2120287004
Bankové spojenie:
Štátna pokladnica
IBAN: SK52 8180 0000 0070 0055 7142
Zastúpená:
Mgr. Patrik Krauspe, vedúci úradu
(ďalej len „Kupujúci“)
(DTCA a Kupujúci ďalej spolu aj „zmluvné strany“ alebo jednotlivo aj „zmluvná strana“)
sa v zmysle ustanovenia § 409 a nasl. zákona č. 513/1991 Zb. Obchodného zákonníka v znení neskorších
predpisov (ďalej len „Obchodný zákonník“) v spojení s § 83 zákona č. 343/2015 Z. z. o verejnom obstarávaní
a o zmene a doplnení niektorých zákonov v znení neskorších predpisov a v zmysle príslušných ustanovení
zákona č. 272/2016 Z. z. o dôveryhodných službách dohodli na uzavretí tejto Rámcovej dohody na
vyhotovenie certifikátov (ďalej len „Zmluva“):
Preambula
DTCA vyhlasuje, že ako exkluzívny zmluvný partner spoločnosti:
První certifikační autorita, a.s.
sídlo: Podvinný mlýn 2178/6, 190 00, Praha 9, Česká republika
IČO: 264 39 395
zapísanej v obchodnom registri vedenom Mestským súdom v Prahe, oddiel B, vložka 7136
(ďalej len „ I.CA“) ,
ktorá je poskytovateľom dôveryhodných služieb v zmysle Nariadenia Európskeho parlamentu a Rady
Európskej únie č.910/2014 o elektronickej identifikácii a dôveryhodných službách pre elektronické transakcie
na vnútornom trhu (eIDAS) a zákona č. 272/2016 Z.z. o dôveryhodných službách pre elektronické transakcie
na vnútornom trhu a o zmene a doplnení niektorých zákonov (zákon o dôveryhodných službách), je oprávnená
poskytovať dôveryhodné služby vydávania kvalifikovaných certifikátov, poskytovanie kvalifikovaných
elektronických časových pečiatok a poskytovanie ostatných dôveryhodných služieb v mene I.CA
pre Slovenskú republiku.

Článok I. Predmet zmluvy
Predmetom tejto Zmluvy je úprava vzťahov medzi DTCA ako predávajúcim a Kupujúcim pri objednávaní a
vydávaní certifikátov vydaných akreditovanou certifikačnou autoritou První certifikační autorita, a.s., (ďalej
len „I.CA“) v zmysle zákona č. 272/2016 Z. z. o dôveryhodných službách.
Článok II. Záväzky zmluvných strán
1. DTCA sa zaväzuje vydať a odovzdať Kupujúcemu certifikát na základe čiastkovej objednávky
Kupujúceho v súlade s Certifikačným poriadkom I.CA, platným pre príslušný typ certifikátu a účinným
ku dňu podania žiadosti o tento certifikát (ďalej len „CP I.CA“) v mieste sídla Kupujúceho a Kupujúci sa
zaväzuje zaplatiť za certifikáty vydané na základe tejto Zmluvy cenu podľa čl. V. tejto Zmluvy.
2. Čiastková objednávka musí obsahovať menný zoznam osôb (zamestnancov Kupujúceho) vrátane
príslušného čísla oprávnenia, ktorým sa má certifikát vydať. Kupujúci sa zaväzuje zasielať čiastkové
objednávky na e-mailovú adresu DTCA: info@dtca.sk.
3. Certifikačný poriadok I.CA, je prístupný v elektronickej forme na internetových stránkach
http://www.ica.cz a http://www.dtca.sk.
4. DTCA nezodpovedá za škodu vzniknutú Kupujúcemu alebo tretím osobám v dôsledku uvedenia
nesprávnych údajov v žiadosti o certifikát zo strany Kupujúceho.
5. DTCA sa zaväzuje zabezpečiť vydanie certifikátu vo vopred dohodnutom termíne v mieste sídla
Kupujúceho, najneskôr však do 5 pracovných dní od doručenia e-mailovej objednávky.
Článok III. Podmienky vydávania certifikátov
1. Pri vydávaní certifikátu sa postupuje podľa platného CP I.CA pre požadovaný typ certifikátu.
2. V prípade vydania prvotného mandátneho certifikátu je pre vydanie certifikátu potrebné predložiť:
-

dva doklady totožnosti (občiansky preukaz + sekundárny doklad totožnosti),

-

doklady vyžadované Národným bezpečnostným úradom SR pre dané oprávnenie,

- v prípade vystavenia certifikátu v zastúpení overenú plnú moc, na základe ktorej zamestnanec ako
splnomocniteľ splnomocňuje Oprávnenú osobu na podanie žiadosti o certifikát a na podpis príslušnej
zmluvy o vydaní a používaní certifikátu a kópie dvoch dokladov totožnosti.
3. V prípade vydania následného mandátneho certifikátu je pre vydanie certifikátu potrebné:
- na základe upozorňujúceho emailu, ktorý príde držiteľovi certifikátu 21 a 7 dní pred ukončením
platnosti pôvodného certifikátu vygenerovať a odoslať v čase platnosti pôvodného certifikátu elektronickú
žiadosť o následný certifikát,
- zaslať „Súhlas s vydaním následných kvalifikovaných mandátnych certifikátov“, ktorý bude
obsahovať meno, priezvisko, číslo oprávnenia a sériové číslo mandátneho certifikátu a ktorý bude
podpísaný Oprávnenou osobou za Kupujúceho. Vzor „Súhlasu s vydaním následných kvalifikovaných
mandátnych certifikátov“ je v Prílohe č.1 tejto Zmluvy.
4. Kupujúci súhlasí s tým, aby v príslušných položkách certifikátu vydaného podľa tejto Zmluvy bolo
uvedené obchodné meno a sídlo Kupujúceho, platné v čase podania žiadosti o certifikát.
Článok IV. Oprávnené osoby Kupujúceho
1. Oprávnenou osobou Kupujúceho, ktorá bude zabezpečovať komunikáciu medzi DTCA a Kupujúcim
v rozsahu potrebnom na riadne plnenie predmetu tejto Zmluvy v čase podpísania tejto Zmluvy je (ďalej
len „Oprávnená osoba“):

meno a priezvisko:
tel., email:
2. Kupujúci splnomocňuje v dobe platnosti tejto Zmluvy Oprávnenú osobu na:
a. vystavenie „Súhlasu s vydaním následných kvalifikovaných mandátnych certifikátov“
v mene Kupujúceho podľa článku III., odst. 3 tejto Zmluvy a Prílohy č.1,
b. podávanie žiadosti a prevzatie certifikátu v mene Kupujúceho,
3. Kupujúci je povinný zmenu Oprávnenej osoby písomne nahlásiť DTCA. Zmena Oprávnenej osoby je
účinná okamihom doručenia písomného oznámenia do DTCA.
Článok V. Cena
1. Cena za vydanie certifikátu je stanovená dohodou zmluvných strán podľa zákona č. 18/1996 Z. z. o cenách
v znení neskorších predpisov a vyhlášky Ministerstva financií SR č. 87/1996 Z. z., ktorou sa vykonáva
zákon č. 18/1996 Z. z. o cenách v znení neskorších predpisov a na základe výsledku verejného
obstarávania je určená nasledovne:

Položka

Mandátny certifikát

Merná
Počet
jednotka

Celková
cena za
Jednotková predmet
cena v EUR zákazky v
bez DPH
EUR bez
DPH

Sadzba
DPH

Výška
DPH

Celková cena
za predmet
zákazky
v EUR s DPH

20 %

179,10

1074,60

ks

45

19,90

895,50

Čipová karta

ks

45

30,00

1350,00

20 %

270,00

1620,00

Čítačky

ks

15

18,00

270,00

20 %

54,00

324,00

hod

15

30,00

450,00

20 %

90,00

540,00

2965,50

20 %

593,10

3558,60

(platnosť certifikátu 1 rok)

Práca operátora RA

Celkom

2. Maximálna cena za celý predmet Zmluvy je vo výške
tritisícpäťstopäťdesiatosem EUR a šesťdesiat eurocentov).

3.558,60 Eur vrátane DPH (slovom:

3. Kupujúci zaplatí DTCA cenu za vydanie certifikátu vydaného na základe individuálnych objednávok na
základe faktúry vystavenej DTCA po podpise protokolu o prevzatí certifikátu.
4. Kupujúci je povinný uhradiť cenu za vydanie certifikátov podľa ods. 1 tohto článku Zmluvy prevodom na
bankový účet DTCA na základe faktúry vystavenej DTCA s lehotou splatnosti 30 dní odo dňa doručenia
faktúry, ktorej neoddeliteľnou súčasťou bude preberací protokol, v prípade vystavenia následných
certifikátov to bude „Súhlas s vydaním následných kvalifikovaných mandátnych certifikátov“. Faktúra
bude vystavená v eurách a musí okrem náležitostí daňového dokladu podľa zákona č. 222/2004 Z. z.
o dani z pridanej hodnoty v znení neskorších predpisov obsahovať aj predmet plnenia, cenu podľa
Zmluvy, dátum zdaniteľného plnenia, dátum vystavenia a splatnosti faktúry. Ak faktúra nebude obsahovať
všetky dohodnuté náležitosti daňového dokladu, alebo v nej budú uvedené nesprávne údaje, Kupujúci
si vyhradzuje právo vrátiť ju DTCA na dopracovanie. V takom prípade začína plynúť nová lehota
splatnosti faktúry dňom doručenia opravenej alebo doplnenej faktúry Kupujúcemu i so všetkými
dohodnutými náležitosťami. V prípade omeškania Kupujúceho s uhradením faktúry podľa tohto článku,

je DTCA oprávnená požadovať úrok z omeškania vo výške 0,05% z dlžnej čiastky za každý začatý deň
omeškania.
5. Pri nezaplatení faktúry v stanovenej lehote splatnosti si DTCA vyhradzuje právo neprijímať ďalšie
žiadosti o vydanie certifikátov od Kupujúceho do doby vyrovnania všetkých finančných záväzkov zo
strany Kupujúceho.
6. Na plnenie záväzkov DTCA podľa tejto Zmluvy neposkytne Kupujúci DTCA žiadny preddavok.
Článok VI. Záverečné ustanovenia
1. Zmluva sa uzatvára na dobu určitú, a to do 24 mesiacov odo dňa nadobudnutia účinnosti tejto Zmluvy
alebo do vyčerpania finančného limitu podľa ods. 2 čl. V tejto Zmluvy. .
2. Zmluva nadobúda platnosť dňom jej podpisu oboma zmluvnými stranami a účinnosť dňom nasledujúcim
po dni jej zverejnenia v Centrálnom registri zmlúv.
3. Pred uplynutím doby podľa ods. 1 tohto článku Zmluvy môže Zmluva zaniknúť písomnou dohodou
zmluvných strán, odstúpením od Zmluvy podľa ustanovení Obchodného zákonníka alebo písomnou
výpoveďou jednej zo zmluvných strán účinnou dňom doručenia tejto výpovede druhej zmluvnej strane.
4. Zánikom Zmluvy nie sú zmluvné strany zbavené povinnosti vyrovnať všetky záväzky vzniknuté v dobe
platnosti tejto Zmluvy a sú povinné bezodkladne splniť všetky povinnosti, ktoré im vznikli počas platnosti
tejto Zmluvy a bezodkladne uskutočniť všetky úkony nevyhnutné k zabráneniu vzniku škody druhej
zmluvnej strane.
5. Právne vzťahy, ktoré vznikli touto Zmluvou a ktoré nie sú upravené touto Zmluvou, sa riadia príslušnými
ustanoveniami Obchodného zákonníka.
6. Všetky dodatočné zmeny v znení tejto zmluvy môžu byť vykonané iba písomným dodatkom k Zmluve,
podpísaným oboma zmluvnými stranami.
7. Táto zmluva sa vyhotovuje v 5 piatich rovnopisoch, z ktorých jeden rovnopis obdrží DTCA a štyri
rovnopisy obdrží Kupujúci.
8. Obe zmluvné strany vyhlasujú, že zmluvu uzatvárajú dobrovoľne, že sa dôkladne oboznámili s jej
obsahom a že plne porozumeli zmluvným podmienkam, ktoré prijímajú a zaväzujú sa ich dobrovoľne
plniť na znak čoho zmluvu podpisujú.
Príloha č. 1: Súhlas s vydaním následných kvalifikovaných mandátnych certifikátov
V Bratislave dňa.......................

V Bratislave dňa.....................

Za DTCA:

Za Kupujúceho :

………………………………
Ing. Július Lintner
predseda predstavenstva

………………………………
Mgr. Patrik Krauspe
vedúci úradu

………………………………
Ing. Anna Záhorčáková
člen predstavenstva

Súhlas s vydaním následných kvalifikovaných mandátnych certifikátov

Názov úradu:
Sídlo:
IČO:

Vyhlasujeme, že nižšie uvedení zamestnanci aj naďalej vykonávajú funkcie, pre ktoré im boli
vystavené prvotné kvalifikované mandátne certifikáty s danými číslami oprávnení a môžu im
byť uvoľnené následné kvalifikované mandátne certifikáty na nasledujúce obdobie jedného roka.
Meno a priezvisko, titul

Číslo oprávnenia

Sériové číslo certifikátu

V ........………….……....... dňa ....………….............

Meno a priezvisko, podpis a pečiatka (osoba oprávnená za úrad konať):

_____________________________

