Registračne číslo SBA: 74/2017/KGR

ZMLUVA O DIELO
uzavretá v zmysle ustanovení § 536 a nasl. zákona č. 513/1991 Zb. Obchodný zákonník
v znení neskorších predpisov (ďalej len „ObZ“) a zákona č. 185/2015 Z. z. Autorský zákon
v znení neskorších predpisov (ďalej len „Autorský zákon“)
(ďalej len „Zmluva“)
Objednávateľ:
Sídlo:
Korešpondenčná adresa:
IČO:
DIČ:
Štatutárny orgán:
Bankové spojenie:
IBAN:
SWIFT:
Registrácia:
Poverená osoba:
E-mail:
Telefónny kontakt:

medzi:
Slovak Business Agency
Miletičova 23, 821 09 Bratislava – Ružinov, Slovenská
republika
Karadžičova 2, 811 09 Bratislava, Slovenská republika
30845301
2020869279
Mgr. Martin Holák, PhD., generálny riaditeľ
Všeobecná úverová banka, a.s.; skrátený názov: VÚB, a.s.
SK81 0200 0000 0016 9324 1062
SUBASKBX
Register záujmových združení právnických osôb vedený
Okresným
úradom
Bratislava,
registračné
číslo:
OVVS/467/1997-Ta
Ivica Ďuricová, manažér pre internetovú ekonomiku
duricova@sbagency.sk
+421 2 20 363 138

(ďalej len „Objednávateľ“)
a
Zhotoviteľ:
Sídlo:
IČO:
DIČ:
IČ DPH:
Štatutárny orgán:
Bankové spojenie:
IBAN:
SWIFT:
Registrácia:
Poverená osoba:
E-mail:
Telefónny kontakt:

3MON Monitoring s.r.o.
Černyševskeho 10, 851 01 Bratislava, Slovenská republika
48 005 371
2024182886
Zhotoviteľ nie je platiteľom DPH
Ing. Simona Lhotová, konateľka
Všeobecná úverová banka, a.s.
SK37 0200 0000 0034 2440 0757
SUBASKBX
Obchodný register Okresného súdu Bratislava I, oddiel: Sro,
vložka číslo: 102105/B
Ján Kalinovský
kalinovsky@audito.sk
0918630840

(ďalej len „Zhotoviteľ“)
(Objednávateľ a Zhotoviteľ spolu ďalej len „Zmluvné strany“)

1/14

Registračne číslo SBA: 74/2017/KGR

Článok I.
Predmet, účel a cieľ Zmluvy
1.

Predmetom tejto Zmluvy je záväzok Zhotoviteľa riadne, a včas zhotoviť a dodať dielo,
ktoré je špecifikované v tejto Zmluve, a záväzok Objednávateľa zaplatiť Zhotoviteľovi
za riadne a včas zhotovené dielo dohodnutú cenu. Predmetom tejto Zmluvy je zároveň
platné postúpenie majetkových práv k dielu zo Zhotoviteľa na Objednávateľa tak, aby
Objednávateľ mohol dielo použiť v súlade s účelom a cieľom stanoveným touto Zmluvou.

2.

Účelom a cieľom tejto Zmluvy je zhotovenie web stránky „www.podnikaj.online“, ktorá
bude spĺňať požiadavky Objednávateľa stanovené v tejto Zmluve, prílohe č. 1 k tejto
Zmluve, ako aj pokynoch daných Objednávateľom Zhotoviteľovi formou e-mailu, ktoré
sú pre Zhotoviteľa záväzné. Web stránka uvedená v predchádzajúcej vete má plniť
a slúžiť na nasledovný účel: online platforma pre vzdelávanie širokej verejnosti v oblasti
e-commerce a informovanie verejnosti o možnostiach a nástrojoch internetovej
ekonomiky, úložisko pre materiály vytvorené v rámci Programu na podporu internetovej
ekonomiky 07 K 02 1H, ktorý bol uverejnený v Obchodnom vestníku č. 220/2014 dňa
18. 11. 2014 (ďalej len „Program“), a to najmä ebooky, šablóny a vzorové dokumenty,
ktoré bude umožňovať aj sťahovanie materiálov výmenou za e-mail a tým tvorbu
databázy záujemcov o internetovú ekonomiku, platforma na informovanie verejnosti
o pripravovaných eventoch (workshopy, konferencie a diskusie na témy z oblasti
internetovej ekonomiky), úložisko fotodokumentácie a video-dokumentácie jednotlivých
audiovizuálnych výstupov Programu a kontaktná brána.
Článok II.
Dielo

1.

Dielom podľa tejto Zmluvy je vytvorenie webovej stránky „www.podnikaj.online“ (ďalej
len „Dielo“) a umiestnenie takéhoto Diela na doméne určenej Objednávateľom, ktorá je
v jeho výlučnom vlastníctve. Podrobná špecifikácia Diela vrátane jeho formy, obsahu
a štruktúry, sa nachádza v prílohe č. 1 tejto Zmluvy – Špecifikácia Diela (ďalej len
„Príloha č. 1“).

2.

Súčasťou Diela v podľa bodu 1. tohto Článku Zmluvy je aj záväzok Zhotoviteľa zakúpiť
komerčný (platený) webhosting na dobu 1 (slovom: jedného) roka na meno
Objednávateľa.

3.

Zhotoviteľ zaručuje úplnosť, kvalitu a kompletnosť Diela v rozsahu podkladov, ktoré mu
boli zo strany Objednávateľa poskytnuté v deň podpísania tejto Zmluvy, a ďalších
podkladov a pokynov Zhotoviteľa počas trvania tejto Zmluvy.
Článok III.
Termín plnenia

1.

Zhotoviteľ sa zaväzuje riadne, a včas zhotoviť a odovzdať Dielo najneskôr do 22. 03.
2017.

2/14

Registračne číslo SBA: 74/2017/KGR

2.

Lehota odovzdania Diela v zmysle bodu 1. tohto Článku Zmluvy sa predlžuje o čas, počas
ktorého preukázateľne nie je možné pokračovať vo vykonávaní prác na Diele z dôvodu
neskoršieho dodania podkladov zo strany Objednávateľa potrebných na riadne
zhotovenie Diela. O takýchto prekážkach na strane Objednávateľa je Zhotoviteľ povinný
bezodkladne písomne upovedomiť Objednávateľa, inak sa dojednaná lehota nepredlžuje.
Článok IV.
Odovzdanie a prevzatie Diela

1.

Dielo podľa tejto Zmluvy, ktoré sa Zhotoviteľ zaväzuje pre Objednávateľa zhotoviť, bude
riadne zhotovené a dodané v rozsahu špecifikovanom v Prílohe č. 1 tejto Zmluvy
a záväzných pokynov Zhotoviteľa.

2.

Zhotoviteľ najmenej 2 (slovom: dva) kalendárne dni pred odovzdaním Diela informuje o
tejto skutočnosti Objednávateľa a zároveň na adresu elektronickej pošty (e-mailu)
uvedenej v záhlaví tejto Zmluvy, Objednávateľovi zašle webovú adresu, na ktorej
vyhotovené Dielo umiestnil za účelom posúdenia a schválenia Objednávateľom.
Objednávateľ si na tejto adrese skontroluje najmä, či je Dielo vyhotovené podľa jeho
pokynov a spôsobom dohodnutým v Zmluve, a či spĺňa Zmluvou požadované náležitosti.
Ak Objednávateľ súhlasí s takto vyhotoveným Dielom, Zmluvné strany vyhotovia
protokol podľa bodu 3. tohto Článku Zmluvy.

3.

Dielo sa považuje za odovzdané protokolárnym odovzdaním Diela Zhotoviteľom
Objednávateľovi, resp. poverenými osobami, o čom Zmluvné strany spíšu odovzdávací
a preberací protokol (ďalej len „Protokol“) v 3 (slovom: troch) vyhotoveniach.
Objednávateľ je povinný prevziať na základe Protokolu podľa predchádzajúcej vety len
riadne a včas dodané Dielo. Súčasťou riadneho odovzdania Diela bude aj odovzdanie
všetkých prístupov do CMS systému Wordpress a taktiež inštalačného balíka k zakúpenej
šablóne spolu s potvrdením o existencii licencie na komerčné využitie udelenej
Zhotoviteľovi. V čase odovzdania bude zhotovené, plne funkčné Dielo prístupné na
doméne podnikaj.online, t. j. na web hostingu bude nainštalovaný administračný systém
wordpress, DNS domény bude nastavené na hosting a na systéme bude nainštalovaná
v zmysle tejto Zmluvy a záväzných pokynov Objednávateľa upravená zvolená dizajnová
šablóna.
Pre vylúčenie pochybností Zmluvné strany berú na vedomie, že riadnym odovzdaním
Diela a zmenou hesiel stratí Zhotoviteľ prístup do administračného rozhrania web
stránky. V rámci súčinnosti Objednávateľa, najmä v prípade odstránenia nedostatkov
Diela počas skúšobnej prevádzky alebo reklamácií Diela, bude Zhotoviteľovi umožnený
prístup do administračného rozhrania webu v nevyhnutnej miere a na dobu potrebnú na
opravu akýchkoľvek vzniknutých vád, chýb alebo nedostatkov.

4.

Zmluvné strany sa dohodli na skúšobnej prevádzke Diela v dĺžke trvania 30 (slovom:
tridsať) kalendárnych dní, ktorá začína plynúť dňom nasledujúcim po dni odovzdania
Diela v zmysle bodu 3. tohto Článku Zmluvy. Skúšobná prevádzka slúži najmä na
dôkladné otestovanie funkčnosti, kvality a úrovne zobrazenia web stránky, ktorá je
obsahom Diela.

5.

Počas skúšobnej prevádzky bude web stránka, ktorá je predmetom Diela, plne
sprístupnená verejnosti.
3/14

Registračne číslo SBA: 74/2017/KGR

6.

V prípade, ak Objednávateľ počas trvania skúšobnej prevádzky podľa bodu 4. tohto
Článku Zmluvy zistí nedostatky Diela a/alebo nedodržanie pokynov Objednávateľa pri
zhotovení Diela, je oprávnený počas trvania skúšobnej prevádzky predložiť telefonicky
a/alebo formou e-mailu Zhotoviteľovi pripomienky. Zhotoviteľ je povinný najneskôr do
3 (slovom: troch) kalendárnych dní odo dňa doručenia pripomienok bezodplatne upraviť
plnenie v zmysle znenia pripomienok alebo písomne zdôvodniť ich neodôvodnenosť. Pre
vylúčenie pochybností Zmluvné strany prehlasujú, že skúšobná prevádzka v zmysle
predchádzajúceho bodu tohto Článku Zmluvy nemá vplyv na priebeh záručnej doby v
zmysle Článku VII. tejto Zmluvy a nároky z nej vyplývajúce.

7.

V prípade, ak Objednávateľ zistí v procese zhotovenia, že Dielo a/alebo jeho časť má
vady, písomne na nich upozorní Zhotoviteľa, ktorý je povinný písomne oznámené vady
Diela a/alebo jeho časti odstrániť bezodkladne, najneskôr však do 5 (slovom: piatich)
kalendárnych dní odo dňa písomného oznámenia o vadách Diela.

8.

Akákoľvek zmena lehoty dodania Diela na neskoršiu lehotu ako je lehota dohodnutá v
Článku III. bod 1. tejto Zmluvy, je možná len na základe dohody Zmluvných strán
upravenej formou písomného očíslovaného dodatku k tejto Zmluve podpísaného oboma
Zmluvnými stranami.
Článok V.
Cena Diela a platobné podmienky

1.

Zmluvné strany sa dohodli na celkovej cene za Dielo vo výške 1350,- EUR (slovom:
tisíctristopäťdesiat eur) bez DPH.

2.

Celková cena za Dielo je konečná a obsahuje všetky náklady Zhotoviteľa na zhotovenie
a dodanie Diela, pričom v cene za Dielo je zahrnutá aj kúpa webhostingu v zmysle
Článku II. bod 2. tejto Zmluvy.

3.

Cena Diela je stanovená ako cena záväzná, konečná, pevná a nemenná.

4.

Zmluvné strany sa vzájomne dohodli, že Objednávateľ neposkytne Zhotoviteľovi žiadne
zálohové platby, ani preddavky na zhotovenie Diela.

5.

Objednávateľ sa zaväzuje uhradiť cenu za riadne zhotovené a včas dodané Dielo na
základe faktúry vystavenej Zhotoviteľom. Zhotoviteľ je oprávnený vystaviť faktúru až po
riadnom prevzatí Diela Objednávateľom v zmysle ustanovenia Článku IV. bod 3. tejto
Zmluvy.

6.

Splatnosť faktúry je stanovená do 31. 03. 2017, pričom v uvedenej lehote musí byť cena
za Dielo pripísaná na účte Zhotoviteľa. Faktúra musí obsahovať všetky náležitosti, ktoré
pre faktúru stanovujú platné právne predpisy, pričom jej neoddeliteľnou súčasťou bude
Preberací protokol podľa ustanovenia Článku IV. bod 3. tejto Zmluvy a musí byť
vystavená v súlade s touto Zmluvou.

4/14

Registračne číslo SBA: 74/2017/KGR

Článok VI.
Práva a povinnosti Zmluvných strán
1.

Zhotoviteľ je povinný Dielo zhotoviť vo vlastnom mene a na vlastnú zodpovednosť
v zmysle tejto Zmluvy a pokynov Objednávateľa. V prípade pochybností so
zhotovením Diela je Zhotoviteľ povinný kontaktovať Objednávateľa a žiadať od neho
nezáväzný pokyn.

2.

Zmluvné strany sa dohodli, že Objednávateľ je oprávnený priebežne kontrolovať stav
rozpracovanosti Diela. Zhotoviteľ je povinný po doručení žiadosti Objednávateľa o
poskytnutí informácie o stave rozpracovanosti Diela informovať Objednávateľa o stave
rozpracovanosti Diela a poskytnúť mu v zhotovené, resp. čiastočne zhotovené časti Diela
na nahliadnutie.

3.

Objednávateľ je povinný poskytnúť Zhotoviteľovi všetku súčinnosť potrebnú pri
zhotovení Diela.

4.

Zhotoviteľ zodpovedá za všetky právne a vecné vady Diela a/alebo jeho časti, ktoré sa
objavia po prevzatí Diela Objednávateľom.

5.

Zhotoviteľ bude pri plnení predmetu Zmluvy postupovať s odbornou starostlivosťou.
Zaväzuje sa dodržiavať všeobecne záväzné právne predpisy, autorské práva, technické
normy a podmienky tejto Zmluvy. Zhotoviteľ sa bude riadiť východiskovými podkladmi
Objednávateľa, záväznými pokynmi Objednávateľa, a dohodami oprávnených a
kontaktných osôb Zmluvných strán.
Článok VII.
Záruka, zodpovednosť za vady

1.

Zhotoviteľ zodpovedá za to, že Dielo špecifikované v ustanovení Článku II. tejto Zmluvy
je zhotovené podľa podmienok dohodnutých v tejto Zmluve vrátane jej príloh, všeobecne
záväzných právnych predpisov, technických noriem vzťahujúcich sa na Dielo, ako aj
záväzných pokynov Objednávateľa, a že po dobu 24 (slovom: dvadsaťštyri) mesiacov
(ďalej len „Záručná doba“) od jeho odovzdania v zmysle Článku IV. bod 3. Zmluvy,
bude mať vlastnosti dojednané v tejto Zmluve, záväzných pokynoch, a zároveň bude
spôsobilé na užívanie na účel a cieľ stanovený v tejto Zmluve.

2.

Záručná doba Diela začína plynúť dňom podpísania Protokolu po odovzdaní Diela riadne
a včas, pričom Záručná doba neplynie po dobu, po ktorú Objednávateľ nemôže užívať
Dielo pre jeho vady, za ktoré zodpovedá Zhotoviteľ, a to až do ich odstránenia.

3.

Oznámenie vád Diela Objednávateľom (ďalej len „Reklamácia“) musí byť vykonané
písomne. Reklamáciu je možné vykonať aj e-mailom s následnou písomnou Reklamáciou
doručenou Zhotoviteľovi najneskôr do 5 (slovom: piatich) kalendárnych dní od doručenia
Reklamácie vykonanej formou e-mailu, inak je tento spôsob Reklamácie neplatný.

4.

Zhotoviteľ je povinný reklamované vady Diela odstrániť na vlastné náklady a bez
zbytočného odkladu, najneskôr do 7 (slovom: siedmich) kalendárnych dní po uplatnení
Reklamácie Objednávateľom.
5/14

Registračne číslo SBA: 74/2017/KGR

5.

V prípade, ak Zhotoviteľ reklamovanú vadu Diela neodstráni v Záručnej dobe a
Objednávateľ vytvoril podmienky na ich odstránenie, má Objednávateľ právo dať
odstrániť reklamované vady Diela tretej osobe na náklady Zhotoviteľa.

6.

Odstránením vady Diela nie je dotknutý nárok Objednávateľa na zmluvnú pokutu a
náhradu škody spôsobenú v dôsledku vady Diela.
Článok VIII.
Zmluvné pokuty

1.

Zmluvné strany sa dohodli, že v prípade:
a) ak Zhotoviteľ poruší povinnosť uvedenú v Článku III. bod 1. tejto Zmluvy, je
Objednávateľ oprávnený požadovať od Zhotoviteľa zmluvnú pokutu vo výške 200,EUR (slovom: dvesto eur), a to za každý, aj začatý deň omeškania,
b) ak Zhotoviteľ nepristúpi k riešeniu pripomienok Objednávateľa v zmysle Článku IV.
bod 6. tejto Zmluvy, vzniká Objednávateľovi právo na zmluvnú pokutu vo výške
200,- EUR (slovom: dvesto eur) za každé jednotlivé porušenie povinnosti zvlášť,
c) omeškania Zhotoviteľa so splnením povinností uvedených v ustanovení Článku IV.
bod 7. tejto Zmluvy, vzniká Objednávateľovi právo na zmluvnú pokutu vo výške 100,EUR (slovom: jednosto eur), a to za každý, aj začatý deň omeškania,
d) omeškania Zhotoviteľa so splnením povinností uvedených v ustanovení Článku VII.
bod 4. tejto Zmluvy, vzniká Objednávateľovi právo na zmluvnú pokutu vo výške 100,EUR (slovom: jednosto eur), a to za každý, aj začatý deň omeškania.

2.

Objednávateľ je oprávnený popri zmluvnej pokute v zmysle ustanovenia bodu 1. tohto
Článku Zmluvy požadovať aj náhradu škody spôsobenej porušením povinnosti, na ktorú
sa vzťahuje zmluvná pokuta, pričom výška zmluvnej pokuty sa nezapočítava na náhradu
škody.

3.

Zmluvná pokuta a/alebo náhrada škody v zmysle tohto Článku Zmluvy je splatná do 15
(slovom: pätnástich) kalendárnych dní odo dňa doručenia písomnej výzvy Objednávateľa
na zaplatenie zmluvnej pokuty a/alebo náhrady škody Zhotoviteľovi.

4.

Zaplatením zmluvnej pokuty nezaniká povinnosť, ktorá bola zmluvnou pokutou
zabezpečená.
Článok IX.
Odstúpenie od Zmluvy

1.

Zmluvné strany sa dohodli, že Objednávateľ môže odstúpiť od tejto Zmluvy
z nasledovných dôvodov na strane Zhotoviteľa, ktoré sa považujú za podstatné porušenie
Zmluvy v zmysle ustanovenia § 345 ObZ:
a) Zhotoviteľ postupuje pri vykonávaní Diela tak, že je zjavné, že Dielo nebude
zhotovené v dohodnutej lehote alebo kvalite,
b) Zhotoviteľ neodovzdá riadne zhotovené kompletné Dielo v lehote podľa Článku III.
bod 1. tejto Zmluvy,
c) Zhotoviteľ neodstráni písomne oznámené vady Diela podľa Článku IV. bod 7. tejto
6/14

Registračne číslo SBA: 74/2017/KGR

Zmluvy.
2.

Odstúpenie od Zmluvy je účinné okamihom doručenia písomného odstúpenia druhej
Zmluvnej strane.

3.

V prípade odstúpenia od Zmluvy Zhotoviteľ nemá nárok na úhradu ceny za zhotovenie
Diela podľa tejto Zmluvy, ani nárok na náhradu akýchkoľvek nákladov vynaložených na
zhotovenie Diela. V prípade, ak si Zmluvné strany pri plnení predmetu tejto Zmluvy niečo
odovzdali alebo poskytli (podklady, písomnosti a pod.), vrátia si Zmluvné strany
navzájom všetko to, čo si takto odovzdali alebo poskytli, a to najneskôr do 15 (slovom:
pätnástich) kalendárnych dní od nadobudnutia účinkov odstúpenia od tejto Zmluvy.

4.

Odstúpením od Zmluvy Objednávateľom nezaniká nárok na náhradu škody vzniknutej
porušením povinnosti Zhotoviteľa, a ani nárok na zaplatenie zmluvnej pokuty dohodnutej
v tejto Zmluve.
Článok X.
Osobitné ustanovenia o autorskom práve

1.

Zhotoviteľ je budúcim vykonávateľom majetkových práv k Dielu v zmysle ustanovenia
§ 90 ods. 4 Autorského zákona.

2.

Zhotoviteľ vyhlasuje, že Dielo zhotoví viacero fyzických osôb – autorov.

3.

V prípade, ak bolo Dielo zhotovené fyzickými osobami – autormi, ktorí sú
zamestnancami Zhotoviteľa, na výkon práv k Dielu sa primerane použijú ustanovenia
§ 90 a nasledujúcich Autorského zákona o zamestnaneckom diele.

4.

V prípade, ak bolo Dielo zhotovené fyzickými osobami – autormi, ktorí nie sú
zamestnancami Zhotoviteľa, bude sa takéto Dielo spravovať ustanoveniami § 92 a
nasledujúcich Autorského zákona o spoločnom diele, ktoré vytvorili dvaja alebo viacerí
autori na podnet a pod vedením osoby, ktorá usmerňovala a zabezpečovala proces
vytvorenia diela, a na ktorého výkon práv sa primerane použijú ustanovenia § 90 a
nasledujúcich Autorského zákona o zamestnaneckom diele.

5.

Zhotoviteľ je povinný riadne vysporiadať všetky autorské práva s fyzickými osobami,
ktoré budú autormi Diela (ďalej len „Autori“) tak, aby mohol platne postúpiť právo
výkonu majetkových práv Autorov k Dielu/každému Dielu na Objednávateľa v zmysle
ustanovenia § 90 ods. 5 Autorského zákona.

6.

Zhotoviteľ postupuje právo výkonu majetkových práv Autorov k Dielu na Objednávateľa
v zmysle ustanovenia § 90 ods. 5 Autorského zákona. Odmena za postúpenie
majetkových práv k Dielu podľa predchádzajúcej vety je zahrnutá v cene za Dielo
v zmysle Článku V. tejto Zmluvy.

7.

Berúc na vedomie hospodársky význam predmetu tejto Zmluvy pre Objednávateľa, a cieľ
a účel tejto Zmluvy, ako aj skutočnosť, že cena Diela bude financovaná z verejných
prostriedkov, sa Zmluvné strany dohodli, že v prípade nepravdivosti vyhlásenia v zmysle
bodu 2. tohto Článku Zmluvy alebo v prípade, ak Zhotoviteľ poruší povinnosť uvedenú
7/14

Registračne číslo SBA: 74/2017/KGR

v bode 5., v bode 6. alebo v bode 11. tohto Článku Zmluvy, je Objednávateľ oprávnený
požadovať od Zhotoviteľa zmluvnú pokutu vo výške celkovej ceny Diela podľa Článku
V. bod 1. tejto Zmluvy za každé jednotlivé porušenie takejto povinnosti zvlášť.
8.

Objednávateľ je oprávnený popri zmluvnej pokute podľa bodu 7. tohto Článku Zmluvy
požadovať aj náhradu škody spôsobenej porušením povinnosti, na ktorú sa vzťahuje
zmluvná pokuta, pričom výška zmluvnej pokuty sa nezapočítava na náhradu škody.

9.

Zmluvná pokuta a/alebo náhrada škody podľa tohto Článku Zmluvy je splatná do 15
(slovom: pätnástich) kalendárnych dní odo dňa doručenia písomnej výzvy na jej
zaplatenie Zhotoviteľovi.

10.

Zhotoviteľ je povinný splniť všetky ďalšie záväzky a povinnosti stanovené Autorským
zákonom, ak sa na neho vzťahujú.

11.

Zhotoviteľ je povinný riadne vysporiadať všetky ďalšie autorské práva, ktoré sa na
zhotovené Dielo budú vzťahovať, tak aby mohol na Objednávateľa platne postúpiť všetky
majetkové práva autorov k Dielu v súlade s týmto Článkom Zmluvy.
Článok XI.
Doručovanie

1.

V prípade, ak si majú Zmluvné strany niečo písomne doručiť (ďalej len „Zásielka“), budú
Zásielku doručovať na adresu druhej Zmluvnej strany uvedenú v záhlaví tejto Zmluvy
alebo na inú adresu písomne oznámenú druhej Zmluvnej strane (ďalej len
„Korešpondenčná adresa“). Zmluvné strany sa dohodli, že zásielky adresované
Objednávateľovi budú Zhotoviteľom doručované na Korešpondenčnú adresu
Objednávateľa uvedenú v záhlaví tejto Zmluvy. Zmluvné strany sa zároveň dohodli, že
ak Zmluva dovoľuje doručovať niektoré Zásielky aj elektronickou formou, budú
Zmluvné strany Zásielku doručovať na e-mailovú adresu druhej Zmluvnej strany uvedenú
v záhlaví tejto Zmluvy.

2.

V prípade, ak sa Zásielku nepodarí doručiť na adresu uvedenú v záhlaví tejto Zmluvy
alebo Korešpondenčnú adresu podľa bodu 1. tohto Článku Zmluvy, považuje sa Zásielka
za doručenú dňom jej vrátenia ako nedoručenej, a to aj v tom prípade, ak sa adresát
o nedoručení Zásielky nedozvedel. V prípade doručovania Zásielky elektronickou
formou podľa poslednej vety bodu 1. tohto Článku Zmluvy, ak sa Zásielku nepodarí
doručiť na e-mailovú adresu druhej Zmluvnej strany uvedenú v záhlaví tejto Zmluvy,
považuje sa Zásielka za doručenú uplynutím 3. (slovom: tretieho) kalendárneho dňa odo
dňa odoslania takejto Zásielky na e-mailovú adresu druhej Zmluvnej strany uvedenú
v záhlaví tejto Zmluvy.

3.

Zmluvné strany sú povinné bezodkladne si oznámiť zmenu adresy a/alebo e-mailovej
adresy na doručovanie Zásielok.

8/14

Registračne číslo SBA: 74/2017/KGR

Článok XII.
Záverečné ustanovenia
1.

Vzťahy Zmluvných strán, ktoré Zmluva výslovne neupravuje, sa riadia príslušnými
ustanoveniami ObZ, Autorského zákona a ostatných platných právnych predpisov
Slovenskej republiky.

2.

Akékoľvek spory vzniknuté z tejto Zmluvy budú prejednávané a rozhodované
všeobecnými súdmi.

3.

Akékoľvek zmeny Zmluvy je možné vykonať výlučne na základe písomnej dohody
Zmluvných strán formou písomných dodatkov podpísaných oboma Zmluvnými stranami.

4.

Táto Zmluva nadobúda platnosť dňom jej podpisu oboma Zmluvnými stranami a účinnosť
dňom nasledujúcim po dni jej zverejnenia v Centrálnom registri zmlúv vedenom Úradom
vlády Slovenskej republiky. Táto Zmluva je povinne zverejňovanou zmluvou v zmysle
ustanovenia § 5a zákona č. 211/2000 Z. z. o slobodnom prístupe k informáciám a o zmene
a doplnení niektorých zákonov v znení neskorších predpisov (zákon o slobode informácií).
Zhotoviteľ podpisom tejto Zmluvy potvrdzuje svoj súhlas so zverejnením tejto Zmluvy
v plnom rozsahu a následkov tohto zverejnenia si je v plnom rozsahu vedomý a súhlasí
s nimi.

5.

Zhotoviteľ vyhlasuje, že si je vedomý skutočnosti, že Dielo, ktoré má byť zhotovené na
základe tejto Zmluvy, je financované z verejných prostriedkov, nakladanie s ktorými
podlieha osobitným predpisom a pravidlám v zmysle platných právnych predpisov.

6.

Objednávateľ je oprávnený:
a) spolu so subjektmi oprávnenými vykonávať finančnú kontrolu v zmysle zákona č.
357/2015 Z. z. o finančnej kontrole a audite a o zmene a doplnení niektorých zákonov
v platnom znení a/alebo kontrolu v zmysle zákona č. 523/2004 Z. z. o rozpočtových
pravidlách verejnej správy a o zmene a doplnení niektorých zákonov v platnom znení
(ďalej len „Zákon o rozpočtových pravidlách“), vykonať kontrolu vynaložených
verejných prostriedkov v súlade so Zákonom o rozpočtových pravidlách. Výkon
kontroly zo strany iných subjektov oprávnených vykonávať kontrolu v zmysle
osobitných predpisov týmto nie je dotknutý,
b) spolu s Ministerstvom hospodárstva Slovenskej republiky kontrolovať predovšetkým
dodržiavanie zmluvných podmienok a podmienok Programu.
Zhotoviteľ je povinný strpieť kontrolu v zmysle bodu 6. tohto Článku Zmluvy a
poskytnúť všetku súčinnosť spojenú s výkonom takejto kontroly.

7.

8.

Táto Zmluva sa uzatvára na dobu určitú, t. j. do 31. 03. 2017, okrem tých ustanovení
Zmluvy, ktoré stanovujú práva a povinnosti, ktoré podľa svojho obsahu, a cieľa a účelu
tejto Zmluvy majú trvať aj po 31. 03. 2017, a to najmä, nie však výlučne, v zmysle Článku
X. tejto Zmluvy, ktorý sa uzatvára na dobu trvania majetkových práv autora, resp. autorov
k Dielu, a Článku XII. bod 5., 6. a 7. tejto Zmluvy, ktorý sa uzatvára na dobu vyplývajúcu
z príslušných všeobecne záväzných právnych predpisov a Programu.

9.

Táto Zmluva je vyhotovená v 3 (slovom: troch) rovnopisoch, pričom 1 (slovom: jeden)
rovnopis je určený pre Zhotoviteľa a 2 (slovom: dva) rovnopisy sú určené pre
Objednávateľa.
9/14

Registračne číslo SBA: 74/2017/KGR

10.

Zmluvné strany vyhlasujú, že si túto Zmluvu prečítali, jej obsahu plne porozumeli, táto
bola spísaná na základe ich slobodnej vôle, že jej text je zrozumiteľným vyjadrením ich
slobodne a vážne prejavenej vôle, že Zmluvu neuzatvárajú v tiesni, ani za nápadne
nevýhodných podmienok a na znak súhlasu pripájajú svoje podpisy.

Prílohy: Príloha č. 1 Špecifikácia Diela

V Bratislave dňa .................................

V Bratislave dňa .................................

Objednávateľ:

Zhotoviteľ:

_______________________________
Slovak Business Agency
Mgr. Martin Holák, PhD.
generálny riaditeľ

_______________________________
3MON Monitoring s.r.o.
Ing. Simona Lhotová
konateľ

10/14

Registračne číslo SBA: 74/2017/KGR

Príloha č. 1 Špecifikácia Diela
1.
Systém a dizajn
Web stránka bude nasadená na open source CMS Wordpress s kúpenou dizajnovou šablónou
podľa výberu SBA s poradenským hlasom dodávateľa. Predbežne plánovaná šablóna je táto:
http://themecanon.net/?theme=Booker
2.
Webhosting a jeho parametre
Súčasťou dodania má byť aj nákup webhostingu v zodpovedajúcom rozsahu na 1 rok. Hosting
dodá ako súčasť zákazky dodávateľ, vlastníkom však bude na SBA. Minimálne povinné
požiadavky na web hosting:


1 alebo viac databáz (MySQL, MSSQL, PgSQL)




1 alebo viac emailových schránok
Min. 30 GB spoločného priestoru



1 doména / presmerovanie



Automatické zálohovanie



Prístup do webmailu

3.
Povinné súčasti webu
Obsah bude rozdelený na homepage a následne na ďalšie podstránky preklikateľné cez klasické
vrchné dropdown menu a CTA buttony. Web musí určite obsahovať tieto prvky:


Homepage – slider produktov v hlavičke, krátke info o programe, novinky, newsletter
sign up, social media



Vrchné dropdown menu




O programe – textová podstránka
Novinky – podstránka s blogovými príspevkami – každý príspevok musí mať túto
funkcionalitu:
o titulná foto
o perex + čítať ďalej
o telo textu
o modul galéria fotografií
o embedovanie (video + audio)
o sharovacie prvky (minimálne Facebook)



Jednotlivé knižné produktové podstránky – výpis produktov s malými náhľadmi,
následne pri konkrétnom produkte náhľad (mobil, tablet, maska fyzickej knihy,
možnosť listovať / scrollovať v knihe), text o knihe, button na stiahnutie, FB Like /
Share



Workshopy – blogový modul, prípadne eventový / kalendárový modul, ak existuje



Podujatia / Projekty – textové podstránky – popis projektov s odklikom na projektovú
stránku (link na externý web)

11/14

Registračne číslo SBA: 74/2017/KGR



Kontakt – klasická podstránka s kontaktným formulárom, social media odkazmi
a priamimi kontaktmi



Ďalšie potrebné funkcie:
o Embedovanie videí z YT a audio obsahu zo Soundcloudu
o Sharovacie prvky k jednotlivým materiálom a novinkám – hlavne Facebook
a prípadne Twitter a Google +
o SEO – možnosť nastavovať jednotlivým podstránkam Title, Description a
Keywords
o Unikátne a SEO friendly linky pre jednotlivé produkty
o Počítadlo stiahnutí (koľko ľudí si stiahlo jednotlivé ebooky)
o Stiahnutie za email (ak to riešenie bude umožňovať) alebo automatické
sťahovanie po kliknutí na button
o Napojenie na Google Analytics a set up analytiky
o Plne responzívny web

4.
Úvodná stránka
Slider produktov v hlavičke – tu budú rotovať všetky 4 ebooky, prípadne podľa potreby jeden
neutrálny slider s popisom programu. Pod tým krátke info o programe (text), novinky,
newsletter sign up a social media prvky. Ak na to bude priestor, tak v päte webu môže byť Like
box FB stránky SBA.
5.
Menu
Bude obsahovať tieto položky:


Úvod



O programe



Ebooky



Workshopy



Projekty



Novinky



Kontakt

6.
Podstránka O programe
Popis programu, textová podstránka.
7.
Podstránka Ebooky
Po pristátí na tejto podstránke by mal mať človek pred sebou výpis produktov v nejakej forme,
zrejme grafickej, ako to preddefinováva šablóna. Následne sa človek bude môcť prekliknúť už
na konkrétny ebook.
Každý ebook musí mať svoj vlastný fyzický link, aby sme priamo naň vedeli odkazovať napr.
v aktualitách alebo pri promovaní materiálu cez Facebook.
Pri každom ebooku by mal byť layout cca nasledovný, uvádzame vzor na príklade Eshopov:
12/14

Registračne číslo SBA: 74/2017/KGR

-

-

Ebook s názvom „Príručka začínajúceho eshopistu“
o obrázok / náhľad titulky do tabletovej masky / prípadne rovno maska, do ktorej
sa dá vložiť ukážka a scrollovať si v nej
o Základný súvislý popis ebooku - text
o button „stiahnuť ebook zadarmo“, ktorý iniciuje sťahovanie, prípadne ak to
bude technicky možné a nie tak náročné, tak výmenu ebooku za email (a
automatické tvorenie databázy – ukladanie mailov do Mailchimpu)
o Zoznam kapitol – podľa predlohy v šablóne – vypichnuté body, čo sa človek
z ebooku vlastne naučí
o Autorský logo pás / chlievik o autoroch – buď len logá tvorcov s krátkym
headlinom, alebo dve logá a krátky textový popis o tom, kto a prečo ebook
vytvoril
Šablóny na stiahnutie
o zoznam pridružených dokumentov (asi len textový výpis) a vedľa vždy button
stiahnuť
o aj každá šablóna musí mať svoj fyzický link, keďže na ne zasa budeme
odkazovať v ebooku

8.
Podstránka Workshopy
Workshopy bude podstránka, kde bude len jednoduchý textový výpis článkov (bez sidebaru,
nadpis, perex, možno malá titulná foto, ale nutne nemusí byť, podľa vhodnosti z hľadiska UX).
Po rozkliknutí článku by sa doň mali dať pridávať fotky – napr. len jedna do textu alebo aj celá
fotogaléria pod článok.
Na konci každej aktuality by mal byť button Zdieľať na facebooku a button Páči sa mi to.
Ak by to bolo možné, bolo by fajn mať na konci každého takéhoto článku o workshope aj
newsletter sign up, aby sme ľudí nalákali do databázy s prísľubom informácií o ďalších
workshopoch.
9.
Podstránka Projekty
To isté ako pri Workshopoch – výpis článkov, ale tu to môže byť urobené nejakým
zaujímavejším spôsobom, napr. štýlom Masonry alebo Grid (podľa možností šablóny).
V detaile projektu bude iba textový popis a odklik na externý web.
10.
Podstránka Novinky
Takisto iba blogový výpis článkov, forma po dohode, nech je to zaujímavé ale zároveň
prehľadné. Jednotlivé novinky budú odkazovať na aktuálne dianie na webe a v rámci programu,
napr. „Pribudol nový ebook“, alebo „Chystáme workshop na tému Podcasty“.
11.
Podstránka Kontakt
Klasická kontaktná podstránka s formulárom, social media odklikmi a fyzickým výpisom
kontaktov tak, ako je navrhnutá v šablóne.

13/14

Registračne číslo SBA: 74/2017/KGR

12.
Sharovacie prvky
Na konci každej podstránky s materiálmi a takisto všade tam, kde to budeme potrebovať, by
mali byť buttony, ktoré umožnia človeku zdieľať tento obsah na sociálnych sieťach.
Ideálne FB button (Zdieľať na Facebooku a Páči sa mi to), Twitter share a Google+ share (nutne
však len facebook, Twitter a G+ môže a nemusí byť, podľa náročnosti realizácie).
13.
Newsletter
Newsletter sign up formulár z rôznych častí webu treba napojiť na MailChimp databázu, konto
bude treba vytvoriť.

14/14

