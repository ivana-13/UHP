Rá m co vá d o h o da
č. GKÚ: 24-122-46/2018
o poskytovaní odborných služieb v súlade so zákonom č. 343/2015 Z. z. o
verejnom obstarávaní a o zmene a doplnení niektorých zákonov v znení
neskorších predpisov
uzavretá podľa § 2 ods. 5 písm. g) a § 83 zákona č. 343/2015 Z. z. o verejnom obstarávaní
a o zmene a doplnení niektorých zákonov v znení neskorších predpisov (ďalej len „ZVO“) a § 269
ods. 2 Obchodného zákonníka v znení neskorších predpisov
Uzavretá medzi zmluvnými stranami:
uzavretá medzi zmluvnými stranami:
1. Objednávateľ:
Geodetický a kartografický ústav Bratislava
V zastúpení:
Ing. Ivan Horváth, riaditeľ
Sídlo:
Chlumeckého 2, 827 45 Bratislava
IČO:
17316219
DIČ:
2020838083
Bankové spojenie:
Číslo účtu/IBAN:
(ďalej len „Objednávateľ“ alebo „GKÚ“)
a
2. Poskytovateľ:
Sídlo:
V zastúpení:
IČO:
DIČ:
IČ DPH:
Zapísaný v

ADVAL spol. s r. o.
Tomášikova 12571/50C, 831 02 Bratislava
Ing. Ľubomír Grejták – konateľ
45001154
2022900264
Obchodnom registri Okresného súdu Bratislava I.,
oddiel: Sro, vložka č.: 60806/B

Bankové spojenie
Číslo účtu/IBAN:
(ďalej len „Poskytovateľ“)
(Objednávateľ a Poskytovateľ spolu ďalej ako „zmluvné strany“ alebo jednotlivo aj ako „zmluvná
strana“)
(ďalej len „Rámcová dohoda“).

Úvodné ustanovenia
1. Predmet tejto Rámcovej dohody je vzhľadom na výšku hodnoty podľa ustanovenia § 5 ods. 4
zákona č. 343/2015 Z. z. o verejnom obstarávaní a o zmene a doplnení niektorých zákonov v
znení neskorších predpisov zákazkou s nízkou hodnotou.
2. Objednávateľ uskutočnil verejné obstarávanie postupom zadávania zákazky s nízkou hodnotou
v súlade s ust. § 117 ZVO na predmet zákazky „Odborné služby pre opätovné otváranie rámcovej
dohody v súlade so ZVO“. Výsledkom verejného obstarávania bol výber úspešného uchádzača, s
ktorým sa ako s Poskytovateľom uzatvára táto Rámcová dohoda.

1/10

1. Článok
Predmet plnenia
1.1 Účelom tejto Rámcovej dohody je upraviť vzájomné práva a povinnosti zmluvných strán pri
poskytovaní odborných služieb pre opätovné otváranie rámcovej dohody v súlade so ZVO.
1.2 Predmetom tejto Rámcovej dohody je poskytovanie odborných služieb pre opätovné otváranie
rámcovej dohody v súlade so ZVO na základe pokynov Objednávateľa. Rozsah poskytovaných
odborných služieb je detailne špecifikovaný v Prílohe č. 1 tejto Rámcovej dohody. Táto Rámcová
dohoda sa vzťahuje na opätovné otváranie rámcovej dohody uzavretej v nadväznosti na výsledok
verejného obstarávania na predmet zákazky Aktualizácia údajov ZBGIS miestnym
prešetrovaním v teréne, ktorá bola vyhlásená oznámením o vyhlásení verejného obstarávania
zverejneným v úradnom vestníku EÚ zo dňa 13.09.2017 pod značkou 2017/S 175-358620 a vo
Vestníku verejného obstarávania SR č. 182/2017 zo dňa 14.09.2017 pod značkou 12943 – MSS.
1.3 Táto Rámcová dohoda predstavuje dohodu zmluvných strán, ktorá okrem práv a povinností
zmluvných strán ustanovuje najmä podmienky poskytovania odborných služieb a maximálnu
odmenu pre Poskytovateľa za poskytovanie odborných služieb.
2. Článok
Rozsah predmetu Rámcovej dohody
2.1 Zmluvné strany sa dohodli, že konkrétny rozsah, kvalitu a druh odborných služieb, ako aj lehoty
plnenia a ďalšie nevyhnutné podrobnosti budú obsiahnuté v pokyne Objednávateľa. Poskytovateľ
berie na vedomie, že Objednávateľ je oprávnený, ale nie povinný vystaviť pokyn na poskytnutie
služieb a/alebo vyčerpať finančný limit uvedený v bode 7.1 počas účinnosti tejto Rámcovej
dohody.
2.2 Odborné služby budú Objednávateľovi poskytnuté podľa jeho pokynov, na základe jeho
podkladov, a ak to konkrétna situácia bude vyžadovať alebo ak je tak dohodnuté v tejto Rámcovej
dohode alebo v pokyne, aj s jeho súčinnosťou.
2.3 Pokynom sa rozumie administratívny úkon na poskytnutie odborných služieb zaslaný kontaktnou
osobou Objednávateľa uvedenou v bode 9.9 tejto Rámcovej dohody. Objednávateľ môže vydať
takýto administratívny úkon na poskytnutie odborných služieb ústne (osobne alebo telefonicky)
alebo písomne/elektronicky (mailom, s využitím komunikačného portálu).
2.4 Poskytovateľ dodá predmet plnenia a poskytne služby v rozsahu podľa príslušného pokynu
Objednávateľa. Poskytovateľ začne realizovať predmet plnenia a poskytovanie služieb až po
odsúhlasení a prijatí pokynu Poskytovateľom.
3. Článok
Cena a platobné podmienky
3.1 Cena za predmet plnenia je stanovená v eurách podľa ustanovení zákona NR SR č. 18/1996 Z. z.
o cenách v znení neskorších predpisov a vyhlášky MF SR č. 87/1996 Z. z., ktorou sa vykonáva
zákon o cenách, v znení neskorších predpisov.
3.2 Cena za poskytované služby zahŕňa všetky nevyhnutné a účelne vynaložené náklady vzniknuté
pri výkone odborných služieb Poskytovateľa podľa tejto Rámcovej dohody.
3.3 Objednávateľ zaplatí Poskytovateľovi za poskytnuté služby odmenu stanovenú podľa skutočne
poskytnutých služieb nasledovne:
Cena bez DPH
40,00 EUR/osobohodina
DPH 20%
8,00 EUR
Cena s DPH
48,00 EUR/osobohodina
3.4 Dohodnutá cena sa môže meniť výnimočne, a to len v prípade zmeny všeobecne záväzných
predpisov (daňové zákony, colné zákony), ktoré môžu cenu poskytovanej služby ovplyvniť.
Každá zmena dohodnutej ceny je možná len po vzájomnej dohode zmluvných strán formou
písomného dodatku k tejto Rámcovej dohode.
3.5 Objednávateľovi vzniká povinnosť na zaplatenie ceny na základe faktúry vystavenej
Poskytovateľom a doručenej Objednávateľovi.
3.6 Faktúry musia obsahovať náležitosti podľa zákona č. 222/2004 Z. z. o DPH v znení neskorších
predpisov. Súčasťou faktúry musí byť mesačný výkaz prác vopred písomne odsúhlasený
Objednávateľom.

2/10

3.7 Poskytovateľ je oprávnený faktúrovať poskytnuté služby mesačne. Faktúru doručí
Objednávateľovi do 10. kalendárneho dňa mesiaca, ktorý nasleduje po mesiaci, za ktorý bude
faktúra vystavená.
3.8 Objednávateľ je oprávnený vrátiť Poskytovateľovi faktúru v lehote 5 dní odo dňa jej doručenia, ak
bude vyhotovená v rozpore s touto Rámcovou dohodou alebo všeobecne záväznými právnymi
predpismi, ak neobsahuje všetky údaje a/alebo v prípade absencie prílohy (mesačný výkaz prác)
alebo ak faktúra a/alebo príloha faktúry obsahuje/ú nesprávny/e údaj/e. V takomto prípade nová
lehota splatnosti začne plynúť doručením opravenej faktúry Objednávateľovi. Poskytovateľ je
povinný bezodkladne poslať opravenú alebo novú faktúru znovu aj v elektronickej podobe na emailovú adresu Objednávateľa, ktorá je uvedená v čl. 9, bod 9.9 tejto Rámcovej dohody.
3.9 Objednávateľ neposkytuje preddavok ani zálohovú platbu.
3.10 Lehota splatnosti faktúry je 30 dní odo dňa doručenia faktúry Objednávateľovi.
4. Článok
Miesto a termín plnenia
4.1 Služby budú primárne vykonávané formou vykonávania práce v priestoroch Poskytovateľa.
V prípade potreby, ktorá vyplynie z charakteru poskytovanej služby a po vzájomnej konzultácii
zmluvných strán, môže byť časť služieb vykonávaná v priestoroch Objednávateľa, resp. v iných
relevantných priestoroch. Pre potreby poskytovania služieb v priestoroch Objednávateľa vytvorí
Objednávateľ pre Poskytovateľa vhodné pracovné podmienky.
4.2 Poskytovateľ poskytuje odborné služby, ktoré sú predmetom tejto Rámcovej dohody, po dohode
zmluvných strán podľa požiadaviek a v lehotách zadefinovaných Objednávateľom podľa jeho
aktuálnych potrieb a požiadaviek.
5. Článok
Práva a povinnosti zmluvných strán
5.1 Zmluvné strany vymenujú najneskôr v deň podpisu Rámcovej dohody vlastnú kontaktnú osobu,
ktorá bude dostupná v priebehu plnenia predmetu tejto Rámcovej dohody, druhej zmluvnej
strane, a bude oprávnená k úkonom spojeným s jeho plnením.
5.2 Služby podľa tejto Rámcovej dohody, a pokynov Objednávateľa vystavených na jej základe, bude
Poskytovateľ poskytovať na základe podkladov, ktoré Objednávateľ odovzdá Poskytovateľovi, a
ktorých poskytnutie je závislé od Objednávateľa. Za správnosť a úplnosť týchto podkladov
zodpovedá Objednávateľ. Poskytovateľ je zodpovedný́ za odborné usmernenie Objednávateľa o
úplnosti a správnosti týchto podkladov.
5.3 Objednávateľ poskytne pre potreby plnenia tejto Rámcovej dohody Poskytovateľovi príslušnú
oprávnene požadovanú dokumentáciu a prístup k údajom a informačným systémom EVO, EKS,
ERANET, Informačný systém Zber údajov dotknutým realizáciou predmetu tejto Rámcovej
dohody. Ak si to charakter poskytovaných služieb vyžiada, Poskytovateľ môže požiadať
o poskytnutie prístupu k ďalším informačným systémom nevyhnutným pre plnenie predmetu
Rámcovej dohody. Ak je na účel zabezpečenia účasti Poskytovateľa na rokovaní, či inom
stretnutí, na ktorom sa má zúčastniť na pokyn Objednávateľa, potrebné vykonať akýkoľvek úkon
zo strany Objednávateľa smerom k tretím osobám, Objednávateľ je povinný takýto úkon
bezodkladne vykonať alebo zabezpečiť jeho vykonanie.
5.4 Objednávateľ poskytne požiadaviek, ktoré požaduje/doporučuje zohľadniť pri realizácii predmetu
plnenia do 3 pracovných dní od začatia realizácie jednotlivých plnení podľa pokynu vystaveného
Objednávateľom na základe a v súlade s touto Rámcovou dohodou.
5.5 Objednávateľ sa zaväzuje poskytnúť Poskytovateľovi pri výkone služieb podľa tejto Rámcovej
dohody a jednotlivých pokynov nevyhnutnú súčinnosť. V priebehu plnenia tejto Rámcovej dohody
a pokynov sa bude Objednávateľ zúčastňovať potrebných konzultácií s Poskytovateľom na
základe jeho oprávnených požiadaviek. Poskytovateľ je oprávnený odmietnuť poskytnutie služieb
ak Objednávateľ ani na požiadanie neposkytne Poskytovateľovi potrebné podklady a súčinnosť.
Objednávateľ je zodpovedný za vypracovanie opisu predmetu zákaziek ako aj návrhu
obchodných podmienok dodania predmetu zákaziek, ku ktorým bude Poskytovateľ poskytovať
služby.
5.6 Objednávateľ je oprávnený kedykoľvek aktualizovať svoje požiadavky a dávať Poskytovateľovi
pokyny pri poskytovaní odborných služieb.

3/10

5.7 Poskytovateľ sa zaväzuje, že plnenie bude uskutočňovať v súlade s pokynmi Objednávateľa
a bez zbytočného odkladu mu oznámi všetky skutočnosti, ktoré môžu mať vplyv na zmenu
realizácie plnenia.
5.8 Poskytovateľ je povinný pri plnení tejto Rámcovej dohody a jednotlivých pokynov postupovať na
vysokej profesionálnej úrovni, so všetkou odbornou starostlivosťou a zaväzuje sa poskytnúť
každé jednotlivé plnenie požadované Objednávateľom riadne a včas s tým, že poskytnuté plnenie
musí zodpovedať popisu príslušnej služby obsiahnutémuv tejto Rámcovej dohode a príslušných
pokynoch vystavených na základe a v súlade s touto Rámcovou dohodou. Poskytovateľ sa
zaväzuje dodržiavať pri plnení tejto Rámcovej dohody všetky všeobecne záväzné právne
predpisy a zaväzuje sa poskytovať služby v súlade so ZVO aj ďalšími právnymi predpismi
platnými v SR a na základe pokynov Objednávateľa. Poskytovateľ sa zaväzuje, že bude pri
realizácii plnenia podľa tejto Rámcovej dohody plne rešpektovať aj vnútorné predpisy, smernice
a inú dokumentáciu Objednávateľa, pokiaľ mu budú známe. Poskytovateľ je pri plnení svojich
úloh zodpovedný za všetky svoje úkony týkajúce sa poskytovaných služieb, s výnimkou úkonov
súvisiacich s vyhodnotením ponúk v rámci opätovného otvárania rámcovej dohody, resp.
prípadov uvedených v bode 5.9 a 5.10 tohto článku.
5.9 Poskytovateľ bezodkladne písomne upozorní Objednávateľa na vecnú nesprávnosť jeho pokynov
alebo na také pokyny, ktoré bránia naplniť účel poskytovania odborných služieb. Poskytovateľ je
povinný postupovať podľa pokynov Objednávateľa podľa predchádzajúcej vety len vtedy, ak
Objednávateľ aj po písomnom upozornení Poskytovateľom, na svojich pokynoch naďalej trvá.
Poskytovateľ nie je povinný postupovať podľa pokynov Objednávateľa, ak by tieto pokyny boli v
rozpore s právnym poriadkom Slovenskej republiky. Poskytovateľ o pokynoch uvedených v
predchádzajúcej vete včas písomne informuje Objednávateľa a zmluvné strany budú v dobrej
viere rokovať o vyriešení takejto otázky.
5.10
Ak budú pokyny Objednávateľa v rozpore so ZVO alebo ďalšími právnymi predpismi platnými
v SR, Poskytovateľ na túto skutočnosť Objednávateľa písomne upozorní. Za definovanie a opis
predmetu opätovného otvárania rámcovej dohody zodpovedá Objednávateľ v súčinnosti s
Poskytovateľom. Poskytovateľ pri tejto činnosti upozorní Objednávateľa na pravidlá a podmienky,
ktoré pri definovaní a opise predmetu opätovného otvárania stanovuje ZVO. Ak Objednávateľ trvá
na svojom návrhu aj po písomnom upozornení Poskytovateľom, že jeho návrh nie je v súlade so
ZVO, nesie Objednávateľ plnú zodpovednosť za následky takéhoto postupu.
5.11 Pokiaľ je to pre riadny výkon odborných služieb nevyhnutné, Objednávateľ je povinný poskytnúť
Poskytovateľovi pravdivé informácie, ktoré majú vplyv na povahu a spôsob uskutočnenia
požadovaných odborných služieb a nesmie zamlčať žiadne informácie dôležité pre poskytnutie
týchto odborných služieb.
5.12 Poskytovateľ písomne oznámi Objednávateľovi všetky okolnosti, ktoré zistil v súvislosti s
realizáciou úkonov v mene Objednávateľa, a ktoré môžu mať vplyv na zmenu pokynov
Objednávateľa, pričom od pokynov Objednávateľa, ktoré boli Poskytovateľovi oznámené v
súvislosti s poskytovaním odborných služieb podľa tejto Rámcovej dohody a/alebo pokynov, sa
môže Poskytovateľ odchýliť, len ak to Objednávateľ výslovne v konkrétnom prípade nezakáže a
zároveň je to naliehavo nevyhnutné v záujme Objednávateľa a Poskytovateľ nemôže včas dostať
jeho súhlas. Poskytovateľ je povinný o svojom konaní podľa predchádzajúcej vety bezodkladne
Objednávateľovi podať písomnú informáciu a komplexne ho zdôvodniť.
5.13 Poskytovateľ je povinný zachovávať mlčanlivosť o informáciách poskytnutých Objednávateľom v
súvislosti s poskytovaním odborných služieb podľa tejto Rámcovej dohody. Zmluvné strany sa
dohodli, že všetky informácie, ktoré si zmluvné strany navzájom poskytnú sú dôverného
charakteru a bez písomného súhlasu zmluvných strán sa nemôžu poskytnúť tretím osobám.
Povinnosť mlčanlivosti sa nevzťahuje na zverejnenie a sprístupnenie skutočností, informácií a
údajov v rozsahu, v ktorom to vyžadujú platné právne predpisy Slovenskej republiky.
5.14 Pokiaľ nedôjde k splneniu povinnosti Poskytovateľa uvedených v tomto článku z dôvodu na
strane Objednávateľa (neposkytnutie nevyhnutnej súčinnosti), a to ani do primeraného termínu
uvedeného v písomnej výzve Poskytovateľa (prostredníctvom elektronickej pošty), Poskytovateľ
môže prerušiť práce na úlohe, ktorej sa porušenie povinností týka.
5.15 Poskytovateľ ani Objednávateľ nebude zodpovedný za omeškanie pri plnení povinností alebo za
nevykonanie povinností, ak boli spôsobené okolnosťou vylučujúcou zodpovednosť, tak ako je
táto definovaná ustanoveniami § 374 zákona č. 513/1991 Zb. Obchodného zákonníka, v znení
neskorších predpisov (ďalej len „Obchodný zákonník“). Zmluvné strany vylučujú aplikáciu § 300
Obchodného zákonníka.

4/10

6. Článok
Zodpovednosť za škody
6.1 Poskytovateľ zodpovedá za odbornosť poskytovaných odborných služieb a za ich súlad so ZVO a
inými právnymi predpismi platnými v SR a ich riadne a včasné poskytnutie. Poskytovateľ
nezodpovedá za škody spôsobené nevhodnými alebo so zákonom a/alebo Rámcovou dohodou,
resp. pokynom rozpornými požiadavkami Objednávateľa, na ktorých aj napriek písomnému
upozorneniu Poskytovateľa trval. Poskytovateľ nezodpovedá za škody spôsobené nesprávnou
definíciou opisu opätovného otvárania rámcovej dohody.
6.2 Zmluvné strany sú zodpovedné za spôsobenú škodu v rámci platných právnych predpisov a tejto
Rámcovej dohody. Zmluvné strany sa zaväzujú k vyvinutiu maximálneho úsilia na predchádzanie
škodám a na minimalizáciu vzniknutých škôd. V rámci tejto prevenčnej povinnosti sú zmluvné
strany povinné najmä rešpektovať vzájomné zadania, pokyny a odporučenia, ktoré sú významné
z hľadiska plnenia tejto Rámcovej dohody.
6.3 Zmluvné strany sa dohodli, že ak splnenie podmienky ustanovenej v tejto Rámcovej dohode
alebo v pokyne alebo poskytovanie odborných služieb vyžaduje súčinnosť zmluvných strán,
najmä ak ide o dodanie dokumentov a podkladov obsahujúcich vecné zadanie, nie je porušením
Rámcovej dohody alebo pokynu, ak k splneniu podmienky alebo poskytnutiu odborných služieb
nedôjde z dôvodu neposkytnutia zmluvnou stranou písomne vyžiadanej súčinnosti druhou
zmluvnou stranou; to platí aj pokiaľ ide o kvalitu a rozsah plnenia.
6.4 Poskytovateľ zodpovedá Objednávateľovi za škodu, ktorá Objednávateľovi vznikne v dôsledku
toho, že Objednávateľ postupoval podľa výslovného odporučenia obsiahnutého v akomkoľvek
písomnom dokumente vypracovanom pre Objednávateľa Poskytovateľom. Uvedené neplatí, ak
Poskytovateľ Objednávateľa na riziko vzniku škody spojené s odporúčaním výslovne upozornil,
alebo ak bol tento dokument označený ako pracovná verzia.
6.5 Poskytovateľ nezodpovedá Objednávateľovi za škodu, ktorá mu v súvislosti s poskytnutými
odbornými službami vznikla nad rámec ustanovenia 6.4, pokiaľ nie je priamym dôsledkom
poradenstva poskytnutého Poskytovateľom v rozpore s touto Rámcovou dohodou.
6.6 Poskytovateľ taktiež nezodpovedá za škodu, ktorá je priamo či nepriamo spôsobená poskytnutím
nesprávnych, nepravdivých, oneskorených alebo neúplných informácií zo strany Objednávateľa,
to neplatí, ak Poskytovateľ vedel alebo mal vedieť, že takéto informácie sú nesprávne,
nepravdivé, neúplne, alebo ak boli Objednávateľom poskytnuté oneskorene z dôvodu konania
Poskytovateľa, ktoré mu predchádzalo, alebo opomenutím konania Posyktovateľa, na ktoré bol
povinný.
6.7 Poskytovateľ bude vždy zbavený zodpovednosti za škodu v prípade, ak Poskytovateľ
prostredníctvom e-mailu upozorní na riziká vyplývajúce z odporúčaného postupu alebo postupov,
ako aj možných odlišných interpretácií právnych predpisov príslušným orgánom prípadne súdom,
a Objednávateľ napriek tomu postupuje spôsobom, ktorý bol Poskytovateľom označený ako
rizikový.
6.8 V prípade vymerania akýchkoľvek zmluvných alebo mimo zmluvných sankcií Objednávateľovi,
ktoré by mohli založiť zodpovednosť Poskytovateľa podľa tejto Rámcovej dohody, je
Objednávateľ povinný Poskytovateľa bez zbytočného odkladu informovať a môže ho
splnomocniť, alebo ním určeného advokáta na prípravu a podanie odvolania, iného opravného
prostriedku, alebo súdnej žaloby proti rozhodnutiu o vymeranej pokute, penále, alebo inej sankcie
a poskytnúť Poskytovateľovi, prípadne ním určenému advokátovi, akúkoľvek potrebnú súčinnosť
vrátane predloženia vyžadovaných podkladov a udelenia splnomocnení na zastupovanie v
príslušných konaniach.
6.9 V prípade nedodržania postupu podľa predchádzajúceho bodu zo strany Objednávateľa nevzniká
Objednávateľovi nárok na náhradu škody.
6.10
Za škodu sa nepovažuje ujma, ktorá Objednávateľovi vznikne v dôsledku zmien právnych
predpisov, ktoré nadobudnú platnosť v dobe po poskytnutí odbornej služby, a ktoré sa týkajú
predmetu tejto Rámcovej dohody. Ustanovenie predchádzajúcej vety platí obdobne pre zmeny
všeobecne prijímanej interpretácie právnych predpisov vzťahujúcich sa k predmetu tejto
Rámcovej dohody. Poskytovateľ je však povinný upozorniť Objednávateľa na podstatné zmeny
právnych predpisov súvisiace s predmetom tejto Rámcovej dohody, ktoré sú v dobe poskytnutia
odborných služieb platné, ale nie sú účinné, a na zodpovedajúce prechodné ustanovenia.
6.11
Poskytovateľ nezodpovedá za škodu vzniknutú tretej strane v dôsledku využitia informácií,
ktoré poskytol podľa tejto Rámcovej dohody Objednávateľovi.
6.12
Zmluvné strany si navzájom nezodpovedajú za akékoľvek nepriame, vedľajšie, zvláštne alebo
následné škody (vrátane stratených obchodných príležitostí), bez ohľadu na to, či ku škode došlo

5/10

z dôvodov plnenia alebo neplnenia povinností, ku ktorým sa strany touto Rámcovou dohodou
zaviazali, alebo v spojení s takýmto plnením či neplnením.
6.13
Zmluvné strany sa dohodli, že odstúpenie od tejto Rámcovej dohody nemá vplyv na nároky,
ktoré vznikli do dňa odstúpenia a na vznik nároku na náhradu škody.
6.14
V súlade s ustanoveniami § 374 zákona č. 513/1991 Zb. Obchodného zákonníka v znení
neskorších predpisov za okolnosti vylučujúce zodpovednosť sa považuje prekážka, ktorá nastala
nezávisle od vôle povinnej strany a bráni jej v splnení jej povinnosti, ak nemožno rozumne
predpokladať, že by povinná strana túto prekážku alebo jej následky odvrátila alebo prekonala, a
ďalej, že by v čase vzniku záväzku túto prekážku predvídala. Zodpovednosť nevylučuje prekážka,
ktorá vznikla v dobe, keď povinná strana bola v oneskorení s plnením svojej povinnosti alebo
vznikla z jej hospodárskych pomerov. Účinky vylučujúce zodpovednosť sú obmedzené len na
dobu, pokiaľ trvá objektívna prekážka, s ktorou sú tieto povinnosti spojené.
6.15
Žiadna zo zmluvných strán nezodpovedá za porušenie tejto Rámcovej dohody, ak je
nesplnenie jej povinností spôsobené okolnosťami vylučujúcimi zodpovednosť.
6.16
Ak okolnosti vylučujúce zodpovednosť pretrvávajú po dobu 45 dní, nehľadiac na predĺženie
lehoty na splnenie pokynu vystaveného na základe a v súlade s touto Rámcovou dohodou, ktoré
možno Poskytovateľovi z tohto dôvodu udeliť, ktorákoľvek zo zmluvných strán je oprávnená s
jednomesačnou výpovednou lehotou zrušiť/vypovedať plnenia podľa predmetného pokynu.
7. Článok
Ukončenie Rámcovej dohody
7.1 Táto Rámcová dohoda sa uzatvára na dobu určitú – do 31.01.2019 alebo do vyčerpania sumy
7.500,- EUR bez DPH, predstavujúcej predpokladanú hodnotu zákazky, podľa toho, ktorá udalosť
nastane skôr. Objednávateľ nie je povinný vyčerpať celý objem sumy tu uvedený.
7.2 Ak v pokyne nie je dohodnuté inak, pokyn sa vystavuje na dobu odo dňa jeho vystavenia, najviac
do dňa skončenia poskytovania poradenských a odborných služieb podľa pokynu alebo do dňa
skončenia tejto Rámcovej dohody, alebo do vyčerpania vyššie uvedeného limitu, podľa toho,
ktorá skutočnosť nastane skôr.
7.3 Táto Zmluva môže byť predčasne ukončená len na základe nasledujúcich dôvodov:
a. písomnou dohodou zmluvných strán ku dňu uvedenému v takejto dohode,
b. odstúpením od Rámcovej dohody podľa bodov 7.4 – 7.5. tohto článku Rámcovej dohody,
c. výpoveďou, aj bez udania dôvodu s 3-mesačnou výpovednou lehotou (výpovedná lehota
začína plynúť od 1. dňa mesiaca nasledujúceho po mesiaci, v ktorom bola výpoveď doručená
druhej zmluvnej strane),
d. zánikom Poskytovateľa alebo Objednávateľa bez právneho nástupcu,
e. momentom, kedy celková zaplatená cena predmetu plnenia dosiahne predpokladanú hodnotu
zákazky uvedenú v ods. 7.1 tohto článku Rámcovej dohody, tým však nie je dotknutá platnosť
a účinnosť ustanovení týkajúcich sa zodpovednosti za škodu a ostatných záväzkov
zmluvných strán, z ktorých obsahu vyplýva, že majú pretrvať aj po ukončení Rámcovej
dohody.
7.4 Každá zo zmluvných strán je oprávnená odstúpiť od Rámcovej dohody pri podstatnom porušení
zmluvných záväzkov a požadovať náhradu škody, ktorá jej týmto vznikla. Podstatnými
povinnosťami zmluvných strán sú všetky ich povinnosti vyplývajúce z tejto Rámcovej dohody.
7.5 Objednávateľ je oprávnený odstúpiť od tejto Rámcovej dohody aj z nasledovných dôvodov:
a. ak súd právoplatne uzná kohokoľvek zo štatutárneho orgánu Poskytovateľa alebo
zamestnancov Poskytovateľa za vinných z trestného činu bezprostredne súvisiaceho s
uzatváraním a/alebo plnením tejto Rámcovej dohody a/alebo pokynov vystavených na
základe a v súlade s touto Rámcovou dohodou,
b. strata nevyhnutnej kvalifikácie Poskytovateľa vrátane, ale nielen: strata oprávnenia na
vykonávanie činností, ktoré bezprostredne súvisia s predmetom tejto Rámcovej dohody,
pokiaľ Poskytovateľ opätovne nezíska túto kvalifikáciu do 15 dní, alebo
c. keď sa pre Poskytovateľa stalo plnenie podstatných zmluvných povinností úplne nemožným.
Podstatnými povinnosťami Poskytovateľa sú všetky jeho povinnosti vyplývajúce z tejto
Rámcovej dohody,
d. ak Poskytovateľ nedodá predmet plnenia v požadovanej kvalite a/alebo lehote špecifikovanej
v 1. článku a 2. článku tejto Rámcovej dohody,
e. nestrpí kontrolu, alebo neposkytne súčinnosť a nedodá požadované podklady pri výkone
kontroly orgánu oprávnenému vykonávať kontrolu.

6/10

7.6 V prípade výpovede zo strany Objednávateľa podľa čl. 7. bodu 7.3 písm. c. tejto Rámcovej
dohody sa Poskytovateľ zaväzuje riadne dokončiť všetky dohodnuté plnenia, na ktoré je povinný
podľa požiadavky prijatej ešte pred vypovedaním tejto Rámcovej dohody, resp. v čase plynutia
výpovednej lehoty.
7.7 Ku dňu účinnosti výpovede zaniká záväzok Poskytovateľa poskytovať odborné služby, na ktorých
výkon sa zaviazal. Ak by týmto prerušením vznikla Objednávateľovi škoda, je Poskytovateľ
povinný ho upozorniť, aké opatrenia treba urobiť na jej odvrátenie. Ak Objednávateľ tieto
opatrenia nemôže urobiť ani prostredníctvom tretích osôb a požiada Poskytovateľa, aby ich urobil
sám, je Poskytovateľ povinný tak urobiť.
7.8 Ak zistí niektorá zo zmluvných strán pri plnení tejto Rámcovej dohody prekážku, ktorá
znemožňuje riadne plnenie dohodnutým spôsobom, oznámi to bezodkladne písomne druhej
zmluvnej strane a začne s ňou okamžite rokovať v dobrej viere o odstránení takejto prekážky.
Pokiaľ sa zmluvné strany nedohodnú do 30 dní odo dňa doručenia oznámenia, môže ktorákoľvek
zmluvná strana odstúpiť od tejto Rámcovej dohody, resp. zrušiť/vypovedať plnenia podľa
predmetného pokynu.
8. Článok
Osobitné ustanovenia
8.1. Každá zo zmluvných strán je oprávnená sprístupniť informáciu podliehajúcu povinnosti
mlčanlivosti v rozsahu požadovanom právoplatným rozhodnutím súdu alebo iného štátneho
orgánu alebo právnymi predpismi SR, vrátane zákona č. 211/2000 Z. z. o slobodnom prístupe k
informáciám a o zmene a doplnení niektorých zákonov v znení neskorších predpisov. Pred takým
sprístupnením informuje o požiadavke na sprístupnenie druhú zmluvnú stranu a vykoná
primerané opatrenia potrebné na ochranu dôverných informácií druhej zmluvnej strany. Dotknutá
zmluvná strana je v prípade takéhoto sprístupnenia povinná neodkladne na výzvu druhej
zmluvnej strany označiť údaje a informácie, ktoré tvoria predmet jej obchodného tajomstva a z
tohto dôvodu nemôžu byť sprístupnené.
8.2. Dôvernými informáciami nie sú informácie, ktoré sa bez porušenia Rámcovej dohody stali verejne
známymi, informácie získané oprávnene inak ako od druhej zmluvnej strany a informácie, ktorých
používanie upravujú osobitné predpisy, napr. informáciepovinne sprístupňované podľa zákona č.
211/2000 Z. z. o slobodnom prístupe k informáciám a o zmene a doplnení niektorých zákonov v
znení neskorších predpisov (zákon o slobode informácií) alebo iných právnych predpisov.
8.3. Objednávateľ súhlasí, že Poskytovateľ môže sprístupniť všetky informácie, vrátane informácií,
ktoré sú dôverné podľa tohto článku, v rozsahu nevyhnutnom k plneniu tejto Rámcovej dohody
a pokynov vystavených na základe nej, svojim subdodávateľom.
8.4. Poskytovateľ nesmie plnenie podľa tejto Rámcovej dohody ako celok odovzdať na realizáciu
inému subjektu. V súlade s § 38 ods. 4 ZVO Objednávateľ stanovuje, že Poskytovateľ nesmie
zabezpečiť subdodávateľom časť zákazky priamo týkajúcu sa odborného zabezpečenia
poskytovaných služieb. Poskytovateľ môže zabezpečiť subdodávateľom časť zákazky týkajúcu sa
administratívnych úkonov, úkonov súvisiacich s administráciou zákaziek zadávaných elektronicky
(napr. použitie systémov pre elektronické verejné obstarávanie, zastupovaním Objednávateľa v
revíznych postupoch vyplývajúcich z verejného obstarávania alebo s ním súvisiacich a pod.),
pričom je povinný túto skutočnosť písomne oznámiť Objednávateľovi minimálne 5 pracovných dní
pred zahájením realizácie subdodávateľom. Poskytovateľ je zodpovedný za plnenie a činnosti
subdodávateľa na predmete plnenia tak, ako keby ich vykonával sám. Objednávateľ má právo
požiadať Poskytovateľa o zmenu subdodávateľa vybratého Poskytovateľom, ak má na to
závažné dôvody (napr. nekvalitne realizované plnenia konkrétnym subdodávateľom na
predchádzajúcich zákazkách alebo pre iné subjekty a pod.). Poskytovateľ je povinný žiadosti
Objednávateľa podľa predchádzajúcej vety bezodkladne vyhovieť a zmeniť subdodávateľa.
8.5. Poskytovateľ je povinný počas plnenia tejto Rámcovej dohody Objednávateľovi najneskôr
a. v čase jej uzavretia uviesť údaje o všetkých známych subdodávateľoch, údaje o osobe
oprávnenej konať za subdodávateľa v rozsahu meno a priezvisko, adresa pobytu, dátum
narodenia,
b. v deň, ktorý bezprostredne nasleduje po dni kedy nastala zmena, oznámiť akúkoľvek zmenu
údajov subdodávateľa,
c. v deň, ktorý predchádza dňu, v ktorom nastane (akákoľvek) zmena subdodávateľa, predložiť
písomné oznámenie o zmene subdodávateľa, ktoré bude obsahovať minimálne: podiel
zákazky, ktorý má Poskytovateľ v úmysle zadať subdodávateľovi, údaje navrhovaného
subdodávateľa, údaje o osobe oprávnenej konať za subdodávateľa v rozsahu meno a

7/10

priezvisko, adresa pobytu, dátum narodenia, a to v súlade s bodom 8.4. tohto článku
Rámcovej dohody.
8.6. Objednávateľ vyžaduje, aby každý subdodávateľ spĺňal podmienky účasti týkajúce sa osobného
postavenia v zmysle ZVO a neexistovali u neho dôvody na vylúčenie podľa § 40 ods. 6 písm. a)
až h) a ods. 7 ZVO; oprávnenie dodávať tovar, uskutočňovať stavebné práce alebo poskytovať
službu sa preukazuje vo vzťahu k tej časti predmetu zákazky, ktorý má subdodávateľ plniť.
8.7. Ak navrhovaný subdodávateľ nespĺňa podmienky účasti uvedené v bode 8.6. tohto článku,
Objednávateľ písomne požiada Poskytovateľa o jeho nahradenie. Poskytovateľ doručí
Objednávateľovi návrh nového subdodávateľa do dvoch pracovných dní odo dňa doručenia
žiadosti podľa prvej vety, ak Objednávateľ neurčil dlhšiu lehotu.
8.8. Ak Poskytovateľ kedykoľvek počas plnenia nahradí niektorého zo svojich subdodávateľov, nový
subdodávateľ musí spĺňať podmienky podľa bodu 8.6 tohto článku (t. j. podmienky účasti týkajúce
sa osobného postavenia a neexistovali u neho dôvody na vylúčenie podľa § 40 ods. 6 písm. a) až
h) a ods. 7 ZVO).
9. Článok
Záverečné ustanovenia
9.1 Táto Rámcová dohoda sa riadi a vykladá v súlade s právnym poriadkom Slovenskej republiky.
Ak nie je dohodnuté v tejto Rámcovej dohode inak, riadia sa právne vzťahy z nej vyplývajúce a
vznikajúce ustanoveniami ZVO, Obchodného zákonníka, Občianskeho zákonníka a súvisiacimi
všeobecne záväznými právnymi predpismi.
9.2 Všetky spory, ktoré vzniknú z Rámcovej dohody, vrátane sporov o jej platnosť, výklad alebo
zrušenie, budú riešené pred vecne a mieste príslušným súdom podľa právneho poriadku
Slovenskej republiky. Vecne a miestne príslušný súd pre rozhodovanie takýchto sporov je
všeobecný súd podľa zákona č. 160/2015 Z.z. Civilného sporového poriadku.
9.3 Táto Rámcová dohoda nadobúda platnosť a je pre zmluvné strany záväzná odo dňa jej podpisu
oprávnenými zástupcami oboch zmluvných strán; táto Rámcová dohoda nadobúda účinnosť
dňom nasledujúcim po dni jej zverejnenia podľa osobitného zákona v Centrálnom registri zmlúv
vedenom Úradom vlády Slovenskej republiky.
9.4 Poskytovateľ súhlasí so zverejnením tejto Rámcovej dohody, vrátane jej príloh a dodatkov, bez
vynechania ktorejkoľvek časti jej textu,príloh a dodatkov, a to zverejnenie Objednávateľom počas
trvania jeho povinnosti podľa osobitného zákona. Tento súhlas možno odvolať len po
predchádzajúcom písomnom súhlase Objednávateľa.
9.5 Neoddeliteľnou súčasťou tejto Rámcovej dohody je:
a.
Príloha č. 1 Špecifikácia predmetu Rámcovej dohody.
9.6 Zmeny a doplnky tejto Rámcovej dohody je možno vykonávať iba písomným dodatkom k nej.
9.7 Ak sa niektoré z ustanovení tejto Rámcovej dohody stane nevynútiteľným alebo neplatným podľa
platného práva, bude toto ustanovenie neúčinné len do tej miery, do akej je nevynútiteľné či
neplatné. Ďalšie ustanovenia tejto Rámcovej dohody ostávajú naďalej záväzné a v plnej platnosti
a účinnosti. Pokiaľ nastane takáto situácia, zmluvné strany nahradia nevynútiteľné či neplatné
ustanovenie iným ustanovením, ktoré sa mu svojím obsahom a účelom bude najviac približovať.
9.8 Písomná komunikácia medzi zmluvnými stranami v tejto súvislosti sa bude adresovať príslušnej
zmluvnej strane na nižšie uvedenú adresu a bude sa považovať za doručenú v prípade:
a.
osobného doručenia, prostredníctvom kuriérskej služby alebo inak, po jej prijatí,
b.
doručenie e-mailom po doručení elektronického potvrdenia od príjemcu o prijatí emailovej správy, alebo
c.
doporučenej zásielky k dátumu uvedenému na potvrdení o doručení alebo na potvrdení
o tom, že zásielku nie je možné doručiť.
9.9 Písomná komunikácia bude adresovaná nasledovne:
Zásielky pre Objednávateľa:
Geodetický a kartografický ústav Bratislava
Miloš Červený
Adresa:
Chlumeckého 4, 827 45 Bratislava 212
Telefón:
E-mail:

8/10

Zásielky pre Poskytovateľa:
ADVAL spol. s r. o.
Ing. Ľubomír Grejták
Adresa:
Tomášikova 12571/50C, 831 02 Bratislava 3
Telefón:
E-mail:
9.10 Dôležité písomnosti podľa tejto Rámcovej dohody (ako napr. oznámenia o odstúpení a iné
písomné oznámenia) sa musia doručovať osobne alebo prostredníctvom doporučenej zásielky
na adresy zmluvných strán uvedené v záhlaví tejto Rámcovej dohody.
9.11 Táto Rámcová dohoda je vyhotovená v troch (3) vyhotoveniach, z ktorých dve (2) vyhotovenia
obdrží Objednávateľ a jedno (1) vyhotovenie obdrží Poskytovateľ.
9.12 Žiadna zo zmluvných stán nie je oprávnená postúpiť práva a povinnosti z tejto Rámcovej
dohody na tretiu osobu, bez výslovného písomného súhlasu druhej zmluvnej strany..
9.13 Zmluvné strany vyhlasujú, že si Rámcovú dohodu riadne a dôsledne prečítali, jej obsahu a
právnym účinkom z nej vyplývajúcich porozumeli, ich zmluvné prejavy sú dostatočne jasné,
určité a zrozumiteľné, podpisujúce osoby sú oprávnené k podpísaniu Rámcovej dohody a na
znak súhlasu ju podpisujú
V Bratislave dňa: ................................
Za Objednávateľa:

Za Poskytovateľa:

__________________________
Geodetický a kartografický ústav Bratislava
Ing. Ivan Horváth – riaditeľ

_____________________________
ADVAL spol. s r.o.
Ing. Ľubomír Grejták – konateľ

9/10

Príloha č. 1 – Špecifikácia predmetu Rámcovej dohody
Predmetom Rámcovej dohody je poskytovanie odbornej pomoci pri opätovnom otváraní / opätovných
otváraniach rámcovej dohody na zákazku „Preverovanie a aktualizácia údajov ZBGIS miestnym
prešetrovaním“ v zmysle zákona č. 343/2015 Z. z. o verejnom obstarávaní a o zmene a doplnení
niektorých zákonov v znení neskorších predpisov. V rámci poskytovania odborných a poradenských
služieb pre oblasť verejného obstarávania v súlade so zákonom č. 343/2015 Z. z. o verejnom
obstarávaní a o zmene doplnení niektorých zákonov v znení neskorších predpisov (ďalej len „zákon o
verejnom obstarávaní") sa požaduje dodanie nasledovných služieb:














zabezpečovanie služieb súvisiacich s opätovným otváraním rámcových dohôd uzatvorených
na základe verejného obstarávania s názvom „Aktualizácia údajov ZBGIS miestnym
prešetrovaním v teréne“ vyhláseného uverejnením oznámenia o vyhlásení verejného
obstarávania zverejneným v úradnom vestníku EÚ zo dňa 13.09.2017 pod značkou 2017/S
175-358620 a vo Vestníku verejného obstarávania SR č. 182/2017 zo dňa 14.09.2017 pod
značkou 12943 – MSS,
realizáciou opätovného otvorenia / opätovných otvorení v priebehu roku 2018, ako aj
odborného dozoru, všeobecnej konzultačnej a poradenskej činnosti súvisiacej s týmito
opätovnými otvoreniami rámcovej dohody podľa požiadaviek verejného obstarávateľa,
poskytovanie poradenských a konzultačných služieb v procese verejného obstarávania
súvisiacich s analýzou a prípravou opätovného otvorenia a vypracovaním dokumentácie z
opätovného otvorenia,
vypracovanie príslušných oznámení, t. j. najmä oznámenia o výsledku verejného
obstarávania a ich odosielanie do príslušných vestníkov podľa typu zákazky/zvoleného
postupu,
plnenie si povinností člena komisie na otváranie obálok a na hodnotenie ponúk v súlade s
menovacím dekrétom,
vykonávanie administratívnych úkonov v oblasti verejného obstarávania,
vypracovanie súťažných podkladov/výziev na vypracovanie ponúk (okrem opisu predmetu
zákazky),
vypracovanie kritérií na vyhodnotenie ponúk v súlade s požiadavkami verejného
obstarávateľa a v súlade s uzatvorenými rámcovým dohodami,
poskytovanie vysvetlenia v opätovnom otvorení rámcovej dohody,
komunikácia s Úradom pre verejné obstarávanie na základe požiadaviek verejného
obstarávateľa,
odovzdanie kompletnej dokumentácie za realizované opätovné otvorenia rámcovej dohody
verejnému obstarávateľovi,
ďalšie súvisiace činnosti na základe dohody.

10/10

