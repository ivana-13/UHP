Zmluva o zriadení spoločného pracoviska
uzatvorená v zmysle § 51 zákona č. 40/1964 Zb.o v znení neskorších predpisov
1.

Zmluvné strany.

1.1.
Zriaďovateľ 1:
Obchodné meno:
Sídlo:
IČO:
Zapísaná v:
Zastúpená:
(ďalej len „Zriaďovateľ 1“)

Datavard, s.r.o.
Vajnorská 100, 831 04 Bratislava
46 287 825
Obchodnom registri vedenom OÚ Bratislava I. pod č. 75093/B,
oddiel Sro
Ing. Milan Gašpar, konateľ

a
1.2.
Zriaďovateľ 2:
Obchodné meno:
Fakulta informatiky a informačných technológií STU
Sídlo:
Ilkovičova 2, 842 16 Bratislava
IČO:
00 397 687
Zastúpená:
prof. Ing. Mária Bieliková, PhD.,dekanka fakulty
(ďalej len „Zriaďovateľ 2“)
Zriaďovateľ 1 spolu so Zriaďovateľom 2 (ďalej len „zriaďovatelia“ alebo „zmluvné strany“)
2.

Predmet a účel tejto Zmluvy.

2.1.

Zriaďovateľ 1 je nájomníkom priestorov budovy, súpisné číslo: 3944, ktorá je postavená
na parcele č. 1269/8, katastrálne územie Banská Bystrica (ďalej len „Budova“). Budova
je zapísaná v katastri nehnuteľností na LV č. 5292.

2.2.

Predmetom tejto zmluvy je zriadenie spoločného pracoviska pre realizáciu spoločných
výskumných a odborných aktivít v oblastiach priemyselného výskumu,
experimentálneho vývoja, ochrany práv duševného vlastníctva a realizácie inovačných
opatrení za podmienok stanovených v tejto zmluve v súvislosti s riešením
perspektívneho spoločného projektu (ďalej len „spoločné pracovisko“), o ktorého
financovanie sa uchádzajú zriaďovatelia ako partneri projektu vo výzve OPVaIMH/DP/2018/1.2.2-17 (ďalej len ako „projekt“).

3. Účel spoločného pracoviska
3.1.

Spoločné pracovisko zriadia zmluvné strany pre realizáciu spoločných aktivít pri
príprave a implementácii spoločných výskumných aj nevýskumných projektov,
projektov vývoja nových produktov, služieb, materiálov a transfer poznatkov a
technológií na komerčné trhy, predovšetkým pre implementáciu projektu.

1

4. Miesto pôsobenia spoločného pracoviska
4.1.

Zmluvné strany sa dohodli, že spoločné pracovisko bude sídliť v priestoroch
Zriaďovateľa 1 na adrese Robotnícka 4, 974 01 Banská Bystrica.

5. Označenie spoločného pracoviska
5.1.

Zmluvné strany sa dohodli, že každá miestnosť spoločného pracoviska bude označená
nápisom „Spoločné pracovisko Datavard, s.r.o. a FIIT STU“.

6. Vybavenie spoločného pracoviska a jeho prevádzka
6.1.

Zriaďovatelia vybavia spoločné pracovisko potrebným technickým a technologickým
vybavením a deklarujú svoj záujem a podporu jeho ďalšieho potrebného rozvoja. Po
nadobudnutí účinnosti tejto Zmluvy vyhotovia zoznam technického a technologického
vybavenia nachádzajúceho sa v spoločnom pracovisku, ktorý bude potvrdený všetkými
zmluvnými stranami.

6.2.

Použité technické vybavenie a technológie budú označené inventárnym číslom, pričom
zostávajú vo vlastníctve zriaďovateľa, ktorý toto vybavenie poskytol (pôvodného
vlastníka).

6.3.

Zriaďovatelia súhlasia s tým, že na spoločnom pracovisku môžu byť umiestnené aj
potrebné technické zariadenia a technológie, ktoré sú vo vlastníctve tretej strany, pričom
aj po implementácii na spoločnom pracovisku zostávajú vo vlastníctve tretej strany.
Technické zariadenia a technológie tretích strán musia byť riadne označené
inventárnym číslom.

7. Finančný model fungovania spoločného pracoviska
7.1.

Po nadobudnutí účinnosti tejto Zmluvy Zriaďovateľ 1 zabezpečí priestory a ich úpravu
potrebnú na umiestnenie potrebného vybavenia.

7.2.

Zriaďovateľ 1 znáša náklady na prevádzku spoločného pracoviska, ako aj všetky
náklady spojené s jeho užívaním, vrátane nevyhnutných opráv.

7.3.

Spoločné pracovisko bude využívané spoločne zamestnancami všetkých zriaďovateľov
za účelom napĺňania cieľov projektu.

7.4.

Mzdy a ďalšie personálne náklady svojich zamestnancov si hradí každý zo
zriaďovateľov samostatne.

7.5.

Každý zo zriaďovateľov zodpovedá za technické a materiálové vybavenie svojich
zamestnancov pracujúcich na spoločnom pracovisku.

8. Práva a povinnosti zmluvných strán
8.1.

Zriaďovateľ 1 zabezpečí zodpovedajúcu prípravu priestorov pre spoločné pracovisko.
2

8.2.

Zriaďovateľ 1 zabezpečí vstup do priestorov spoločného pracoviska zamestnancom
Zriaďovateľa 2. Zriaďovateľ 2 doručí písomný zoznam svojich zamestnancov, ktorí
budú mať povolený vstup do priestorov spoločného pracoviska.

8.3.

Zriaďovatelia sa zaväzujú:
8.3.1. zabezpečiť si ochranu a poistenie svojho majetku, nachádzajúceho sa v
priestoroch spoločného pracoviska,
8.3.2. udržiavať čistotu a poriadok v priestoroch spoločného pracoviska a ich okolí.

8.4.

Zriaďovateľ 1 zabezpečuje fyzickú bezpečnosť spoločného pracoviska.

8.5.

Zriaďovatelia zodpovedajú za bezpečnosť a ochranu zdravia pri práci svojich
zamestnancov v priestoroch spoločného pracoviska v zmysle zákona č. 124/2006 Z. z.
o BOZP v znení neskorších predpisov.

8.6.

Zriaďovatelia a ich zamestnanci sú povinní počínať si na spoločnom pracovisku tak,
aby eliminovali vznik akejkoľvek škody na majetku ostatných zriaďovateľov.
Zriaďovatelia zodpovedajú za škodu, ktorú spôsobili ostatným zriaďovateľom v plnej
výške.

8.7.

Zriaďovatelia budú užívať spoločné pracovisko riadnym a hospodárnym spôsobom, a
súčasne budú dodržiavať všeobecne platné predpisy, vzťahujúce sa na spoločné
pracovisko. Spoločné pracovisko môže Zriaďovateľ 2 užívať len na účely uvedené v tejto
Zmluve.

8.8.

Zriaďovatelia sú povinní vzájomne sa informovať o všetkých skutočnostiach, ktoré
môžu mať vplyv na platnosť a účinnosť tejto zmluvy – výlučne písomnou formou bez
zbytočného odkladu a tak isto sú povinní vzájomne sa písomne informovať o zmene
svojich identifikačných údajov uvedených v tejto zmluve. Porušenie ktorejkoľvek
povinnosti Zriaďovateľov uvedenej v tomto odseku sa bude považovať za hrubé
porušenie a zakladá právo zmluvnej strany jednostranne odstúpiť od tejto zmluvy.

9. Doba účinnosti zmluvy
9.1.

Táto zmluva o vytvorení spoločného pracoviska sa uzatvára na dobu určitú, a to na dobu
celej doby realizácie projektu a monitorovacieho obdobia.

10. Záverečné ustanovenia
10.1.

Táto zmluva o vytvorení spoločného pracoviska nadobúda platnosť dňom podpísania
zástupcami všetkých zmluvných strán a účinnosť dňom podpisu zmluvy o pridelení
nenávratného finančného príspevku s príslušným ministerstvom alebo implementačnou
agentúrou.

10.2.

V prípade, ak by z akéhokoľvek dôvodu nedošlo k podpisu zmluvy o pridelení
nenávratného finančného príspevku alebo sa z iných dôvodov upustilo od realizácie táto
zmluva automaticky zanikne.

3

10.3.

Zmeny a doplnky tejto zmluvy musia byť vyhotovené písomne a podpísané všetkými
zmluvnými stranami, inak sú neplatné.

10.4.

Túto zmluvu je možné vypovedať len písomnou formou. Výpovedná lehota sú 3
mesiace od doručenia písomnej formy výpovede jednej zo zmluvných strán a začína
plynúť od prvého dňa nasledujúceho mesiaca po doručení výpovede druhej zmluvnej
strane.

10.5.

Zmluva je vyhotovená v 3 rovnopisoch, z ktorých obdrží 2 vyhotovenia Zriaďovateľ 2
a 1 vyhotovenie Zriaďovateľ 1.

10.6.

Zmluvné strany vyhlasujú, že zmluva bola uzavretá slobodne a vážne, určite a
zrozumiteľne, bez tiesne, omylu a nápadne nevýhodných podmienok, na znak čoho ju
zmluvné strany podpisujú.

V ............................... , dňa...........

V .............., dňa ................

Za Zriaďovateľa 1:

Za Zriaďovateľa 2:

_______________________
Ing. Milan Gašpar
konateľ

_______________________
prof. Ing. Mária Bieliková, PhD.
dekanka FIIT STU

4

