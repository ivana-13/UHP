spis. č.: 15857/2018 – M_NkSpRPNnD
zázn. č.: 56519/2018

Zmluva o poskytnutí vysielacieho času

uzatvorená v zmysle ustanovení § 269 ods. 2 a násl. zákona č. 513/1991 Zb.
Obchodného zákonníka v znení neskorších predpisov (ďalej len „Obchodný
zákonník“)
Článok 1
Zmluvné strany

1.1. Objednávateľ:

Ministerstvo práce, sociálnych vecí a rodiny Slovenskej
republiky

Sídlo:
Špitálska 4,6,8, 816 43 Bratislava
Zastúpený:
Ing. Jozef Vančo, generálny tajomník služobného úradu
Kontaktná osoba: XXXXXXXX
IČO:
00 681 156
DIČ:
2020796338
Bankové
spojenie:
XXXXXXXXXXX
IBAN účtu:
XXXXXXXXXXXXXXX
(ďalej len „objednávateľ“)
a
1.2. Poskytovateľ:
Sídlo:
Poštová adresa:
Zastúpený:
Kontaktná osoba:
IČO:
DIČ:
IČ DPH:
Zapísaný v

Zoznam, s.r.o.
Viedenská cesta 3-7, 851 01 Bratislava
Viedenská cesta 3-7, 851 01 Bratislava
Ing. Martin Mác, konateľ
XXXXXXXXXXXXXXXX
36 029 076
2020091997
SK2020091997
obchodnom registri Okresného súdu Bratislava I,
Odd.: Sro, vložka č.: 24598/B

Bankové
spojenie:
XXXXXXXXXXXXXXXX
IBAN:
XXXXXXXXXXXXXXXX
(ďalej len „poskytovateľ“)
(objednávateľ a poskytovateľ spolu ďalej len „zmluvné strany“)
sa dohodli na znení tejto zmluvy o poskytnutí vysielacieho času (ďalej len „zmluva“).
1.3. Táto zmluva vychádza zo zásady vzájomnej výhodnosti pre obidve zmluvné strany,
z dodržiavania zásad poctivého obchodného styku a s prihliadnutím na všeobecne
zachovávané obchodné zvyklosti.
1.4. Objednávateľ postupoval pri obstaraní predmetu tejto zmluvy podľa ustanovenia § 1
ods. 2 písm. j) zákona č. 343/2015 Z. z. o verejnom obstarávaní a o zmene a doplnení
niektorých zákonov v znení neskorších predpisov.
1.5. Poskytovateľ je právnickou osobou, ktorá je ako jediná oprávnená disponovať s
reklamným a vysielacím priestorom v telkac.zoznam.sk.

1.6. Objednávateľ je orgánom štátnej správy podľa zákona č. 453/2003 Z. z. o orgánoch
štátnej správy v oblasti sociálnych vecí, rodiny a služieb zamestnanosti a o zmene a
doplnení niektorých zákonov v znení neskorších predpisov a má záujem v rámci plnenia
Národnej stratégie na ochranu detí pred násilím zvyšovať informovanosť verejnosti o
problematike násilia na deťoch aj prostredníctvom viacnásobného odvysielania
prezentačných spotov v rozsahu 30 sekúnd audiovizuálnou mediálnou službou na
požiadanie telkac.zoznam.sk.
Článok 2
Predmet zmluvy

2.1

Predmetom tejto zmluvy je záväzok poskytovateľa poskytnúť v súlade s podmienkami
dohodnutými touto zmluvou pre objednávateľa službu, ktorou je poskytnutie
vysielacieho času na viacnásobné odvysielanie prezentačného spoty - minimálne
989.487 impresii pri rozdelení formátov video v článku 75% a pre roll a ostatné
formáty 25%, so začiatkom kampane: od 14.12.2018 do 31.12.2018 (ďalej len
„služby“).

2.2

Prezentačný spot, ktorého odvysielanie je predmetom poskytovaných služieb sa týka
problematiky násilia na deťoch. Poskytovateľ sa zaväzuje po dobu účinnosti tejto
zmluvy poskytovať objednávateľovi vysielací čas na odvysielanie prezentačného spotu
v trvaní 30 sekúnd a v umiestneniach uvedených v prílohe č. 1 „Mediaplán“ (ďalej len
„príloha č. 1“), ktorá tvorí neoddeliteľnú súčasť tejto zmluvy (ďalej len „služby“).

2.3

Súčasťou poskytovaných služieb na základe tejto zmluvy je aj povinnosť
poskytovateľa vypracovať pre objednávateľa písomný report o poskytnutých službách,
a to:
- v priebehu poskytovania služieb obratom ku dňu uvedenému v písomnej
požiadavke objednávateľa,
- po ukončení poskytovania služieb, a to v lehote 3 dní odo dňa ukončenia
poskytovania služieb.

2.4

Záväzku poskytovateľa uvedenom v bode 2.1. tejto zmluvy zodpovedá záväzok
objednávateľa zaplatiť poskytovateľovi za služby poskytnuté v súlade s podmienkami
uvedenými v tejto zmluve cenu dohodnutú v článku 4 tejto zmluvy.
Článok 3
Práva a povinnosti zmluvných strán

3.1. Poskytovateľ sa zaväzuje pri plnení svojich povinností podľa tejto zmluvy
postupovať profesionálne, s odbornou starostlivosťou a dodržiavať príslušné
ustanovenia zákona č. 308/2000 Z. z. o vysielaní a retransmisii a o zmene zákona č.
195/2000 Z.z. o telekomunikáciách v znení neskorších predpisov, zákona č. 270/1995
Z.z, o štátnom jazyku Slovenskej republiky v znení neskorších predpisov a zákona č.
147/2001 Z. z. o reklame a o zmene a doplnení niektorých zákonov v znení
neskorších predpisov.
3.2 Prezentačný spoto poskytovateľovi poskytne objednávateľ najneskôr 3 dni pred
začatím vysielania v elektronickej podobe. Objednávateľ sa zaväzuje, že všetky
autorskoprávne nároky autorov a výkonných umelcov k prezentačným spotom a k
autorským dielam a umeleckým výkonom obsiahnutých v spotoch, vrátane práva
poskytovateľa vysielať spoty rozhlasovou programovou službou, vysporiada sám
a na vlastné náklady pred začatím vysielania, v opačnom prípade zodpovedá
za škodu, ktorá by porušením tejto povinnosti poskytovateľovi vznikla.

3.3. Po ukončení poskytovania služieb podľa tejto zmluvy, poskytovateľ odovzdá
objednávateľovi v písomnej forme podrobný rozpis dní a času odvysielania
prezentačného spotu formou preberacieho protokolu. Vzor preberacieho protokolu je
uvedený v prílohe č. 2 „Vzor preberacieho protokolu“ (ďalej len „príloha č. 2“), ktorá
je neoddeliteľnou súčasťou tejto zmluvy. Zástupcami zmluvných strán pre preberanie
a odovzdávanie výstupov podľa tohto článku vrátane podpisu na preberacom
protokole z prílohy č. 2 sú kontaktné osoby uvedené v bodoch 1.1 a 1.2. tejto zmluvy.
3.4. Poskytovateľ nie je povinný splniť svoj záväzok podľa tejto zmluvy iba v prípade
prekážky vyššej moci, za ktorú sa považujú tieto udalosti:
3.4.1. mimoriadna spravodajská udalosť, o ktorej poskytovateľ nevedel a pri
zachovaní náležitej starostlivosti ani vedieť nemohol,
3.4.2. prírodná katastrofa,
3.4.3. udalosť ohrozujúca bezpečnosť štátu,
3.4.4. povstanie,
3.4.5. ozbrojený konflikt,
3.4.6. štrajk,
3.4.7. priemyselná výluka.
3.5. Pre prípad, ak nastane situácia uvedená v bodoch 3.4.1. až 3.4.7. tejto zmluvy, zmluvné
strany sa dohodli, že vysielací čas na odvysielanie prezentačného spotu poskytovateľ
poskytne v náhradnom termíne, ktorý objednávateľ odsúhlasí, pričom sa takáto udalosť
nepovažuje za omeškanie poskytovateľa so splnením záväzku a jeho nárok na úhradu
ceny zostane nedotknutý, pokiaľ táto zmluva neustanovuje inak.
3.6. Zmluvné strany sú povinné oboznamovať druhú zmluvnú stranu so všetkými novými
skutočnosťami, ktoré môžu mať vplyv na plnenie predmetu zmluvy.
3.7. Poskytovateľ je povinný uchovávať účtovné doklady súvisiace s plnením predmetu
zmluvy 10 rokov od ich úhrady objednávateľom.
3.8. V prípade potreby je objednávateľ oprávnený vyžiadať si od poskytovateľa ďalšie
doklady potrebné na preverenie oprávnenosti výdavkov.
Článok 4
Cena a platobné podmienky
4.1. Zmluvná cena za poskytnuté služby podľa tejto zmluvy je konečná a je dohodnutá v
súlade so zákonom č. 18/1996 Z. z. o cenách v znení neskorších predpisov a vyhlášky
MF SR č. 87/1996 Z. z., ktorou sa vykonáva zákon č. 18/1996 Z. z. o cenách v znení
neskorších predpisov.
4.2. Zmluvné strany sa dohodli, že cena za poskytnuté služby podľa tejto zmluvy zahŕňa
všetky priame aj nepriame náklady poskytovateľa spojené s poskytovaním služieb
podľa tejto zmluvy.
4.3. Celková konečná zmluvná cena za riadne poskytnuté služby je suma 30.000 EUR bez
DPH, t.j. 36.000 EUR s DPH (slovom: tridsaťtisíc eur bez DPH, t.j. tridsaťšesťtisíc eur
s DPH).
4.4. Poskytovateľ je platiteľom DPH. Zmluvné strany berú na vedomie, že cena uvedená s
DPH v tomto článku sa môže zmeniť iba v prípade, ak sa v dôsledku legislatívy
Slovenskej republiky zmení aktuálna sadzba DPH v čase vzniku daňovej povinnosti.

4.5. Podkladom pre úhradu zmluvnej ceny za riadne poskytnuté služby je faktúra vystavená
poskytovateľom podľa tohto článku zmluvy a doručená objednávateľovi v listinnej
podobe na adresu jeho sídla. Podkladom pre vystavenie faktúry je zmluvnými stranami
podpísaný preberací protokol uvedený v prílohe č. 2 tejto zmluvy
4.6. Poskytovateľ má právo vystaviť objednávateľovi faktúru za ním poskytnuté služby až
po podpísaní preberacieho protokolu obidvoma zmluvnými stranami podľa článku 3
bod 3.3.
4.7. Lehota splatnosti vystavenej faktúry je 30 kalendárnych dní odo dňa jej doručenia v
listinnej podobe na adresu sídla objednávateľa.
4.8. V prípade omeškania objednávateľa s úhradou faktúry je poskytovateľ oprávnený
požadovať od objednávateľa úroky z omeškania vo výške 0,022 % z dlžnej sumy za
každý začatý deň omeškania, pokiaľ sa zmluvné strany nedohodnú inak.
4.9. V prípade omeškania poskytovateľa s poskytnutím služieb podľa tejto zmluvy, a to
neodvysielaním prezentačného spoty v stanovenom termíne a rozsahu z dôvodov
výlučne na strane poskytovateľa, je objednávateľ oprávnený požadovať od
poskytovateľa zmluvnú pokutu vo výške 1 % z celkovej zmluvnej ceny podľa bodu 4.3
tohto článku, a to aj opakovane, za každý deň omeškania, až do času kým poskytovateľ
neodvysiela prezentačný spot. Poskytovateľ má právo odmietnuť odvysielať
prezentačný spot v prípade, ak obsah objednávateľom dodaného prezentačného spotu
bude v rozpore s ustanoveniami zákona 308/2000 Z. z. o vysielaní a retransmisii a o
zmene zákona č. 195/2000 Z. z. o telekomunikáciách v znení neskorších predpisov
(napr. ustanovenia o mediálnej komerčnej komunikácii), a to až do doby, kým obsah
spotov nebude objednávateľom daný do súladu so zákonom č. 308/2000 Z. z.
Poskytovateľom vystavená faktúra musí obsahovať všetky náležitosti vyžadované
príslušnými všeobecne záväznými právnymi predpismi platnými v Slovenskej republike
a musí byť v nej jasne špecifikované za aké služby je vystavená a musí byť k nej
priložený oboma zmluvnými stranami podpísaný preberací protokol podľa tejto
zmluvy. Vo vystavenej faktúre musí byť presne špecifikovaný rozpis jednotkovej ceny
a z údajov v nej uvedených musí byť zrejmý výpočet sumy, na ktorú je vystavená. Ak
poskytovateľom vystavená faktúra neobsahuje náležitosti podľa tohto článku zmluvy
alebo ak objednávateľ zistí formálne alebo vecné chyby vystavenej faktúry,
objednávateľ vráti takúto faktúru poskytovateľovi na prepracovanie alebo na vystavenie
novej faktúry. V takomto prípade sa zastaví plynutie lehoty splatnosti a nová 30 dňová
lehota splatnosti začne plynúť dňom riadneho doručenia opravenej alebo novej faktúry
objednávateľovi.
4.11. Faktúra sa považuje za uhradenú momentom odpísania fakturovanej sumy z účtu
objednávateľa na účet poskytovateľa uvedený v tejto zmluve. V prípade, ak nastane
omeškanie platby faktúry pre dôvody na strane Štátnej pokladnice, nie je objednávateľ
po túto dobu v omeškaní so zaplatením fakturovanej sumy.
4.12. Poskytovateľ berie na vedomie, že finančné prostriedky objednávateľa určené na
zaplatenie dohodnutej ceny, a to aj každej jej časti, sú finančné prostriedky zo štátneho
rozpočtu Slovenskej republiky. Poskytovateľ berie na vedomie, že na použitie týchto
prostriedkov, kontrolu použitia týchto prostriedkov a vymáhanie ich neoprávneného
použitia alebo zadržania sa vzťahuje režim upravený v osobitných predpisoch (zákon č.
357/2015 Z. z. o finančnej kontrole a audite o zmene a doplnení niektorých zákonov v
znení neskorších predpisov, zákon. č. 523/2004 Z. z. o rozpočtových pravidlách
verejnej správy a o zmene a doplnení niektorých zákonov v znení neskorších predpisov,
zákon č. 440/2000 Z. z. o správach finančnej kontroly v znení neskorších predpisov).

Článok 5
Kontrola
5.1. Poskytovateľ sa zaväzuje umožniť výkon finančnej kontroly príslušným kontrolným
orgánom a vytvoriť podmienky pre jej výkon v zmysle príslušných predpisov
Slovenskej republiky (napr. zákon č. 357/2015 Z. z. o finančnej kontrole a audite a o
zmene a doplnení niektorých zákonov v znení neskorších predpisov) a ako
kontrolovaný subjekt pri výkone kontroly riadne plniť povinnosti, ktoré mu vyplývajú z
uvedených predpisov. Poskytovateľ sa zaväzuje podrobiť sa aj výkonu kontroly
poverenými zamestnancami objednávateľa. Poskytovateľ si je vedomý, že na uvedené
právne vzťahy sa vzťahuje zákon č. 523/2004 Z. z. o rozpočtových pravidlách verejnej
správy a o zmene a doplnení niektorých zákonov v znení neskorších predpisov.
Článok 6
Náhrada škody
6.1. Ak jedna zo zmluvných strán spôsobí akúkoľvek škodu druhej zmluvnej strane v
dôsledku porušenia ustanovení tejto zmluvy, zodpovednosť za škodu sa bude riadiť
podľa § 373 a nasl. Obchodného zákonníka.
Článok 7
Záverečné ustanovenia
7.1. Zmluva sa uzatvára na dobu určitú do 31.12.2018.
7.2. Zmluva nadobúda platnosť dňom jej podpísania oboma zmluvnými stranami a účinnosť
dňom nasledujúcim po dni jej zverejnenia podľa zákona č. 40/1964 Zb. Občiansky
zákonník v znení neskorších predpisov v Centrálnom registri zmlúv v súlade so
zákonom č. 211/2000 Z. z. o slobodnom prístupe k informáciám a o zmene a doplnení
niektorých zákonov v znení neskorších predpisov.
7.3. Zmluvné strany sa dohodli, že platnosť tejto zmluvy môže zaniknúť aj pred uplynutím
doby uvedenej v bode 7.1. tohto článku zmluvy, a to písomnou dohodou zmluvných
strán, výpoveďou objednávateľa alebo odstúpením od zmluvy.
7.4. Písomnú výpoveď, a to aj bez uvedenia dôvodu, je oprávnený dať objednávateľ.
Výpovedná lehota je 10 pracovných dní a začína plynúť dňom nasledujúcim po dni
doručenia písomnej výpovede objednávateľa poskytovateľovi.
7.5. Odstúpiť od tejto zmluvy je možné len v prípade podstatného porušenia povinnosti
vymedzenej v tejto zmluve niektorou zo zmluvných strán za predpokladu, že toto
porušenie nebolo odstránené ani v primeranej lehote na to určenej druhou zmluvnou
stranou podľa písomného upozornenia. Za podstatné porušenie zmluvnej povinnosti zo
strany poskytovateľa sa považuje najmä bezdôvodné neodvysielanie prezentačného
spotu podľa rozpisu dní a času jeho odvysielania v zmysle prílohy č. 1 tejto zmluvy. Za
podstatné porušenie zmluvnej povinnosti zo strany objednávateľa sa považuje
nedodržanie lehoty splatnosti faktúry podľa tejto zmluvy. Tým nie je dotknuté
ustanovenie čl. 4 bod 4.10 tejto zmluvy. Účinky odstúpenia od zmluvy nastávajú
okamihom doručenia písomného odstúpenia druhej zmluvnej strane. Odstúpením od
tejto zmluvy nie je dotknutý nárok na náhradu škody.
7.6. Akékoľvek oznámenia, výzvy, odstúpenia, výpoveď, vyhlásenia medzi zmluvnými
stranami sú uskutočňované v písomnej forme a sú doručované prostredníctvom pošty,

ako doporučená zásielka s doručenkou, alebo osobne na adresy sídla zmluvných strán
uvedených v záhlaví tejto zmluvy. Účinky doručenia písomností podľa tejto zmluvy
nastávajú tiež dňom vrátenia nedoručenej zásielky odosielateľovi alebo dňom
odmietnutia prijatia zásielky adresátom.
7.7. Akékoľvek zmeny alebo doplnenia tejto zmluvy je možné uskutočniť výlučne
písomnou formou očíslovaných dodatkov k tejto zmluve podpísaných oboma
zmluvnými stranami ktoré sa stanú neoddeliteľnou súčasťou tejto zmluvy.
7.8. Právne vzťahy, ktoré vyplývajú z tejto zmluvy sa budú riadiť ustanoveniami
Obchodného zákonníka v platnom znení, príp. zákona č. 185/2015 Z. z. autorský zákon
v znení neskorších predpisov a ustanoveniami zákona č. 308/2000 Z. z. o vysielaní a
retransmisii a o zmene zákona č. 195/2000 Z. z. o telekomunikáciách v znení
neskorších predpisov.
7.9. Neoddeliteľnou súčasťou tejto zmluvy sú jej prílohy:
Príloha č. 1 - Podrobný rozpis dní odvysielania jednotlivých prezentačných spotov
Príloha č. 2 - Vzor preberacieho protokolu.
7.10. Zmluvné strany sa v súlade s § 525 ods. 2 zákona č. 40/1964 Zb., Občiansky zákonník
v znení neskorších predpisov dohodli, že v prípade vzniku pohľadávky poskytovateľa
voči objednávateľovi je poskytovateľ oprávnený postúpiť pohľadávku na tretiu osobu
len s predchádzajúcim písomným súhlasom objednávateľa.
7.11. Prípadné spory, týkajúce sa tejto zmluvy, riešia obe strany predovšetkým dohodou.
Pokiaľ k dohode nedôjde, spory rieši príslušný súd Slovenskej republiky.
7.12. Táto zmluva sa vyhotovuje v piatich rovnopisoch, z ktorých každý má platnosť
originálu, pričom po ich podpísaní oboma zmluvnými stranami poskytovateľ dostane
dve vyhotovenia a objednávateľ dostane tri vyhotovenia.
7.12. Zmluvné strany vyhlasujú, že táto zmluva je prejavom ich skutočnej vôle, že
jednotlivým ustanoveniam tejto zmluvy porozumeli a s týmito bez výhrad súhlasia, čo
potvrdzujú vlastnoručnými podpismi.

Za poskytovateľa:

Za objednávateľa:

V Bratislave dňa .......................

V Bratislave dňa ..............................

__________________________
Ing. Martin Mác
konateľ
Zoznam, s.r.o.

______________________________
Ing. Jozef Vančo
generálny tajomník služobného úradu

Príloha č. 1 k Zmluve
spis.č.: 15857/2018 – M_NkSpRPNnD
zázn.č.: 56519/2018

Podrobný rozpis dní odvysielania jednotlivých prezentačných spotov
Mediaplán

Kampaň:

Umiestnenie

MPSVaR SR_Nenechajme detský hlas zaniknúť

Počet impresií

Produkt

Cena CPT

telkac.zoznam.sk

714 286

Videoreklama v článku

37,50 €

telkac.zoznam.sk

66 138

Pre roll

45,00 €

telkac.zoznam.sk

132 275

Post roll

22,50 €

telkac.zoznam.sk

99 206

Expandujúci videobanner

30,00 €

Obdobie
14.12.2018 31.12.2018
14.12.2018 31.12.2018
14.12.2018 31.12.2018
14.12.2018 31.12.2018

Hodnota kampane

Cena (mediálna
hodnota)

Zľava

Cena (pre klienta)

26 785,72 €

16%

22 500,00 €

2 976,19 €

16%

2 500,00 €

2 976,19 €

16%

2 500,00 €

2 976,19 €

16%

2 500,00 €

35 714,29 €

Výsledná cena spolu bez DPH

30 000,00 €
30 000,00 €

Príloha č. 2 k Zmluve
spis.č.: 15857/2018 – M_NkSpRPNnD
zázn.č.: 56519/2018

Vzor preberacieho protokolu č. ...../.....
Poskytovateľ:
Sídlo:
Poštová adresa:
Kontaktná osoba:

Zoznam, s.r.o.
Viedenská cesta 3-7, 851 01 Bratislava
Viedenská cesta 3-7, 851 01 Bratislava
Ing. Silvia Kabát Sakalášová

Objednávateľ:
Ministerstvo práce, sociálnych vecí a rodiny Slovenskej republiky
Sídlo:
Špitálska 4,6,8, 816 43, Bratislava
Kontaktná osoba: JUDr. Matej Čakajda, Národné koordinačné stredisko pre
riešenie problematiky násilia na deťoch
Preberacie konanie
Poskytovateľ potvrdzuje, že objednávateľovi odovzdal a objednávateľ potvrdzuje, že od
poskytovateľa prebral prehľad odvysielania prezentačných spotov v súlade s čl. 3 Zmluvy o
poskytnutí vysielacieho času spis. č. 15857/2018 – M_NkSpRPNnD, zázn.č.: 56519/2018

Preberací protokol potvrdzuje prevzatie a odovzdanie:
1. prehľad odvysielania prezentačných spotov v rámci plnenia Národnej stratégie na
ochranu detí pred násilím poskytovateľom.
Poskytovateľ vyhlasuje, že rozsah poskytnutých služieb uvedený v preberacom protokole bol
v sledovanom období poskytnutý v súlade so Zmluvou o poskytnutí vysielacieho času spis. č.
15857/2018 – M_NkSpRPNnD, zázn.č.: 56519/2018a prílohami.
V Bratislave dňa:

___________________________

__________________________
JUDr. Matej Čakajda

