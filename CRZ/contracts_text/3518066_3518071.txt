Servisná zmluva – EASY TO CARE (E2C)
podľa § 536 a nasl. Obch. zák.
Číslo zmluvy:

2018/06/01

I. Zmluvné strany

Zhotoviteľ:
obchodné meno:
sídlo:
IČO:
DIČ:
IČ DPH:
zapísaný:
konajúci:
kontakt:

Objednávateľ:
názov:
sídlo:
IČO:
DIČ:
konajúci:

GRIPEX s.r.o.
Mlynská 21, 900 44 Tomášov
50 605 631
2120388776
SK2120388776
obchodný register OS Bratislava I, odd. Sro, vl. č. 115644/B
Valter Mészáros, konateľ
telefón: 0911 113 013
e-mail: kopiservis@kopiservis.sk

Inštitút pre pracovnú rehabilitáciu občanov so zdravotným
postihnutím
Mokrohájska 1, 842 40 Bratislava
603 457
2020919153
PhDr. Dušan Piršel, riaditeľ
II. Predmet zmluvy

1. Touto zmluvou sa zhotoviteľ zaväzuje zabezpečovať plnú prevádzkovú schopnosť kopírovacieho
stroja/tlačiarne dohodnutej konfigurácie (ďalej len „prístroj“) počas jeho životnosti pre
objednávateľa a objednávateľ sa zaväzuje za tieto služby uhrádzať mesačný poplatok stanovený
podľa počtu vyhotovených kópií/výtlačkov v dohodnutej cene.
Model
SHARP AR-6020NV

Výrobné číslo
s.č.: 83007902

Príslušenstvo

Výrobné číslo

2. Údržbou a opravami prístroja sa rozumie činnosť nad rámec úkonov popísaných v návode na
obsluhu.
3. Neoddeliteľnou súčasťou tejto zmluvy je protokol o prevzatí servisu kopírovacieho stroja s údajmi
o prístroji spísaný pre každý prístroj pri jeho inštalácii alebo prvom servisnom zásahu zhotoviteľa a
podpísaný obidvoma zmluvnými stranami.

III. Poplatky a súvisiace údaje

1

Výška mesačného poplatku v €
bez DPH
0,00 €

DPH

Spolu

0,00€

0,00€

Termín odpočtu:
Termín 1. odpočtu:
Cena 1 ČB kópie/výtlačku bez papiera v € bez DPH:
Cena 1 fareb. kópie/výtlačku bez papiera v € bez DPH:
Odporúčaný mesačný počet kópií/ výtlačkov:
Počet kópií/výtlačkov zahrnutých v mesačnom poplatku:
Minimálny počet kópií/výtlačkov mesačne:
Maximálny počet kópií/výtlačkov mesačne:

kvartálne
15.7.2018
0,01
4.000 ks
0 ks
0 ks
10.000 ks

IV. Práva a povinnosti zmluvných strán
1. Zhotoviteľ vykonáva na základe objednávok objednávateľa pravidelnú údržbu a opravy prístroja,
profylaktické prehliadky, dodávky náhradných dielov a kompletného spotrebného materiálu
s výnimkou papiera, ak nie je dohodnuté inak. Objednávku je možné realizovať akoukoľvek formou
(telefonicky, faxom, e-mailom, písomne atď.).
2. V rámci servisnej zmluvy zhotoviteľ zabezpečuje bezplatnú dopravu a inštaláciu prístroja
a zaškolenie obsluhy (1-2 osoby určené objednávateľom).
3. Zhotoviteľ zabezpečí likvidáciu opotrebovaných spotrebných materiálov a vadných náhradných
dielov. Vymenené vadné diely sa stávajú majetkom zhotoviteľa.
4. Zhotoviteľ zaistí príchod servisného technika na vykonanie servisného zásahu najneskôr najbližší
pracovný deň odo dňa prevzatia objednávky.
5. Zhotoviteľ na žiadosť objednávateľa poskytne technickú pohotovostnú službu nad rámec týchto
zmluvných podmienok, ktorá sa vyúčtuje samostatne (napr. na mimoriadne akcie objednávateľa,
výstavy, prezentácie). Túto službu je potrebné objednať najmenej 5 pracovných dní vopred.
6. Objednávateľ sa zaväzuje:
a) dodržiavať návod na obsluhu prístroja
b) používať k prevádzke prístroja len spotrebné materiály predpísané výrobcom dodané
zhotoviteľom v zmysle bodu 1 tohto článku
c) používať papier pre kopírovanie a tlač o váhe 80 g/m2, v prípade používania iného kopírovacieho
materiálu, ako napr. samolepiacich fólií, kartónov, polyesterových fólii, je možné používať len
materiál odporúčaný výrobcom
d) nepoužívať recyklovaný a inak nevhodný spotrebný materiál
e) umiestniť prístroj v súlade s podmienkami stanovenými výrobcom.
7. K zmene umiestnenia prístroja si objednávateľ musí vopred vyžiadať súhlas zhotoviteľa, v opačnom
prípade má zhotoviteľ právo ukončiť túto zmluvu bez výpovednej lehoty s okamžitou účinnosťou
a vykonať opatrenia z toho vyplývajúce. Zhotoviteľ premiestni prístroj na náklady objednávateľa na
základe jeho oznámenia (aspoň 3 pracovné dni pred plánovaným premiestnením). Škody spôsobené
vlastnou prepravou hradí objednávateľ.
8. Objednávateľ sa zaväzuje včas hlásiť servisnému stredisku zhotoviteľa svoje požiadavky podľa tejto
zmluvy, umožniť pracovníkom zhotoviteľa prístup k prístroju na vykonanie objednanej služby
a vytvoriť podmienky na riadne plnenie servisnej zmluvy.
2

V. Platobné podmienky
1. Za služby zhotoviteľa uhrádza objednávateľ mesačný poplatok stanovený podľa skutočného počtu
vyhotovených kópií/výtlačkov formátu A4 (kópia formátu A3 sa počíta ako 2 kópie/výtlačky formátu
A4). Ceny uvedené v tejto zmluve sú zmluvnými cenami, ku ktorým sa pripočíta DPH podľa platných
právnych predpisov.
2. Úhrada poplatku sa uskutočňuje prevodom na účet zhotoviteľa na základe údajov uvedených v tejto
zmluve a má charakter platby za opakované plnenie počas trvania zmluvy. Platba objednávateľa
musí byť pripísaná na účet zhotoviteľa najneskôr v deň splatnosti, ktorý je uvedený na faktúre. Ako
daňový doklad slúži faktúra, ktorú vystaví zhotoviteľ maximálne do 15 dní po vykonaní odpočtu.
Splatnosť faktúry je dohodnutá na 30 dní.
3. Na začiatku zmluvného obdobia sa medzi zhotoviteľom a objednávateľom stanoví obdobie medzi
dvoma odpočtami. Tolerancia vykonania odpočtu voči dohodnutému obdobiu je +/- 5 pracovných
dní . Výsledok odpočtu sa zapisuje do pracovného alebo odpočtového listu.
4. Testovacie kópie/výtlačky vyhotovené technikom pri servisných zásahoch sa odpočítavajú od
celkového počtu vyhotovených kópií/výtlačkov na základe zápisu technika v pracovnom alebo
odpočtovom liste.
5. Mesačný poplatok za služby zhotoviteľa zahrnuje aj výmenu vadných dielov a náhradných dielov so
stanovenou životnosťou podľa technických parametrov, ak poškodenie nebolo zapríčinené
nekvalifikovanou obsluhou v rozpore s návodom na obsluhu, zásahom tretej osoby alebo vyššou
mocou a škoda nie je preplatená ani z poistenia prístroja. Zhotoviteľ nezodpovedá za škody
vzniknuté pôsobením vyššej moci, resp. za škody, ktoré zhotoviteľ nezavinil. Pokiaľ vznikne škoda
tým, že objednávateľ, obsluha prístroja alebo iné, pre neho konajúce osoby narábajú s prístrojom
v rozpore s návodom na obsluhu alebo inak hrubo a neodborne, je objednávateľ povinný náklady
na odstránenie škody uhradiť.
6. Objednávateľ je povinný dodržiavať obmedzenie počtu kópií/výtlačkov vyhotoveného prístrojom za
mesiac. V prípade prekročenia maximálneho počtu kópií/výtlačkov stanoveného servisnou zmluvou
zhotoviteľ má právo na zvýšenie ceny jednej kópie/výtlačku o percento prekročenia stanoveného
limitu (napr. ak sa prekročí limit o 20 %, cena jednej kópie/výtlačku sa zvyšuje o 20 %).
7. Dohodnutá cena 1 kópie/výtlačku platí pri pokrytí stránky s 6% sýtosťou farby. V prípade väčšieho
priemerného pokrytia je objednávateľ povinný podpísať dodatok k tejto zmluve, na základe ktorého
sa pomerne zvýši cena jednej kópie/výtlačku.
8. V prípade, že objednávateľ neuhradí 2 mesačné poplatky v lehote splatnosti, zhotoviteľ má právo
ukončiť túto zmluvu bez výpovednej lehoty s okamžitou účinnosťou a vykonať opatrenia z toho
vyplývajúce.
9. Ak objednávateľ neuskutoční platby podľa tejto zmluvy riadne a včas, zhotoviteľ má právo na
vyúčtovanie úrokov z omeškania vo výške 0,05 % z dlžnej sumy za každý deň omeškania.
10. Zhotoviteľ si vyhradzuje právo zmeny cien podľa tejto zmluvy v závislosti od zmeny dodávateľských
cien či zmien všeobecných ekonomických podmienok. Zmenu oznamuje zhotoviteľ zaslaním
dodatku k servisnej zmluve minimálne 2 mesiace pred účinnosťou plánovanej zmeny. V prípade, že
objednávateľ bude súhlasiť s navrhovanou zmenou, je povinný podpísať uvedený dodatok a jedno
vyhotovenie doručiť späť zhotoviteľovi do termínu účinnosti zmeny. V prípade, že tento postup
nedodrží, servisná zmluva stráca účinnosť odo dňa navrhovanej zmeny cien.
3

VI. Trvanie zmluvy
1. Táto zmluva sa uzatvára na dobu 48 mesiacov.
2. Zmluvné strany sú oprávnené vypovedať zmluvu kedykoľvek bez udania dôvodu. Výpovedná lehota
je 2 mesiace a počíta sa od prvého dňa mesiaca nasledujúceho po doručení výpovede druhej
zmluvnej strane.
3. Zmluva nadobudne účinnosť nasledujúcim dňom po jej zverejnení objednávateľom v
centrálnom registri zmlúv.
4. V prípade, že prístroj je prenajímaný objednávateľovi zhotoviteľom, objednávateľ nemá právo zrušiť
túto zmluvu s účinnosťou pred zánikom zmluvy o nájme.

VII. Záverečné ustanovenia
1. Na vzťahy neupravené touto zmluvou sa vzťahujú príslušné ustanovenia Obchodného zákonníka
(zák. č. 513/1991 Zb. v znení neskorších predpisov), najmä ustanovenia upravujúce zmluvu o dielo
(§ 536-565 Obch. zák.).
2. Objednávateľ je povinný pri uzavretí tejto zmluvy predložiť svoj výpis z obchodného alebo
živnostenského registra, resp. živnostenské oprávnenie. V prípade zmeny údajov potrebných k tejto
zmluve sú zmluvné strany povinné oznámiť nové údaje. Kópia predloženého výpisu z OR, alebo
živnostenského registra je prílohou tejto zmluvy.
3. Akékoľvek zmeny zmluvy vyžadujú písomnú dohodu zmluvných strán formou očíslovaných
dodatkov podpísaných obidvoma zmluvnými stranami.
4. Táto zmluva je vyhotovená v dvoch rovnopisoch, pričom každá zmluvná strana obdrží po jednom
z nich.

V Bratislave dňa 18.06.2018

4

Protokol o prevzatí servisu kopírovacieho stroja SHARP

EASY TO CARE (E2C)
Označenie

SHARP AR-6020NV

Popis

Výrobné číslo

ČB multifunkčné zariadenie s.č.: 83007902

Odporúčaný počet kópií/výtlačkov mesačne:

....4.000....

Maximálny počet kópií/výtlačkov mesačne:

....10.000....

Stav počítadla kópií/výtlačkov:

......0......................

Inštaláciu vykonal ...Valter Mészáros...... dňa ...14.06.2018..... v Bratislave, Mokrohájska 1
(meno servisného technika)

(presné umiestnenie prístroja)

Zaškolená obsluha: ....................................................................................................................................
(meno, podpis)

Servisné úkony bude vykonávať servis určený dodávateľom.

Adresa servisu:
GRIPEX s.r.o. , Mlynská 21, 900 44 Tomášov

V Bratislave dňa 14.6.2018

...................................................
objednávateľ

...................................................
zhotoviteľ

5

