ZMLUVA O PRIPOJENÍ A POSKYTNUTÍ DÁT
uzatvorená v súlade s ust. 269 ods. 2 zák. č. 513/1991 Zb. Obchodný
zákonník v znení neskorších predpisov (ďalej len „Zmluva“) uzatvorená medzi
Obchodné meno:
TIPOS, národná lotériová spoločnosť, a. s.
Sídlo:
Brečtanová 1, 830 07 Bratislava
Štatutárny orgán:
Ing. Ján Barczi, generálny riaditeľ
IČO:
31340822
DIČ:
2020341455
Spoločnosť zapísaná v Obchodnom registri na Okr. súde Bratislava I, odd. Sa, vl.č.499/B
Kontakt:
Ing. Ján Barczi, generálny riaditeľ
(ďalej len „Nadobúdateľ“)
a
Obchodné meno
FinStat, s.r.o.
Sídlo:
Ľudmily Kraskovskej 1402/14, 851 10 Bratislava
Štatutárny orgán:
Filip Glasa, konateľ
IČO:
47165367
DIČ:
2023771332
Spoločnosť zapísaná v Obchodnom registri Okresného súdu Bratislava I, oddiel Sro, vložka
č. 89268/B
Kontakt:
info@finstat.sk
(ďalej len „Poskytovateľ“)
(Nadobúdateľ a Poskytovateľ spolu ďalej aj ako „Zmluvné strany“)
Článok I
Predmet zmluvy
1. Poskytovateľ vyhlasuje, že je autorom a zhotoviteľom databázy údajov podľa štvrtej
časti- Práva k databáze zákona č. 185/2015 Z. z. autorský zákon v znení neskorších
predpisov (ďalej len „Autorský zákon“), ktoré sú zverejnené v Obchodnom
Vestníku, Obchodnom Registri, Registri účtovných závierok, Živnostenskom registri
a ďalších verejne dostupných zdrojoch (ďalej „Registre“) a týkajú sa fyzických a
právnických osôb, ktoré sú zároveň účtovnými jednotkami v zmysle zákona č.
431/2002 Z. z. o účtovníctve v znení neskorších predpisov (ďalej len „Databáza“).
2. Databázu tvorí súbor systematicky usporiadaných údajov o slovenských
spoločnostiach, organizáciách a osobách zverejnených v Obchodnom Registri,
Obchodnom Vestníku, Registri účtovných závierok, a iných verejne prístupných
databázach.
3. Poskytovateľ je zároveň prevádzkovateľom servera, trvalo pripojeného k sieti
internet, ktorý umožňuje vyhľadanie a extrakciu časti Databázy v zmysle ust.
§ 135 ods. 3 Autorského zákona (ďalej len „Server“). Poskytnutie dát alebo
Vyhľadanie a následná extrakcia údajov Databázy je vykonávaná zadaním jedného

Tipos- Premium

Strana 1 z 5

identifikačného čísla, prostredníctvom ktorého je identifikovaná spoločnosť,
organizácia alebo osoba nachádzajúca sa v Databáze (ďalej len „Vyhľadanie“).
4. Zmluvné strany sa dohodli že Poskytovateľ odplatne za podmienok dohodnutých
v tejto Zmluve poskytne Nadobúdateľovi počas celej doby trvania zmluvného vzťahu
údaje, ktoré sú obsahom pravidelne aktualizovanej Databázy, a to prostredníctvom
služby FinStat Premium.
Článok II
Práva a povinnosti Poskytovateľa
1. Za účelom zabezpečenia extrakcie údajov, ktoré sú obsahom Databázy, sa
Poskytovateľ zaväzuje poskytnúť Nadobúdateľovi prístup k službe FinStat Premium.
2. Poskytovateľ sa ďalej zaväzuje:
a) sledovať a získavať údaje zverejnené v Registroch, resp. iných verejne
prístupných databázach, ktoré poskytujú informácie o stave a pohybe majetku
a záväzkov, rozdiele majetku a záväzkov, výnosoch, nákladoch, príjmoch,
výdavkoch a výsledku hospodárenia účtovných jednotiek, teda informácií
o finančnej situácii týchto jednotiek a následne zapracovať tieto údaje do
Databázy;
b) sledovať a získavať údaje, ktoré sú obsahom riadnych a mimoriadnych
individuálnych účtovných závierok, riadnych a mimoriadnych konsolidovaných
účtovných závierok, súhrnných účtovných závierok účtovných jednotiek, ktoré
sú zverejňované v Registroch a následne zapracovať tieto údaje do Databázy;
c) sledovať a získavať údaje o predmete podnikania a regionálnom rozmiestnení
účtovných jednotiek, a následne zapracovať tieto údaje do Databázy;
d) denne aktualizovať Databázu o údaje uvedené v tomto bode písm. a), b) a c)
Zmluvy, ktoré Poskytovateľ spracuje s odbornou starostlivosťou;
e) zabezpečiť funkčnosť Servera a pravidelnú aktualizáciu jeho programového
vybavenia, a to najmä z hľadiska funkčnosti a/alebo bezpečnosti Servera;
f) vykonávať opatrenia na zníženie alebo úplné odstránenie možných výpadkov
Servera;
g) zachovávať
mlčanlivosť
o akýchkoľvek
skutočnostiach
týkajúcich
sa
Nadobúdateľa, ktoré sú a/alebo môžu byť predmetom obchodného tajomstva,
ako aj zachovávať a udržiavať dobrú povesť Nadobúdateľa.
3. Poskytovateľ je oprávnený:
a) určovať a meniť obsah a štruktúru Databázy v závislosti od zmien vo forme
a obsahu údajov zverejňovaných v Registroch, resp. iných verejne prístupných
databázach, ktoré obsahujú informácie o finančnej situácii účtovných jednotiek;
b) prerušiť denné dopĺňanie Databázy v zmysle tohto článku bod 2. písm. d) Zmluvy
a/alebo prevádzku Servera najviac na 15 kalendárnych dní z dôvodu plánovanej
technickej údržby, kontroly, revízie alebo opravy príslušného technického
zariadenia;
c) v odôvodnených prípadoch, najmä pri výpadku elektrickej energie, výpadku
internetového pripojenia, krízových situáciách, resp. v prípade pôsobenia

Tipos- Premium

Strana 2 z 5

akejkoľvek vis maior bez predchádzajúceho upozornenia prerušiť alebo obmedziť
prevádzku Servera, avšak iba na nevyhnutnú dobu;
d) jednostranne obmedziť alebo zmeniť funkčnú a/alebo technickú špecifikáciu
Servera;
e) jednostranne dočasne prerušiť alebo obmedziť prevádzku Servera, ak by
činnosťou Nadobúdateľa dochádzalo k ohrozeniu a/alebo podstatnému
obmedzeniu plynulosti a/alebo funkčnosti prevádzky Servera.
4. Všetky povinnosti Poskytovateľa, uvedené v tomto článku bod 1 Zmluvy, sú splnené
zaslaním prihlasovacích údajov, ktoré umožňujú prístup do webovej služby FinStat
Premium, Nadobúdateľovi.
5. Poskytovateľ nezodpovedá za správnosť a pravdivosť údajov, ktoré boli zverejnené v
Registroch a iných verejne prístupných databázach a sú súčasťou Databázy.
Článok III
Práva a povinnosti Nadobúdateľa
1. Nadobúdateľ sa zaväzuje, že:
a) nezverejní ani inak nesprístupní tretím osobám originál alebo rozmnoženinu
extraktovanej časti Databázy alebo jej podstatnú časť,
b) nesprístupní tretím osobám originál alebo rozmnoženinu extraktovanej časti
Databázy jej predajom alebo inou formou prevodu vlastníckeho práva, napr.
nájmom, vypožičaním, predajom alebo iným sprístupnením,
c) nezaradí extraktovanú časť Databázy do súborného diela,
d) bude používať Databázu len na interné účely spracovania údajov, ktoré sú
obsahom Databázy,
e) zaistí, aby oprávnené osoby, ktorým umožňuje prístup ku akejkoľvek časti
Databázy a na Server zachovávali ustanovenia tejto Zmluvy.
2. Nadobúdateľ je oprávnený:
a) mať počas platnosti tejto Zmluvy prístup na Server k službe FinStat Premium
b) po spracovaní údajov, ktoré sú obsahom Databázy, uchovať extraktovanú časť
Databázy aj po skončení platnosti tejto Zmluvy vo svojom archíve pre interné
účely.
Článok IV
Odplata
1. Nadobúdateľ sa zaväzuje zaplatiť Poskytovateľovi odplatu, za poskytnutie prístupu
k službe FinStat Premium a extrakciu vyhľadaných údajov Databázy počas 12
kalendárnych mesiacov, vo výške 350 EUR, bez DPH (ďalej len „Odplata“).
2. Odplata pozostáva z jednorazovej platby vo výške 350 EUR a je splatná do 14
pracovných dní od poskytnutia prihlasovacích údajov v zmysle článku II bod 4. tejto
Zmluvy.

Tipos- Premium

Strana 3 z 5

3. Poskytovateľovi vzniká právo na zaplatenie celej odplaty aj v prípade, ak
Nadobúdateľ počas platnosti Zmluvy neuplatní prístup na Server a/alebo neextrahuje
žiaden údaj Databázy bez zavinenia Poskytovateľa.
4. Nadobúdateľ sa zaväzuje zaplatiť Poskytovateľovi Odplatu na základe faktúry
vystavenej Poskytovateľom, ktorá musí mať všetky náležitosti vyžadované
relevantnými právnymi predpismi, v opačnom prípade ich môže Nadobúdateľ vrátiť
Poskytovateľovi na reklamáciu pričom lehota splatnosti počas reklamácie neplynie.
Článok V
Doba trvania Zmluvy, spôsoby ukončenia
1. Zmluva sa uzatvára na 12 kalendárnych mesiacov. Táto Zmluva nadobúda platnosť
dňom jej podpisu oprávnenými zástupcami Zmluvných strán a účinnosť nasledujúcim
dňom po dni jej zverejnenia v Centrálnom registri zmlúv.
2. Zmluvné strany sa dohodli, že Zmluva zaniká:
a) vzájomnou písomnou dohodou obidvoch Zmluvných strán;
b) odstúpením z dôvodu hrubého porušenia povinností niektorej zo Zmluvných
strán, ktorým je:
I. omeškanie
Nadobúdateľa
so
zaplatením
Odplaty
v zmysle
Článku IV tejto Zmluvy viac ako 30 dní,
II. porušenie povinností Nadobúdateľa v zmysle článku III bod 1. tejto
Zmluvy,
3. Od Zmluvy nemožno odstúpiť ani ju vypovedať z iných dôvodov ako sú uvedené
v bode 2. tohto článku Zmluvy.
Článok VI.
Záverečné ustanovenia
1. Ak sa stane niektoré ustanovenie tejto Zmluvy celkom alebo sčasti neplatným alebo
neúčinným, nemá táto skutočnosť vplyv na platnosť alebo účinnosť zostávajúcej časti
Zmluvy, ak je možné neplatné alebo neúčinné ustanovenie oddeliť od zvyšku Zmluvy.
Zmluvné strany sú povinné v tomto prípade nahradiť vo forme dodatku neplatné
alebo neúčinné ustanovenie novým ustanovením, ktoré v čo najväčšej miere
zodpovedá účelu neplatného ustanovenia. Do času uzatvorenia takéhoto dodatku
platia relevantné právne predpisy.
2. Právne vzťahy medzi Zmluvnými stranami vyplývajúce z tejto Zmluvy sa riadia
ustanoveniami Obchodného zákonníka a ďalšími relevantnými právnymi predpismi
Slovenskej republiky.
3. Zmluvné strany deklarujú svoju vôľu riešiť každý spor týkajúci ich práv a povinností
vyplývajúci z tejto Zmluvy prednostne rokovaním a dohodou. Ak nedôjde
k vyriešeniu sporu dohodou do 30 dní od prvého oznámenia sporu, na prejednanie
sporu budú príslušné všeobecné súdy Slovenskej republiky.

Tipos- Premium

Strana 4 z 5

4. Akékoľvek zmeny tejto Zmluvy je možné vykonať len na základe písomného dodatku
v slovenskom jazyku k tejto Zmluve podpísaného oboma Zmluvnými stranami.
5. Akékoľvek oznámenie alebo akýkoľvek iný dokument medzi Zmluvnými stranami,
týkajúci sa tejto Zmluvy, alebo ktorý má byť uskutočnený podľa tejto Zmluvy ak nie
je v Zmluve dohodnuté inak, musí mať
a)
písomnú formu, musí byť podpísaný osobou oprávnenou konať v mene
príslušnej zmluvnej strany a musí byť doručený druhej zmluvnej strane osobne
alebo zaslaný doporučenou poštovou zásielkou alebo kuriérskou službou, pokiaľ
nie je v tejto Zmluve uvedené alebo medzi Zmluvnými stranami dohodnuté
inak; alebo
b)
formu emailu, ktorý bude zaslaný na adresy kontaktných osôb zmluvných strán
uvedených v záhlaví tejto Zmluvy.
6. Akýkoľvek dokument týkajúci sa tejto Zmluvy, alebo ktorý má byť uskutočnený podľa
tejto Zmluvy, sa považuje za doručený za nasledovných podmienok:
a)
ak ho druhá Zmluvná strana prevezme, tak dňom jeho prevzatia;
b)
ak ho druhá Zmluvná strana odmietne prevziať, tak týmto dňom;
c)
ak sa vráti od druhej Zmluvnej strane ako nedoručiteľný alebo s poznámkou
„adresát neznámy“, tak dňom, kedy bol odosielajúcej Zmluvnej strane vrátený,
a to aj vtedy, ak sa o tom druhá Zmluvná strana nedozvie;
d)
v prípade emailu dňom nasledujúcim po dni jeho odoslania na emailovú adresu
kontaktnej osoby druhej zmluvnej strany uvedenú v záhlaví tejto Zmluvy.
7. Podpísaním tejto Zmluvy vyjadruje Nadobúdateľ súhlas so znením Všeobecných
obchodných podmienok Poskytovateľa zo dňa 8.1.2016.
8. Táto Zmluva je vyhotovená v 4 (štyroch) písomných vyhotoveniach, z ktorých každá
Zmluvná strana obdrží po 2 (dvoch) písomných vyhotoveniach.
9. Zmluvné strany po prečítaní Zmluvy zhodne vyhlasujú, že táto vyjadruje ich určitú,
skutočnú, slobodnú a vážnu vôľu, zbavenú akéhokoľvek omylu a ich práva
a povinnosti vymedzuje určito, zrozumiteľne a plnenie z nej je možné a dovolené,
ďalej vyhlasujú, že nebola uzavretá v tiesni za nápadne nevýhodných podmienok na
znak čoho ju vlastnoručne podpisujú.

V Bratislave, dňa .....................

_______________________________
TIPOS, národná lotériová
spoločnosť, a. s.
Ing. Ján Barczi - generálny riaditeľ

Tipos- Premium

_______________________________
FinStat, s.r.o.
Filip Glasa, konateľ

Strana 5 z 5

