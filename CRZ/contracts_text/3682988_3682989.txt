Zmluva o poskytnutí on-line prístupu do databázy
uzatvorená v zmysle ustanovenia 269 ods. 2 zákona č. 513/1991 Zb. Obchodný zákonník
v znení neskorších predpisov (ďalej len „Obchodný zákonník“) a príslušných ustanovení
zákona č. 185/2015 Z. z. autorský zákon v znení neskorších predpisov (ďalej len „Autorský
zákon“)
(ďalej len „Zmluva“)
číslo: 731/2018/KGR
medzi zmluvnými stranami:
Nadobúdateľ:
Obchodný názov:
Sídlo:
Korešpondenčná adresa:
IČO:
DIČ:
IBAN:
SWIFT:
Štatutárny orgán:
Registrácia:

e-mail:

Slovak Business Agency
Miletičova 23, 821 09 Bratislava
Karadžičova 2, 811 09 Bratislava
30 845 301
2020 86 9279
SK20 0200 0000 0038 3952 5658
SUBASKBX
Mgr. Martin Holák, PhD., generálny riaditeľ
Register záujmových združení právnických osôb vedený
Okresným úradom Bratislava, registračné číslo
OVVS/467/1997-Ta
agency@sbagency.sk

(ďalej len „Nadobúdateľ“)
a
Poskytovateľ:
Obchodný názov:
Sídlo/Miesto podnikania:
IČO:
DIČ:
IČ DPH:
Bankové spojenie:
IBAN:
SWIFT:
Štatutárny orgán:
Registrácia:

DataSpot s.r.o.
Kapitulská 12, 97401 Banská Bystrica
47683431
2024058608
SK2024058608
Tatra banka, a.s.
SK12 1100 0000 0029 2991 1187
TATRSKBX
Ing. Branislav Vaculčiak, konateľ
Obchodný register OS Banská Bystrica, oddiel: Sro,
vložka: 26590/S.

e-mail:

vaculciak@indexpodnikatela.sk

(ďalej len „Poskytovateľ“)

(Nadobúdateľ a Poskytovateľ spolu ďalej len „Zmluvné strany“)
Článok I.
Úvodné ustanovenia
1.

Poskytovateľ je úspešný uchádzač, ktorý predložil najvýhodnejšiu cenovú ponuku
(najnižšiu celkovú cenu) (ďalej len „Ponuka“) v rámci uskutočneného verejného
obstarávania na základe výzvy na predloženie cenovej ponuky podľa zákona č. 343/2015
Z. z. o verejnom obstarávaní a o zmene a doplnení niektorých zákonov v znení
neskorších predpisov (ďalej len „Zákon“), na predmet zákazky „Poskytnutie on-line
prístupu do databázy slovenských subjektov“, zo dňa 11. 7. 2018 (ďalej len „Výzva“)
a zároveň splnil aj ostatné podmienky Výzvy.

2.

Poskytovateľ vyhlasuje, že si je vedomý skutočnosti, že predmet Zmluvy je financovaný
z prostriedkov európskych štrukturálnych a investičných fondov v rámci implementácie
(i) Národného projektu NPC II – BA kraj, kód ITMS2014+: 313041I861 v zmysle
zmluvy reg. číslo: 274/2017-2060-2242 uzavretej medzi Nadobúdateľom a
Ministerstvom školstva, vedy, výskumu a športu Slovenskej republiky v zastúpení
Ministerstvom hospodárstva Slovenskej republiky zo dňa 03. 08. 2017 v úplnom znení
(ďalej len „Projekt 1“) a (ii) Národného projektu NPC v regiónoch, kód ITMS2014+:
313031I870 v zmysle zmluvy reg. číslo: 293/2017-2060-2242 uzavretej medzi
Nadobúdateľom a Ministerstvom školstva, vedy, výskumu a športu Slovenskej republiky
v zastúpení Ministerstvom hospodárstva Slovenskej republiky zo dňa 11. 09. 2017
v úplnom znení (ďalej len „Projekt 2“), v rámci Operačného programu Výskum
a inovácie, pri nakladaní s ktorými platia osobitné pravidlá a predpisy.
Článok II.
Predmet Zmluvy

1.

Predmetom tejto Zmluvy je záväzok Poskytovateľa riadne a včas Nadobúdateľovi
poskytnúť prístup do on-line databázy po dobu trvania tejto Zmluvy, za účelom
preverenia a analyzovania subjektov, ktoré podnikajú na území Slovenskej republiky, a to
za podmienok uvedených v tejto Zmluve, Ponuke a Výzve (ďalej len „Prístup“)
a záväzok Nadobúdateľa zaplatiť za riadne a včasné vykonanie/dodanie/poskytnutie
predmetu tejto Zmluvy dohodnutú odmenu podľa Článku III. tejto Zmluvy.

2.

Databázou podľa tejto Zmluvy (ďalej len „Databáza“) sa rozumie súbor navzájom
nezávislých diel, údajov alebo iných navzájom nezávislých materiálov systematicky
alebo metodicky usporiadaných v rozsahu podrobne špecifikovanom v Špecifikácii
predmetu Zmluvy, ktorá tvorí prílohu č. 1 tejto Zmluvy (ďalej len „Príloha č. 1“).

3.

Za účelom poskytnutia Prístupu v zmysle tejto Zmluvy sa Poskytovateľ zaväzuje pre
Nadobúdateľa zriadiť a sprístupniť celkom 160 (slovom: jednostošesťdesiat) unikátnych
Prístupov s individuálne vygenerovaným menom a heslom.

4.

Predmetom tejto Zmluvy je taktiež záväzok Poskytovateľa zabezpečiť pre Nadobúdateľa
administrátorský prístup k Databáze.

2

5.

Predmetom tejto Zmluvy je ďalej zabezpečenie konzultácií a technickej pomoci
telefonickou alebo e-mailovou formou zo strany Poskytovateľa pre Nadobúdateľa.
Článok III.
Odmena a platobné podmienky

1.

Odmena Poskytovateľa za predmet Zmluvy je Zmluvnými stranami dohodnutá v celkovej
výške 43 776 EUR (slovom: štyridsaťtritisíc sedemsto sedemdesiatšesť eur) vrátane
DPH, pričom pozostáva zo sumy 36 480 EUR (slovom: tridsaťšesťtisíc štyristo
osemdesiat eur) a DPH1 vo výške 7296 EUR (slovom: sedemtisíc dvesto
deväťdesiatšesť eur) (ďalej len „Odmena“). V Odmene sú zahrnuté všetky plnenia,
ktoré Poskytovateľ poskytne Nadobúdateľovi v zmysle Článku II. tejto Zmluvy a Prílohy
č. 1, najmä, nie však výlučne, plnenia súvisiace s aktualizáciou Databázy, technickou a
odbornou pomocou, operatívnym riešením vzniknutých problémov a opravou chýb
Databázy a Prístupu.
Odmena podľa tohto bodu Zmluvy bude uhradená v častiach, a to vždy za obdobie 12
(slovom: dvanástich) mesiacov na podklade riadne vystavených a doručených faktúr
podľa tohto Článku Zmluvy.

2.

Odmena je podľa Ponuky stanovená na základe vlastných výpočtov, činností, výdavkov
a príjmov Poskytovateľa zohľadňujúcich primerané, preukázateľné náklady a primeraný
zisk, v súlade so zákonom č. 18/1996 Z. z. o cenách v znení neskorších predpisov a
vyhláškou Ministerstva financií Slovenskej republiky č. 87/1996 Z. z., ktorou sa
vykonáva zákon Národnej rady Slovenskej republiky č. 18/1996 Z. z. o cenách v znení
neskorších predpisov.

3.

Nadobúdateľ neposkytne Poskytovateľovi na úhradu Odmeny žiadny finančný preddavok
ani zálohovú platbu. Úhrada Odmeny sa vykoná podľa skutočného plnenia predmetu
Zmluvy na základe vystavených faktúr, a to výhradne bezhotovostným platobným
stykom na účet (IBAN) Poskytovateľa uvedený v tejto Zmluve.

4.

Odmena je dohodnutá ako záväzná, konečná, pevná, nemenná a Poskytovateľ nie je
oprávnený domáhať sa a uplatňovať požiadavku na zvýšenie Odmeny a/alebo na úhradu
akýchkoľvek dodatočných nákladov, ktoré si do Ponuky nezapočítal. V dohodnutej
Odmene sú zahrnuté všetky náklady, ktoré Poskytovateľovi vzniknú v súvislosti s
plnením predmetu tejto Zmluvy.

5.

Poskytovateľ je oprávnený vystaviť faktúru za príslušné obdobie v troch vyhotoveniach
po nadobudnutí účinnosti tejto Zmluvy a po umožnení prístupu na obdobie podľa bodu 1.
tohto Článku Zmluvy. Každá faktúra musí obsahovať všetky náležitosti podľa
príslušných právnych predpisov platných v čase vystavenia faktúry a zároveň každá
faktúra musí obsahovať identifikáciu projektov uvedených v Predmete tejto zmluvy a to:
„Národný projekt NPC II – BA kraj, kód ITMS2014+: 313041I861 a Národný
projekt NPC v regiónoch, kód ITMS2014+: 313031I870“. V prípade, že faktúra
nebude spĺňať náležitosti určené platnými právnymi predpismi a/alebo touto Zmluvou, je
Nadobúdateľ oprávnený vrátiť faktúru v lehote splatnosti Poskytovateľovi na

1

Príslušná sadzba DPH v zmysle zákona č. 222/2004 Z. z. o dani z pridanej hodnoty v znení neskorších
predpisov

3

prepracovanie resp. doplnenie. Nová lehota splatnosti začína plynúť dňom doručenia
opravenej faktúry Nadobúdateľovi.
6.

Lehota splatnosti faktúr za príslušné obdobie je na základe vzájomnej dohody Zmluvných
strán dohodnutá na 30 (slovom: tridsať) kalendárnych dní odo dňa jej doručenia
Nadobúdateľovi. Za deň splnenia peňažného záväzku sa považuje deň odpísania dlžnej
sumy z účtu Nadobúdateľa v prospech účtu Poskytovateľa.
Článok IV.
Spôsob a podmienky využívania Databázy

1.

Poskytovateľ zabezpečí Nadobúdateľovi Prístup do 5 (slovom: päť) kalendárnych dní od
nadobudnutia účinnosti tejto Zmluvy a zaväzuje sa tento Prístup Nadobúdateľovi
poskytovať po dobu 48 mesiacov od nadobudnutia účinnosti tejto Zmluvy.

2.

Na prihlasovanie k Databáze bude Nadobúdateľ používať výlučne meno a heslo osobitné
pre každý Prístup.

3.

Nadobúdateľ nie je oprávnený Databázu modifikovať. Nadobúdateľ je oprávnený
využívať Databázu výlučne prostredníctvom svojich interných/externých zamestnancov a
klientov v rozsahu 160 Prístupov.

4.

Využívanie Databázy Nadobúdateľom nie je obmedzené na jedno technické zariadenie, t.
j. nie je limitované maximálnym počtom technických zariadení (počítačov)
Nadobúdateľa.
Článok V.
Vyhlásenia a práva a povinnosti Zmluvných strán

1.

Poskytovateľ je pri plnení povinností podľa tejto Zmluvy povinný postupovať s odbornou
starostlivosťou. Poskytovateľ zodpovedá za to, že plnenie povinností Poskytovateľa
podľa tejto Zmluvy nie je v rozpore s právnymi predpismi platnými na území Slovenskej
republiky.

2.

Zmluvné strany sú povinné navzájom si poskytovať všetku súčinnosť, ktorú možno od
nich v súvislosti s plnením tejto Zmluvy spravodlivo žiadať.

3.

Poskytovateľ vyhlasuje, že je zhotoviteľom Databázy v zmysle príslušných ustanovení
Autorského zákona. Poskytovateľ zároveň vyhlasuje, že dodržiava všetky povinnosti
vyplývajúce z ustanovenia § 135 Autorského zákona, najmä, nie však výlučne,
ustanovenia týkajúce sa extrakcie a reutilizácie za účelom tvorby Databázy, ktorej je
zhotoviteľom, a to za predpokladu, že sa tieto na Poskytovateľa vzťahujú.

4.

Poskytovateľ sa zaväzuje zabezpečovať pravidelnú aktualizáciu Databázy v lehotách
uvedených Článku IV. tejto Zmluvy a v Prílohe č. 1 v závislosti od spracúvaných
zdrojov.

5.

Nadobúdateľ je oprávnený po spracúvaní údajov, ktoré sú obsahom Databázy, uchovať
extrahovanú časť Databázy aj po zániku tejto Zmluvy.

4

6.

Poskytovateľ sa zaväzuje strpieť výkon kontroly, auditu a overovania súvisiaceho s
plnením tejto Zmluvy kedykoľvek počas trvania Projektu 1 a/alebo Projektu 2, a to
oprávnenými osobami a poskytnúť im všetku potrebnú súčinnosť. Podpisom tejto
Zmluvy sa Poskytovateľ stáva súčasťou Systému finančného riadenia štrukturálnych
fondov, Kohézneho fondu a Európskeho námorného a rybárskeho fondu, ako aj Systému
riadenia štrukturálnych fondov a zaväzujú sa postupovať v súlade so Systémom
finančného riadenia štrukturálnych fondov, Kohézneho fondu a Európskeho námorného a
rybárskeho fondu, ako aj Systémom riadenia štrukturálnych fondov pre programové
obdobie 2014-2020 v platnom znení, pričom obsah týchto dokumentov je dostupný na
webovej stránke Ministerstva financií Slovenskej republiky.

7.

Poskytovateľ je povinný strpieť výkon kontroly a poskytnúť súčinnosť pri výkone
kontroly orgánu oprávnenému vykonávať kontrolu podľa zákona č. 292/2014 Z. z.
o príspevku poskytovanom z európskych štrukturálnych a investičných fondov a o zmene
a doplnení niektorých zákonov v znení neskorších predpisov (ďalej len „Zákon
o príspevku poskytovanom z EŠIF“) a podľa článku 72 a nasl. Nariadenia Európskeho
parlamentu a Rady (EÚ) č. 1303/2013 zo 17. decembra 2013, ktorým sa stanovujú
spoločné ustanovenia o Európskom fonde regionálneho rozvoja, Európskom sociálnom
fonde, Kohéznom fonde, Európskom poľnohospodárskom fonde pre rozvoj vidieka
a Európskom námornom a rybárskom fonde a ktorým sa stanovujú všeobecné
ustanovenia o Európskom fonde regionálneho rozvoja, Európskom sociálnom fonde,
Kohéznom fonde a Európskom námornom a rybárskom fonde, a ktorým sa zrušuje
nariadenie Rady (ES) č. 1083/2006, Ú. v. EÚ L 347, 20.12.2013, s. 320 – 469 (ďalej len
„Nariadenie č. 1303/2013“) a/alebo subjektom a osobám povereným oprávnenými
orgánmi podľa Zákona o príspevku poskytovanom z EŠIF a podľa článku 72 a nasl.
Nariadenia č. 1303/2013 na výkon kontroly.

8.

Poskytovateľ je ďalej povinný strpieť výkon kontroly a vnútorného auditu a vytvoriť
vhodné podmienky a poskytnúť súčinnosť na ich vykonanie nasledovnými orgánmi:
a) Ministerstvo hospodárstva Slovenskej republiky a ním poverené osoby;
b) Nadobúdateľ a ním poverené osoby;
c) Ministerstvo školstva, vedy, výskumu a športu Slovenskej republiky a ním poverené
osoby;
d) Protimonopolný úrad Slovenskej republiky;
e) Útvar vnútorného auditu Ministerstva školstva, vedy, výskumu a šport Slovenskej
republiky, útvar vnútorného auditu Ministerstva hospodárstva Slovenskej republiky
a nimi poverené osoby;
f) Najvyšší kontrolný úrad Slovenskej republiky, Úrad vládneho auditu, Certifikačný
orgán a nimi poverené osoby;
g) Orgán auditu, jeho spolupracujúce orgány a nimi poverené na výkon kontroly/auditu;
h) Splnomocnení zástupcovia Európskej komisie a Európskeho dvora audítorov;
i) Osoby prizvané vyššie uvedenými orgánmi v súlade s príslušnými právnymi predpismi
SR a právnymi aktmi EÚ;

9.

Vyhlásenia a záväzky uvedené v tomto článku Zmluvy sú pravdivé a presné vo všetkých
podstatných aspektoch, nie sú v žiadnom podstatnom a významnom ohľade zavádzajúce
a neopomínajú uviesť žiadnu podstatnú skutočnosť a považujú za opakované a trvajúce
počas celej doby platnosti a účinnosti tejto Zmluvy.

5

10. Poskytovateľ je povinný informovať Nadobúdateľa o vzniku akejkoľvek skutočnosti
alebo jej zmene, ktorá má vplyv na pravdivosť ktoréhokoľvek z vyhlásení uvedených
v tejto Zmluve, a to bez zbytočného odkladu.
11. Akékoľvek nepravdivé údaje alebo porušenie akéhokoľvek vyhlásenia alebo záväzku
Poskytovateľa uvedené v tomto článku tejto Zmluvy sa považuje za podstatné porušenie
tejto Zmluvy a zakladá právo na odstúpenie od tejto Zmluvy zo strany Nadobúdateľa;
nárok Nadobúdateľa na náhradu škody tým nie je dotknutý. Tým nie je dotknutá možnosť
Nadobúdateľa odstúpiť od tejto Zmluvy v prípadoch predvídaných príslušnými právnymi
predpismi.
Článok VI.
Práva k Databáze v zmysle Autorského zákona
1.

V prípade, ak Databáza vykazuje kvalitatívne alebo kvantitatívne podstatný vklad do
získania, overenia alebo predvedenia jej obsahu v zmysle ustanovenia § 135 ods. 1
Autorského zákona, Poskytovateľ ako zhotoviteľ Databázy udeľuje momentom
poskytnutia Prístupu Nadobúdateľovi súhlas (licenciu) na extrakciu celého obsahu
Databázy alebo jej kvalitatívne alebo kvantitatívne podstatnej časti, a to za nasledovných
podmienok:
a) Poskytovateľ udeľuje Nadobúdateľovi licenciu v neobmedzenom vecnom a územnom
rozsahu;
b) Poskytovateľ udeľuje Nadobúdateľovi licenciu na dobu trvania tejto Zmluvy;
c) Poskytovateľ udeľuje Nadobúdateľovi licenciu ako nevýhradnú licenciu;
d) Poskytovateľ udeľuje Nadobúdateľovi licenciu odplatne, pričom cena licencie je
započítaná v Odmene v zmysle Článku III. tejto Zmluvy a
e) Nadobúdateľ je oprávnený udeliť tretej osobe súhlas na použitie Databázy
(sublicenciu) v rozsahu jemu udelenej licencie, k čomu Poskytovateľ podpisom tejto
Zmluvy dáva svoj výslovný súhlas.

2.

V prípade, ak je Databáza výsledkom tvorivej duševnej činnosti autora v zmysle
ustanovenia § 131 Autorského zákona, v rozsahu v akom to príslušné všeobecne záväzné
kogentné právne vyslovene nezakazujú, Poskytovateľ momentom poskytnutia Prístupu
Nadobúdateľovi prevádza na Nadobúdateľa všetky práva viažuce sa k Databáze ako
autorskému dielu bez obmedzenia na to, či ide v danom prípade o majetkové autorské
práva, a to tak, aby Nadobúdateľ bol výlučne a neobmedzene oprávnený tieto nerušene a
neobmedzene aplikovať, užívať, požívať, rozmnožovať, spracovať, adaptovať, chrániť, a
nakladať s nimi bez osobitného súhlasu Poskytovateľa, pričom jednorazová odmena za
prevod je obsiahnutá v Odmene podľa Článku III. tejto Zmluvy.

3.

V rozsahu, v akom príslušné všeobecne záväzné kogentné právne predpisy neumožňujú
prevod práv tak ako je uvedené v bode 2. tohto článku Zmluvy, Poskytovateľ poskytuje
Nadobúdateľovi momentom poskytnutia Prístupu Nadobúdateľovi súhlas (licenciu) na
používanie Databázy ako autorského diela tak, aby Nadobúdateľ bol oprávnený tieto
nerušene pod svojim vlastným názvom akýmkoľvek známym spôsobom aplikovať,
užívať, požívať, rozmnožovať, spracovať, adaptovať a nakladať s nimi na ľubovoľný
účel, a to za nasledovných podmienok:

6

a) Poskytovateľ udeľuje Nadobúdateľovi licenciu v neobmedzenom vecnom a územnom
rozsahu;
b) Poskytovateľ udeľuje Nadobúdateľovi licenciu na dobu trvania tejto Zmluvy;
c) Poskytovateľ udeľuje Nadobúdateľovi licenciu ako nevýhradnú licenciu;
d) Poskytovateľ udeľuje Nadobúdateľovi licenciu odplatne, pričom cena licencie je
započítaná v Odmene v zmysle Článku III. tejto Zmluvy a
e) Nadobúdateľ je oprávnený udeliť tretej osobe súhlas na použitie Databázy
(sublicenciu) v rozsahu jemu udelenej licencie, k čomu Poskytovateľ podpisom tejto
Zmluvy dáva svoj výslovný súhlas.
4.

Poskytovateľ je povinný vysporiadať všetky práva s autormi Databázy a/alebo nositeľmi
práv k jednotlivým súčastiam Databázy tak, aby mohol nerušene udeliť licenciu
Nadobúdateľovi a/alebo previesť práva na Nadobúdateľa v zmysle tohto článku Zmluvy.

5.

Poskytovateľ sa zaväzuje zaplatiť Nadobúdateľovi na základe jeho výzvy zmluvnú
pokutu vo výške 3 000,- EUR (slovom: tritisíc eur) v prípade porušenia povinností
uvedených v Článku V. bod 3. a Článku VI. bod 4. tejto Zmluvy. Nadobúdateľ je
oprávnený domáhať sa náhrady škody presahujúcej zmluvnú pokutu. Zmluvná pokuta
a/alebo náhrada škody podľa tohto bodu je splatná do 15 (slovom: pätnástich)
kalendárnych dní odo dňa doručenia písomnej výzvy na jej zaplatenie. Zmluvnú pokutu
je Nadobúdateľ oprávnený jednostranne započítať proti pohľadávke Poskytovateľa zo
zaplatenia faktúr.

6.

Porušenie ktoréhokoľvek zo záväzkov Poskytovateľa uvedených v tomto článku tejto
Zmluvy sa považuje za podstatné porušenie tejto Zmluvy a zakladá právo na odstúpenie
od tejto Zmluvy zo strany Nadobúdateľa.
Článok VII.
Trvanie a zánik Zmluvy

1.

Táto Zmluva sa uzatvára na dobu určitú, a to na 48 mesiacov od nadobudnutia účinnosti
tejto Zmluvy. Povinnosti Poskytovateľa uvedené v Článku V. bod 6., 7., 8., 11. a 12.
tejto Zmluvy a v Článku VI. bod 5. tejto Zmluvy trvajú aj po zániku účinnosti tejto
Zmluvy.

2.

Zmluva zaniká:
a) uplynutím doby, na ktorú bola dojednaná;
b) písomnou dohodu Zmluvných strán;
c) odstúpením od Zmluvy alebo
d) ukončením Projektu 1 a/alebo Projektu 2.

3.

Zmluvné strany sú oprávnené odstúpiť od tejto Zmluvy v prípade:
a) jej podstatného porušenia;
b) nemožnosti jej plnenia;
c) ak dôjde k naplneniu podmienok ustanovenia § 19 Zákona alebo
d) výslovne uvedenom v tejto Zmluve.

4.

Za podstatné porušenie Zmluvy sa považuje:
a) porušenie akejkoľvek z povinností Poskytovateľa uvedených v tejto Zmluve, najmä,
nie však výlučne ak Poskytovateľ neposkytne Nadobúdateľovi Prístup podľa

7

b)

c)
d)
e)

podmienok uvedených v Článku IV. tejto Zmluvy a/alebo nesplní povinnosti uvedené
v Článku VI. tejto Zmluvy;
preukázanie ktoréhokoľvek vyhlásenia a/alebo záruky Poskytovateľa uvedené v tejto
Zmluve za nepravdivé, nesprávne, klamlivé a/alebo zavádzajúce, a to či už úplne alebo
čiastočne;
skutočnosť, že Poskytovateľom poskytovaný predmet Zmluvy má vady a/alebo nemá
požadovanú akosť;
neuhradenie splatných nárokov Poskytovateľa do 30 (tridsiatich) dní po lehote
splatnosti alebo
neodstránenie vád plnenia.

5.

Odstúpenie je účinné doručením písomného prejavu vôle o odstúpení od Zmluvy druhej
Zmluvnej strane; Odstúpením od Zmluvy nezanikajú práva a povinnosti zo Zmluvy, ktoré
Zmluvné strany nadobudli pred dňom doručenia písomného prejavu vôle o odstúpení od
Zmluvy.

6.

Odstúpením od tejto Zmluvy nie je dotknutý nárok na sankcie v zmysle Článku V. bod
11. a 12. tejto Zmluvy a v zmysle Článku VI. bod 5. tejto Zmluvy.
Článok VIII.
Doručovanie

1.

Akékoľvek oznámenia, a ostatná nevyhnutná alebo dobrovoľná korešpondencia,
uskutočnená v súlade s touto Zmluvou (ďalej len „Oznámenia“ v príslušnom
gramatickom tvare), bude vykonaná v písomnej podobe.

2.

S ohľadom na dôležitosť, Oznámenia môžu byť doručované nasledovným spôsobom:
a)
b)
c)
d)

osobne alebo
kuriérom, alebo
doporučenou poštou, alebo
e-mailom, v prípade, ak táto Zmluva výslovne dovoľuje zasielať Oznámenia
elektronicky, t. j. e-mailom
použitím kontaktných údajov uvedených pri určení Zmluvných strán alebo písomne
oznámených Zmluvnou stranou.
3.

Pre účely tejto Zmluvy, Oznámenia budú považované za doručené dňom:
a) potvrdenia doručenia adresátom alebo dňom odmietnutia prevzatia Oznámenia, ak sú
doručované osobne alebo
b) potvrdenia doručenia adresátom alebo dňom odmietnutia prevzatia Oznámenia, ak sú
doručované kuriérom, alebo
c) potvrdenia doručenia adresátom alebo dňom odmietnutia prevzatia Oznámenia, ak sú
doručované doporučenou poštou, alebo
d) potvrdenia odoslania e-mailovej správy, ak sú doručované e-mailom.

4.

V prípade akýchkoľvek pochybností o doručení Oznámenia sa Oznámenie bude
považovať za doručené tretím kalendárnym dňom odo dňa jeho vrátenia odosielajúcej

8

Zmluvnej strane, a to aj vtedy, ak sa Zmluvná strana, ktorej je Oznámenie adresované,
o nedoručení Oznámenia nedozvie.
Článok IX.
Spoločné a záverečné ustanovenia
1.

Táto Zmluva nadobúda platnosť dňom podpisu Zmluvnými stranami a účinnosť dňom
nasledujúcim po dni zverejnenia v Centrálnom registri zmlúv vedenom Úradom vlády
Slovenskej republiky na webovom sídle http://www.crz.gov.sk.

2.

Poskytovateľ berie na vedomie, že táto Zmluva je povinne zverejňovanou zmluvou v
zmysle ustanovenia § 5a zákona č. 211/2000 Z. z. o slobodnom prístupe k informáciám a
o zmene a doplnení niektorých zákonov (zákon o slobode informácií) v znení neskorších
predpisov (ďalej len „Zákon o slobode informácií“). Nadobúdateľ ako povinná osoba v
zmysle Zákona o slobode informácií zverejní túto Zmluvu bezodkladne po jej podpise v
Centrálnom registri zmlúv vedenom Úradom vlády Slovenskej republiky na webovom
sídle http://www.crz.gov.sk.

3.

Zmluvné strany vyhlasujú, že osoby, ktoré za nich túto Zmluvu podpisujú, sú plne
oprávnené a spôsobilé na takéto konanie, ktoré platne a účinne zaväzuje tú Zmluvnú
stranu, za ktorú tieto osoby konajú.

4.

Zmluvné strany vyhlasujú, že táto Zmluva je uzatvorená v súlade s právnym poriadkom
Slovenskej republiky a žiadna jej časť neporušuje žiadne práva a oprávnené záujmy
tretích osôb.

5.

Táto Zmluva je vyhotovená v 4 (slovom: štyroch) identických rovnopisoch, pričom
1 (slovom: jeden) rovnopis je určený pre Poskytovateľa a 3 (slovom: tri) rovnopisy pre
Nadobúdateľa.

6.

Poskytovateľ nie je oprávnený postúpiť na tretiu osobu akékoľvek pohľadávky založené
na tejto Zmluve.

7.

Poskytovateľ nie je oprávnený jednostranne započítať akékoľvek svoje pohľadávky voči
Nadobúdateľovi.

8.

Zmluvné strany sa zaväzujú, že vyvinú maximálnu snahu o riešenie všetkých sporov
vyplývajúcich alebo súvisiacich s touto Zmluvou zmierlivou cestou.

9.

Zmluvný vzťah založený touto Zmluvou sa spravuje ustanoveniami Obchodného
zákonníka a Autorského zákona.

10. Ak záväzkový vzťah vyplývajúci z tejto Zmluvy, s ohľadom na právne postavenie
Zmluvných strán, nespadá pod vzťahy uvedené v ustanovení § 261 Obchodného
zákonníka, Zmluvné strany vykonali v súlade s ustanovením § 262 ods. 1 Obchodného
zákonníka voľbu práva a podpisom tejto Zmluvy výslovne súhlasia, že ich záväzkový
vzťah vyplývajúci z tejto Zmluvy sa riadi Obchodným zákonníkom tak, ako to vyplýva
zo záhlavia označenia tejto Zmluvy.

9

11. Zmeny alebo doplnky tejto Zmluvy je možné robiť len vo forme písomných a
očíslovaných dodatkov k tejto Zmluve podpísanými obidvomi Zmluvnými stranami
a v súlade s ustanovením § 18 Zákona o verejnom obstarávaní.
12. Zmluvné strany vyhlasujú, že si túto Zmluvu prečítali, jej obsahu porozumeli a vyhlasujú,
že táto Zmluva vyjadruje ich vážnu, slobodnú a určitú vôľu, a že nebola uzatvorená
v tiesni ani za nápadne nevýhodných podmienok.
13. Neoddeliteľnou súčasťou tejto Zmluvy sú jej prílohy, a to:
a) Príloha č. 1: Špecifikácia predmetu Zmluvy

Nadobúdateľ:
V Bratislave dňa _____________

________________
________
Slovak Business
Agency
Mgr. Martin Holák,
PhD.
generálny riaditeľ

Poskytovateľ:
V _______________ dňa _____________

________________________
DataSpot s.r.o.
Ing. Branislav Vaculčiak
Konateľ

10

Príloha č. 1

Špecifikácia predmetu Zmluvy
Predmetom zákazky je prístup do on-line databázy za účelom
preverenia a analyzovania subjektov, ktoré podnikajú na území
Slovenskej republiky.
Min. požiadavky na rozsah informácií/údajov, ktoré musí on-line
databáza obsahovať a poskytovať užívateľovi:
- Kompletná databáza firiem, organizácií a živnostníkov na území SR
- Vstup do webového rozhrania služby na obdobie 48 mesiacov
- Exportovanie údajov do formátov .xls alebo .csv
- Počet prístupov na obdobie 48 mesiacov: 160 - pričom jeden
prístup znamená 1x vygenerované meno/heslo pre prístup do databázy
- Základné API služby, ktoré umožňujú do systému objednávateľa
integrovať pomocou rozhrania API webovú službu automatického
dopĺňania fakturačných údajov. Tato služba bude odpovedať v
štandarde JSON formát.
Základné údaje o spoločnostiach:
- Názov spoločnosti, IČO, DIČ, IČ DPH, právna forma
- Počet zamestnancov
- Adresa sídla, krajina, regionálne a odvetvové zaradenie
- Kontaktné informácie (web, email, telefón), exportovateľné do
Excelu (formátu xls.)
- Zápis do ORSR – Vložka, Oddiel, Údaje o prevádzkach
- Osoby figurujúce v spoločnosti, ich funkcie a prepojenie s inými
spoločnosťami, orgány spoločnosti
- Koneční užívatelia výhod podľa zákona č. 315/2016 Z. z. o registri
partnerov verejného sektora a o zmene a doplnení niektorých zákonov
Finančné údaje:
- Spracované kompletné účtovné výkazy spoločností: Súvaha, Výkaz
ziskov a strát
- Súhrnné finančné údaje, napr: EBITDA, tržby, zisk po a pred
zdanením, pracovný kapitál a pod.
- Finančné ukazovatele: ukazovatele likvidity, dobra obratu
pohľadávok, doba obratu záväzkov, doba obratu zásob, rentabilita
tržieb, rentabilita majetku a pod.
- Skoringové údaje: Quick test, Altman, Index bonity, Taflerov index a
pod.
Nefinančné údaje:
- Kompletná história dlhov spoločnosti voči poisťovni a štátu (dane)
- Konkurzy a reštrukturalizácia: vyhlásenie, začatie, ukončenie
- Platobné rozkazy a súdne rozhodnutia s prípadnou vyčíslenou

11

predmetnou sumou
- Databáza záložných práv
Dostupné funkcie:
- Vyhľadávanie osôb figurujúcich v slovenských spoločnostiach
- Filtre na segmentáciu
- Vyhľadávanie podľa Názvu alebo IČO
- Monitorovanie subjektov
- Možnosť triediť monitorované subjekty do skupín
- Kontrolný panel – benchmarkingový nástroj
Výstupy z databáz:
- Exporty, zoznamy, rebríčky vo formáte .xls alebo .csv
- Výstup z kontrolného panela – prehľad finančných ukazovateľov
porovnávaných spoločností prostredníctvom tabuliek a grafov vo
formáte .pdf, vhodný na prezentáciu analýz
Modul/funkcionalita pre overovanie poskytovania štátnej pomoci
musí obsahovať/poskytovať:
- Modul (funkcionalita) na overovanie malých a stredných podnikov,
ktoré sa uchádzajú o štátnu pomoc
- Vygeneruje report pre vybraté IČO, ktorý obsahuje informácie o
subjekte získané z ORSR, ŽRSR, Registra účtovných závierok,
informácie o dlhoch na sociálnom poistení, vo všetkých zdravotných
poisťovniach, daňových podlžnostiach a pohľadávkach voči štátu
- Poskytuje základné ekonomické ukazovatele – tržby, zisk, likvidita a
pod.
- Obsahuje informácie o nelegálnom zamestnávaní
- Obsahuje informácie o poskytnutej štátnej pomoci
- Zobrazuje prepojené subjekty cez zadanie osoby majiteľa alebo
štatutára
- Obsahuje nástroje na testovanie subjektov, pričom vstupné parametre
sú dopĺňané z verejných zdrojov alebo ich dopĺňa užívateľ manuálne
- Umožňuje exportovať report a výsledky testu vo formáte .pdf
Doplnkové služby:
- Požaduje sa aby v cene prístupu do on-line databázy boli zahrnuté
konzultácie a technická pomoc (telefonicky alebo emailom)
- Dáta z Registra nelegálneho zamestnávania za účelom preverenia
spoločnosti, či u nej v minulosti bolo zistené a sankcionované
nelegálne zamestnávanie
- Dáta ohľadom nenávratných finančných príspevkov, ktorými sú
napríklad dotácie, dary a iné externé zdroje financovania
- Dáta súvisiace s ochrannými známkami, dizajnom a patentmi
spoločností za účelom zistenia, akým priemyselným vlastníctvom
spoločnosť disponuje
- Preverenie spoločností z pohľadu ich záväzkov a dlžôb voči iným
subjektom
- Preverenie bonity spoločností

12

Spracovávané zdroje:

AKTUALIZÁCIA
Každý deň

ZDROJ
Obchodný register

OBSAH
Nová uložená listina
Nový/zrušený vklad spoločníka
Nový/zrušený predmet činnosti
Nový/zrušený štatutárny orgán
Nový/zrušený spoločník
Nové/zrušené ďalšie právne
skutočnosti
Zmena základného imania
Nový/zrušený člen dozornej rady
Zmena sídla spoločnosti
Zmena konania menom spoločnosti.

Živnostenský register

Pozastavenie činnosti
Každých 7 dní
Zrušenie činnosti
Nový/zrušený/pozastavený/obnovený
predmet činnosti
Nová/zrušená prevádzkareň
Nový/zrušený zodpovedný zástupca
predmetu
Zmena obchodného mena
Zmena miesta podnikania
Nový/zrušený štatutárny orgán
Zmena adresy štatutárneho orgánu.

Register účtovných závierok

Novo pridané dokumenty o účtovné
závierky
a kompletná história účtovných
závierok

Každý deň

Obchodný vestník

Všetky kapitoly obchodného
vestníka

Každý deň

Finančná správa

Zoznam platiteľov DPH
Zoznam problémových platiteľov
DPH
Zoznam zrušených platiteľov DPH
Zoznamy dlžníkov dane

Každý deň

Úrad pre verejné obstarávanie

Spoločnosť bola uvedená vo
verejnom obstarávaní

Každý deň

Sociálna poisťovňa

Nová podlžnosť/zmena
podlžnosti/úplne vyrovnanie
podlžnosti v sociálnej poisťovni

Každé dva týždne

Všeobecná zdravotná poisťovňa

Nová podlžnosť/zmena
podlžnosti/úplne vyrovnanie
podlžnosti v zdravotnej poisťovni
Všeobecná zdravotná poisťovňa

Raz za mesiac

Poisťovňa Dôvera

Nová podlžnosť/zmena

Každý deň

13

podlžnosti/úplne vyrovnanie
podlžnosti v zdravotnej poisťovni
Dôvera
Poisťovňa Union

Nová podlžnosť/zmena
podlžnosti/úplne vyrovnanie
podlžnosti v zdravotnej poisťovni
Union

Raz za mesiac

Centrálny register pohľadávok
štátu

Fyzické osoby, fyzické osoby podnikatelia a právnické osoby, voči
ktorým má Slovenská
republika pohľadávky

Každý deň

Súdne rozhodnutia

Spoločnosť bola uvedená ako
odporca alebo navrhovateľ
(zúčastnený) v súdnom rozhodnutí

Každý deň

Centrálny register zmlúv

Zmluvy uzavreté medzi dodávateľom Každý deň
(firmou) a objednávateľom, ktorým
je ministerstvo, ostatný ústredný
orgán štátnej správy, verejnoprávna
inštitúcia a nimi zriadená rozpočtová
organizácia alebo príspevková
organizácia.

Register záložných práv

Záložné práva (dátum zápisu,
spisová značka, druh registrácie,
veriteľ, záložca, záložný dlžník,
hodnota pohľadávky, najvyššia
hodnota istiny).

Každý deň

Kontaktné informácie, stránky
spoločností, katalógy

Kontaktné údaje (email, telefón,
web)

Každé 3 mesiace

Novo vzniknuté firmy v ZRSR,
ORSR

Novo vzniknuté firmy

Každý deň

Databáza Národného
inšpektorátu práce

Spoločnosti vedené ako nelegálni
zamestnávatelia

Každý deň

Databáza Portálu Evidencie
a monitorovania pomoci
Protimonopolného úradu

Spoločnosti, ktoré prijali štátnu
pomoc

Každý deň

Databáza Registra užívateľov Zoznam fyzických osôb ako
užívateľov konečných výhod,
konečných výhod
prepojených s MSP

14

Každý deň

