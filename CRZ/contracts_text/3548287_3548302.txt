Čiastková zmluva č. 2
Kúpna zmluva k Rámcovej dohode č. 587/2017/SEP/OMTZ-148 o Informačnom systéme
Elektronické služby Národného bezpečnostného úradu
uzatvorená podľa § 409 a nasl. zákona č. 513/1991 Zb. Obchodný zákonník
v znení neskorších predpisov

č. NBÚ: 05056/2018/SEP/OMTZ–007

č. Disig: ............................

Zmluvné strany:
Kupujúci:
Sídlo:
Štatutárny orgán:
IČO:
DIČ:
Bankové spojenie:
Číslo účtu:
Kontaktná osoba:

Národný bezpečnostný úrad
Budatínska 30, 851 06 Bratislava
Ing. Jozef Magala, riaditeľ
36 061 701
2021594245
Štátna pokladnica Bratislava
SK62 8180 0000 0070 0019 9517
xxxxxxxxxxxxxxxxxxxxxxxxx

(ďalej len „kupujúci“)
Predávajúci:
Sídlo:
Zapísaná v:
Štatutárny orgán:
IČO:
IČ DPH:
Bankové spojenie:
Číslo účtu:
Kontaktná osoba:

Disig, a. s.
Záhradnícka 151, 821 08 Bratislava
Obchodnom registri Okresného súdu Bratislava I.
Oddiel: Sa, vložka číslo: 3794/B
Ing. Ľuboš Batěk, predseda predstavenstva
Ing. Ivan Kühn, podpredseda predstavenstva
359 75 946
SK2022116976
Tatra Banka a. s.
SK11 1100 0000 0026 2576 8772
xxxxxxxxxxxxxxxxxxxxxxxxxxxx

(ďalej len „predávajúci“ alebo spolu ako „zmluvné strany“)

Preambula
Na základe článku 5 Rámcovej dohody č. 587/2017/SEP/OMTZ-148 o Informačnom systéme
Elektronické služby Národného bezpečnostného úradu (ďalej len „rámcová dohoda“) kupujúci
uzatvára s predávajúcim Čiastkovú zmluvu č. 2 Kúpnu zmluvu k rámcovej dohode (ďalej len
„čiastková zmluva“) podľa článku 5 bodu 5.2 podbodu 5.2.3 Dohody za účelom kúpy tovarov.

Článok 1
Predmet čiastkovej zmluvy
1.1

Predmetom čiastkovej zmluvy je nákup tovarov podľa špecifikácie uvedenej v prílohe č. 1. tejto
čiastkovej zmluvy (ďalej len „príloha“) a ich dodanie na miesto podľa tejto čiastkovej zmluvy.

1.2

Predávajúci sa zaväzuje dodať kupujúcemu tovar v množstve, v akosti a v prevedení podľa bodu
1.1 tohto článku.

1.3

Predávajúci sa zaväzuje dodať kupujúcemu všetky doklady vzťahujúce sa k predmetu čiastkovej
zmluvy.

1.4

Kupujúci sa zaväzuje zaplatiť predávajúcemu po prevzatí tovaru kúpnu cenu uvedenú
v článku 2 čiastkovej zmluvy.
Článok 2
Kúpna cena

2.1

Cena za predmet čiastkovej zmluvy je v súlade so zákonom NR SR č. 18/1996 Z. z. o cenách
v znení neskorších predpisov a vyhláškou Ministerstva financií SR č. 87/1996 Z. z., ktorou
sa vykonáva zákon č. 18/1996 Z. z. o cenách v znení neskorších predpisov a cenovou ponukou
predávajúceho
2.1.1
9 820,00 EUR bez DPH (slovom deväťtisícosemstodvadsať),
2.1.2
DPH 20% v sume 1 964,00 EUR (slovom jedentisícdeväťstošesťdesiatštyri),
2.1.3
Cena spolu s DPH 11 784,00 EUR (slovom jedenásťtisícsedemstoosemdesiatštyri).

2.2

V cene sú zahrnuté všetky náklady predávajúceho súvisiace s plnením predmetu čiastkovej
zmluvy podľa bodu 2.1 tohto článku, vrátane dopravy tovarov do miesta dodania
ako aj colných a ostatných poplatkov v zmysle platných právnych predpisov Slovenskej
republiky.

2.3

Kúpna cena je stanovená v súlade s prílohou a článkom 3 bodom 3.3 Dohody.

2.4

Právo na zaplatenie kúpnej ceny vzniká predávajúcemu riadnym splnením jeho záväzku
spôsobom a v mieste dodania v súlade s čiastkovou zmluvou.
Článok 3
Platobné podmienky

3.1

Kupujúci sa zaväzuje za riadne a včas dodaný predmet čiastkovej zmluvy zaplatiť
predávajúcemu kúpnu cenu na základe faktúry riadne vystavenej predávajúcim v súlade
s článkom 4 rámcovej dohody.

3.2

Podkladom pre fakturáciu je dodací list alebo preberací protokol podpísaný poverenými
zamestnancami oboch zmluvných strán, ktorý tvorí neoddeliteľnú súčasť faktúry.

3.3

Splatnosť faktúry je 21 dní od jej riadneho doručenia na adresu sídla kupujúceho s termínom
doručenia dňa 29. 06. 2018.

3.4

Kupujúci je oprávnený namietať vecnú a formálnu správnosť fakturácie predávajúceho.

3.5

Kúpna cena je zaplatená dňom, keď bude uhrádzaná čiastka odpísaná z účtu kupujúceho.

Článok 4
Termín, miesto a spôsob dodania
4.1

Predávajúci je povinný dodať predmet čiastkovej zmluvy v termíne do 20. 07. 2018.

4.2

Miestom dodania predmetu čiastkovej zmluvy je sídlo kupujúceho.

4.3

Prevzatie predmetu čiastkovej zmluvy v mieste dodania bude potvrdené zástupcom
kupujúceho na dodacom liste alebo v preberacom protokole.

4.4

Zodpovedným zástupcom kupujúceho na prevzatie predmetu čiastkovej zmluvy v mieste
dodania a na podpis dodacieho listu a preberacieho protokolu pre účely čiastkovej zmluvy
je xxxxxxxxxxxxxxxxxxxxxxxxxx tel.: xxxxxxxxxxxxxxxxx, e-mail: xxxxxxxxxxxxxxxxxxxx alebo iná
kupujúcim poverená osoba.

4.5

Zodpovedným zástupcom predávajúceho na odovzdanie predmetu čiastkovej zmluvy
v mieste dodania a na podpis dodacieho listu a preberacieho protokolu pre účely čiastkovej
zmluvy je xxxxxxxxxxxx tel.: xxxxxxxxxxxxxxxxxx e-mail: xxxxxxxxxxxxxxxxxxxxx alebo iná
predávajúcim poverená osoba.

4.6

Predávajúci oznámi kupujúcemu termín dodávky predmetu čiastkovej zmluvy najmenej dva
pracovné dni vopred. Kupujúci je povinný zabezpečiť prítomnosť zodpovednej osoby
na prevzatie predmetu čiastkovej zmluvy.
Článok 5
Záručná doba, zodpovednosť za vady, nebezpečenstvo škody na tovare

5.1

Predávajúci je povinný dodať predmet čiastkovej zmluvy v množstve, v akosti a v prevedení
podľa článku 1 čiastkovej zmluvy, s riadne vyplneným a potvrdeným dodacím listom
a záručným listom, pokiaľ záručný list nie je nahradený dodacím listom.

5.2

Predávajúci zaručuje, že predmet čiastkovej zmluvy zodpovedá požadovanej kvalite
a požadovaným technickým parametrom podľa jej prílohy.

5.3

Na dodaný predmet čiastkovej zmluvy poskytuje predávajúci záruku 36 mesiacov. Záruka
začína plynúť dňom podpisu dodacieho listu alebo preberacieho protokolu zástupcami
zmluvných strán podľa článku 4 bodov 4.4 až 4.5 čiastkovej zmluvy.

5.4

Kupujúci je povinný skontrolovať dodaný tovar podľa dodacieho listu. Ak údaje nesúhlasia
alebo tovar je porušený, či inak poškodený prepravný obal, odmietne prevziať tovar
ako celok alebo si ho ponechá s povinnosťou predávajúcemu zaznamenať písomne do
dodacieho listu rozsah poškodenia tovaru.

5.5

Nebezpečenstvo škody na tovare prechádza na kupujúceho okamihom prevzatia tovaru
oprávneným zástupcom kupujúceho na základe dodacieho listu. Predávajúci zodpovedá
za vady, ktoré má tovar v okamihu, keď prechádza nebezpečenstvo škody na tovare
na kupujúceho, aj keď sa vada stane zjavnou až po tomto čase. Povinnosti predávajúceho
vyplývajúce zo záruky za akosť tovaru podľa tohto článku tým nie sú dotknuté. Predávajúci
zodpovedá takisto za akúkoľvek vadu, ktorá vznikne po uvedenej dobe, ak je spôsobená
porušením jeho povinností.

5.6

Počas záručnej doby zodpovedá predávajúci za vzniknuté vady, okrem vád, ktoré vznikli
zavinením kupujúceho, a je povinný ich na požiadanie kupujúceho odstrániť na svoje náklady

do 30 dní, ak sa zmluvné strany s prihliadnutím na povahu vady nedohodnú inak. Uznanie
reklamovanej vady tovaru je predávajúci povinný písomne potvrdiť do troch kalendárnych
dní odo dňa doručenia reklamácie. V prípade neuznania reklamovanej vady je predávajúci
v rovnakej lehote povinný oznámiť kupujúcemu odmietnutie uznania vady.
5.7

Kupujúci je povinný vady písomne oznámiť predávajúcemu bez zbytočného odkladu
po ich zistení, najneskôr do uplynutia záručnej doby. Oznámenie o vadách musí obsahovať:
5.7.1 číslo čiastkovej zmluvy,
5.7.2 názov, označenie a typ reklamovaného výrobku a jeho sériové číslo,
5.7.3 popis vady,
5.7.4 miesto, kde sa reklamovaný tovar nachádza.

5.8

Záručná doba sa predlžuje o dobu, počas ktorej bol predmet dodávky v oprave.

5.9

Nároky kupujúceho vyplývajú z vád tovaru podľa ustanovení § 436 a nasl. Obchodného
zákonníka.

5.10

Za riadne ukončené dodanie tovaru sa považuje dodanie tovaru riadne a včas, bez zjavných
vád, v súlade s kvalitatívnymi požiadavkami kladenými na tovar podľa čiastkovej zmluvy.
Článok 6
Zmluvná pokuta

6.1

Ak predávajúci nedodrží lehotu dodania dohodnutú v čiastkovej zmluve, uhradí kupujúcemu
zmluvnú pokutu vo výške 0,03% z ceny riadne nedodanej časti predmetu čiastkovej zmluvy
bez DPH za každý deň jeho omeškania. To neplatí, ak došlo k omeškaniu predávajúceho
s plnením predmetu čiastkovej zmluvy z dôvodu pôsobenia vyššej moci (§ 374 Obchodného
zákonníka).

6.2

V prípade omeškania kupujúceho s úhradou faktúry, môže predávajúci požadovať
od kupujúceho zmluvnú pokutu vo výške 0,03% z neuhradenej sumy bez DPH za každý deň
omeškania.

6.3

Za nedodržanie kvalitatívnych parametrov dodaného tovaru zistených pri preberaní má
kupujúci nárok na zľavu z ceny plnenia čiastkovej zmluvy vo výške 5%. Zľava bude
zohľadnená vo faktúre vystavenej po prevzatí tovaru. Tým nie je dotknutá povinnosť
predávajúceho odstrániť zistené vady na svoje náklady.

6.4

Zmluvné pokuty a sankcie dohodnuté čiastkovou zmluvou hradí povinná strana na základe
doporučenej písomnej výzvy doručenej druhej zmluvnej strane do 14 dní odo dňa
ich doručenia nezávisle na tom, či a v akej sume vznikne druhej strane škoda.
Článok 7
Nadobudnutie vlastníckeho práva
Kupujúci nadobúda vlastnícke právo k predmetu čiastkovej zmluvy zaplatením dohodnutej
kúpnej ceny predávajúcemu a užívacie právo jeho prevzatím v mieste dodania podpisom
dodacieho listu alebo preberacieho protokolu.

Článok 8
Záverečné ustanovenia
8.1

Táto čiastková zmluva nadobúda platnosť dňom jej podpisu zástupcami zmluvných strán
a účinnosť dňom nasledujúcim po dni jej zverejnenia v Centrálnom registri zmlúv.

8.2

Čiastkovú zmluvu možno meniť a dopĺňať len po vzájomnej dohode zmluvných strán formou
očíslovaných písomných dodatkov.

8.3

Kupujúci má právo odstúpiť od čiastkovej zmluvy, ak predávajúci
8.3.1 nedodrží kvalitu tovaru podľa čiastkovej zmluvy,
8.3.2 nie je schopný zabezpečiť dodanie predmetu čiastkovej zmluvy, ani
po predchádzajúcej výzve kupujúceho s určením dodatočnej primeranej lehoty
na dodanie predmetu čiastkovej zmluvy,
8.3.3 poruší povinnosti predávajúceho odstrániť vady namietané v preberacom konaní,
prípadne v reklamačnom konaní.

8.4

Odstúpenie musí mať písomnú formu a musí byť doporučene doručené predávajúcemu.
Účinky odstúpenia nastávajú dňom doručenia odstúpenia od čiastkovej zmluvy
predávajúcemu.

8.5

Právne vzťahy, ktoré nie sú v čiastkovej zmluve výslovne upravené, sa spravujú Dohodou,
príslušnými ustanoveniami Obchodného zákonníka a ostatnými všeobecne záväznými
právnymi predpismi Slovenskej republiky. Rôzne výklady právnych otázok akéhokoľvek druhu
budú zmluvné strany riešiť v prvom rade vzájomnou dohodou. Ak dohoda zmluvných strán
nie je možná, pre prípadné riešenie sporov z čiastkovej zmluvy sú príslušné všeobecné súdy
Slovenskej republiky.

8.6

Čiastková zmluva je vyhotovená v dvoch originálnych rovnopisoch, z ktorých po podpise
dostane jeden rovnopis kupujúci a jeden rovnopis predávajúci.

8.7

Zmluvné strany zhodne vyhlasujú, že si čiastkovú zmluvu pred jej podpísaním prečítali,
že bola uzatvorená po vzájomnom prerokovaní na základe ich slobodnej vôle, určite, vážne
a zrozumiteľne, nie však v tiesni ani za nápadne nevýhodných podmienok.
V Bratislave dňa ..................

V Bratislave dňa ..................

Kupujúci

Predávajúci

Ing. Jozef Magala
riaditeľ

Ing. Ľuboš Batěk
predseda predstavenstva
Predávajúci

Ing. Ivan Kühn
podpredseda predstavenstva

Príloha č. 1 Špecifikácia

Názov produktu

MJ

Počet

JC v EUR bez
DPH

Cena spolu v EUR
bez DPH

Cena spolu v EUR
s DPH

1

9 820 EUR

11 784 EUR

9 820 EUR

11 784 EUR

Upgrade Next Generation
Security Management for 5
additional gateways
(SmartEvent & Compliance),
support for 3 year, R80
Next Generation Security
Management Software for 5
gateways (SmartEvent &
Compliance 1 year),

balík

1

SmartEvent and SmartReporter
blade for 5 gateways (Smart-1 &
open server) 2 year subscription,
Standard Collaborative Enterprise
Support For 3 Year

Spolu za predmet zákazky

