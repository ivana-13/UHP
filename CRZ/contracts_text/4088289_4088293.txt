Zmluva o spolupráci bez cenovej ponuky Partnera – odplatná – platba zo strany
Agrokomplex
(Plnenie Partnera: Tovary / Služby / Sprievodné akcie)
Číslo zmluvy Agrokomplex: 135/2019/AXNV
Číslo zmluvy Partnera: 2019/014/SK
Zmluva o spolupráci
uzatvorená podľa ust. § 269 ods. 2 zák. č. 513/1991 Zb. Obchodný zákonník
v znení neskorších predpisov
(ďalej len „zmluva“)
I. Zmluvné strany
Obchodné meno:
Zastúpený:
Sídlo:
Zápis:
IČO:
DIČ:
IČ DPH:
Bankové spojenie:
IBAN:
BIC/SWIFT:
(ďalej len „Agrokomplex“)
Obchodné meno:
Zastúpený:
Sídlo/Miesto podnikania:
Zápis:
IČO:
DIČ:
IČ DPH:
Bankové spojenie:
IBAN:
BIC/SWIFT:
(ďalej len „Partner“)

agrokomplex NÁRODNÉ VÝSTAVISKO, štátny podnik
Ing. Branislav Borsuk
Výstavná 4, 949 01 Nitra
OR Okresného súdu Nitra, oddiel: Pš, vložka č. 10007/N
36 855 642
2022506651
SK2022506651
UniCredit Bank Czech Republic and Slovakia, a.s., pobočka
zahraničnej banky
SK85 1111 0000 0066 0731 7028
UNCRSKBX

citadelo s.r.o.
Lazaretská 12, 811 08 Bratislava
Okresný Súd BA I odd. Sro, vložka č. 53221/B
44257848
2022647176
SK2022647176
Tatrabanka, a.s. : 2624182112/1100
SK72 1100 0000 0026 2418 2112
TATRSKBX

Agrokomplex a Partner sa ďalej v tejto zmluve spoločne označujú ako „zmluvné strany“
alebo jednotlivo ako „zmluvná strana“.

II. Predmet zmluvy
2.1. Predmetom tejto zmluvy je vzájomné odplatné poskytovanie plnení zmluvnými
stranami tak, ako sú tieto plnenia dohodnuté v čl. III zmluvy, a to:
- počas a v súvislosti s podujatím Medzinárodný strojársky veľtrh 2019 v Nitre
- ktoré sa uskutoční v termíne od 21. 5. 2019 do 24. 5. 2019,
- v mieste konania podujatia: Výstavný areál Agrokomplex.

1

Zmluva o spolupráci bez cenovej ponuky Partnera – odplatná – platba zo strany
Agrokomplex
(Plnenie Partnera: Tovary / Služby / Sprievodné akcie)
2.2. Agrokomplex sa zaväzuje poskytnúť a/alebo zabezpečiť plnenia pre Partnera
v rozsahu, ako je uvedený v bode 3.1. tejto zmluvy a za podmienok dohodnutých touto
zmluvou.
2.3. Partner sa zaväzuje poskytnúť a/alebo zabezpečiť plnenia pre Agrokomplex v rozsahu,
ako je uvedený v bode 3.2. tejto zmluvy a za podmienok dohodnutých touto zmluvou.
III. Rozsah poskytovaných / zabezpečovaných plnení
3.1. Agrokomplex sa zaväzuje poskytnúť / zabezpečiť pre Partnera na základe tejto zmluvy
plnenia:
- priestory a vybavenie pre prezentáciu prednášky
- potrebné technické vybavenie pre prezentáciu
- uverejnenie reklamného baneru na stránke MSV 2019 s prelinkom na stránku
partnera od 1. 4. 2019 a uverejnenie reklamy v katalógu výstavy
- propagovať prednášku partnera v printových a internetových médiách
v rozsahu, ako sú tieto plnenia uvedené v zmluve.
3.2. Partner sa zaväzuje poskytnúť / zabezpečiť pre Agrokomplex na základe tejto zmluvy
plnenia:
- pripraviť prednášku podľa potrieb organizátora
- dodať podklady k prednáške v predstihu pre zaradenie do programu
- zverejniť informácie ohľadom prednášky na svojej stránke
- zverejnenie banera na webovej stránke partnera s prelinkom na stránky MSV 2019
od 1. 4. 2019 do 24. 5. 2019
v rozsahu, ako sú tieto plnenia uvedené v zmluve.
IV. Cena poskytnutých / zabezpečených plnení
4.1. Cena plnení poskytovaných / zabezpečených zo strany Partnera bola stanovená na
základe dohody zmluvných strán nasledovne:
Cena celkom v EUR bez DPH:
1,000 ,00 €
Celková poskytnutá zľava v EUR bez DPH:
0,00 €
Cena celkom po zľave v EUR bez DPH:
1,000,00 €
DPH 20%:
200,00 €
Cena celkom vrátane DPH:
1,200,00 €
4.2. Zmluvné strany sa dohodli, že k cene plnení poskytnutých / zabezpečených
jednotlivými zmluvnými stranami bude pripočítaná DPH vo výške stanovenej
aktuálnymi všeobecne záväznými právnymi predpismi, v prípade, ak je zmluvná strana
platiteľ DPH; to platí rovnako v prípade zmeny zákonnej sadzby DPH.
V. Platobné podmienky
5.1. Zmluvné strany sa dohodli, že Partner vystaví voči Agrokomplex faktúru za plnenia
poskytnuté / zabezpečené na základe tejto zmluvy vo výške uvedenej v čl. IV tejto
zmluvy, a to v lehote najneskôr do 15 dní odo dňa poskytnutia / zabezpečenia
príslušného plnenia.
5.2. Faktúra musí obsahovať číslo tejto zmluvy, špecifikáciu fakturovaných plnení
a náležitosti faktúry stanovené všeobecne záväznými právnymi predpismi (najmä zák.
č. 222/2004 Z. z. o DPH).
2

Zmluva o spolupráci bez cenovej ponuky Partnera – odplatná – platba zo strany
Agrokomplex
(Plnenie Partnera: Tovary / Služby / Sprievodné akcie)
5.3. Zmluvné strany sa dohodli na splatnosti faktúr vystavených na základe tejto zmluvy
v trvaní 30 dní odo dňa ich vystavenia.
VI. Práva a povinnosti zmluvných strán
6.1. Zmluvné strany sú povinné poskytovať / zabezpečovať plnenia v zmysle tejto zmluvy
riadne a včas.
6.2. Zmluvné strany sa zaväzujú, že na požiadanie si poskytnú všetku potrebnú súčinnosť
na splnenie predmetu a účelu tejto zmluvy, vrátane vykonania všetkých potrebných
úkonov. Zmluvné strany sú povinné vzájomne sa informovať o skutočnostiach
potrebných pre plnenie ich záväzkov alebo výkonu práv vyplývajúcich z tejto zmluvy,
oznamovať si včas všetky informácie, zmeny a dôležité okolnosti, ktoré majú alebo
môžu mať vplyv na ich činnosť či plnenie povinností a výkon práv podľa tejto zmluvy,
najmä sú povinné vzájomne sa informovať o zmene adresy, bankového spojenia či
iných podstatných skutočnostiach. Zároveň sú zmluvné strany povinné zdržať sa
všetkého čo by narušilo účel a zmysel tejto zmluvy.
6.3. Každá zmluvná strana zodpovedá druhej zmluvnej strane za škodu, ktorú spôsobí
svojou činnosťou a/alebo porušením povinností podľa tejto zmluvy druhej zmluvnej
strane. Partner zodpovedá podniku Agrokomplex za akúkoľvek škodu, ktorá vznikne
činnosťou Partnera podniku Agrokomplex v jeho priestoroch (vrátane výstaviska
Agrokomplex). V prípade, ak Partner svojou činnosťou spôsobí v priestoroch podniku
Agrokomplex (vrátane výstaviska Agrokomplex) škodu tretím osobám, zodpovedá za
túto škodu v plnom rozsahu.
6.4. V prípade, ak sa plnenia poskytujú v priestoroch výstaviska Agrokomplex, Partner sa
zaväzuje rešpektovať interné predpisy výstaviska Agrokomplex, ako aj pokyny podniku
Agrokomplex. Partner sa ďalej zaväzuje plnenia v zmysle tejto zmluvy poskytovať tak,
aby neobmedzoval / nenarúšal prevádzku výstaviska Agrokomplex, prípadne aby
nezasahoval / neobmedzoval tretie osoby pri vykonávaní činností na výstavisku
Agrokomplex a/alebo neporušoval aktuálne platné predpisy SR a/alebo interné
predpisy výstaviska Agrokomplex.
6.5. V prípade, ak v dôsledku činnosti Partnera v priestoroch výstaviska Agrokomplex bude
podniku Agrokomplex udelená akákoľvek pokuta (napríklad zo strany orgánu verejnej
moci a pod.), momentom uplatnenia takejto sankcie voči podniku Agrokomplex vzniká
podniku Agrokomplex voči Partnerovi nárok na zaplatenie zmluvnej pokuty vo výške
sankcie uplatnenej príslušným orgánom voči podniku Agrokomplex.
6.6. Partner nie je oprávnený zadať poskytovanie / zabezpečenie plnení v zmysle tejto
zmluvy tretej osobe.
6.7. V prípade, ak je predmetom plnenia zo strany AGROKOMPLEX aj prenechanie
výstavnej plochy (či vnútornej alebo vonkajšej) do nájmu Partnerovi, Partner nie je
oprávnený dať predmet nájmu do podnájmu bez predchádzajúceho písomného
súhlasu zo strany AGROKOMPLEX. V prípade, ak Partner poruší svoju povinnosť
dohodnutú v tomto bode zmluvy, je AGROKOMPLEX oprávnený uplatniť si voči
Partnerovi zmluvnú pokutu vo výške 1000,00,-EUR; Partner podpisom tejto zmluvy
potvrdzuje, že výšku dohodnutej zmluvnej pokuty pokladá za primeranú s ohľadom na
povinnosť, ktorá je ňou zabezpečená.

3

Zmluva o spolupráci bez cenovej ponuky Partnera – odplatná – platba zo strany
Agrokomplex
(Plnenie Partnera: Tovary / Služby / Sprievodné akcie)
VII. Doba trvania, spôsoby skončenia zmluvy
7.1. Táto zmluva sa uzatvára na dobu na dobu určitú, a to od 1. 3. 2019 do 31. 5. 2019
.
7.2. Táto zmluva zaniká:
a) písomnou dohodou zmluvných strán;
b) písomným odstúpením od zmluvy zo strany podniku Agrokomplex, pričom
momentom doručenia písomného odstúpenia od zmluvy Partnerovi sa táto zmluva
zrušuje. Agrokomplex je oprávnený od tejto zmluvy odstúpiť z dôvodu porušenia
ktorejkoľvek povinnosti Partnera podľa tejto zmluvy;
c) uplynutím doby, na ktorú bola táto zmluva uzatvorená.
VIII. Záverečné ustanovenia
8.1. Zmluvné strany vyhlasujú, že sú spôsobilé na právne úkony, prejav ich vôle je
slobodný a vážny, určitý a zrozumiteľný a je plne v súlade s obsahom tejto zmluvy,
ktorú zmluvné strany na znak súhlasu vlastnoručne podpísali.
8.2. Zmluva nadobúda platnosť dňom jej podpísania zmluvnými stranami. V zmysle § 47a
Občianskeho zákonníka, táto zmluva nadobúda účinnosť dňom nasledujúcim po dni
zverejnenia. Partner berie na vedomie a bez výhrad súhlasí s tým, že táto zmluva bude
v súlade so všeobecne záväznými právnymi predpismi v celom rozsahu zverejnená
v Centrálnom registri zmlúv.
8.3. Zmluvu je možné meniť a dopĺňať len písomnými dodatkami podpísanými zmluvnými
stranami.
8.4. Zmluva je vyhotovená v troch vyhotoveniach, ktoré majú povahu originálu, dva
exempláre pre Agrokomplex, jeden exemplár pre Partnera.
8.5. Doručovanie: Zmluvné strany sa dohodli, že všetky písomnosti, ktoré má doručiť/bude
doručovať v zmysle tejto zmluvy, ako aj po skončení tejto zmluvy jedna zmluvná strana
druhej zmluvnej strane, budú doručované osobne alebo prostredníctvom pošty
doporučene na adresu druhej zmluvnej strany uvedenú v záhlaví tejto zmluvy, pričom
zásielka (písomnosť) sa bude považovať za doručenú dňom jej prevzatia adresátom –
zmluvnou stranou, dňom, kedy zmluvná strana odmietne osobne doručovanú alebo
poštou doručovanú zásielku prevziať, alebo dňom, kedy pošta vráti doručovanú
zásielku odosielajúcej zmluvnej strane ako nevyžiadaná v odbernej (úložnej) lehote
alebo s oznámením adresát neznámy, prípadne ako zásielku nedoručenú. Pre
vylúčenie pochybností sa fikcia doručenia nevzťahuje na doručovanie faktúry
vystavenej Partnerom podniku Agrokomplex.
8.6. Oddeliteľnosť: Ak niektoré ustanovenie tejto zmluvy budú zmluvné strany, súd alebo
iné kompetentné orgány považovať za neplatné, neúčinné, protiprávne alebo
nevymáhateľné, potom takéto ustanovenie bude neplatné iba v dotknutom
a v najužšom možnom rozsahu, pričom jeho zvyšná časť, význam a dopady ako aj
ostatné ustanovenia tejto zmluvy zostávajú v platnosti a táto zmluva sa bude vykladať
tak, ako keby v nej nebolo neplatné, protiprávne, neúčinné alebo nevymáhateľné
ustanovenie nikdy obsiahnuté. Tie ustanovenia, ktoré boli považované za
nevymáhateľné, protiprávne, neúčinné alebo neplatné, budú znova prerokované
a nahradené zmluvnými stranami v dobrej viere podporiť pôvodný zámer a účel
sledovaný oboma zmluvnými stranami takými ustanoveniami, o ktorých by bolo možné

4

Zmluva o spolupráci bez cenovej ponuky Partnera – odplatná – platba zo strany
Agrokomplex
(Plnenie Partnera: Tovary / Služby / Sprievodné akcie)
predpokladať,
že by ich zmluvné strany boli použili, keby vedeli o neplatnosti,
protiprávnosti, neúčinnosti alebo nevymáhateľnosti nahradzovaných ustanovení.
8.7. Právne vzťahy zmluvných strán založené touto zmluvou, ako aj s ňou súvisiace právne
vzťahy sa budú spravovať právom Slovenskej republiky. Pre riešenie všetkých sporov,
vzniknutých z právnych vzťahov, ktoré vyplývajú z tejto zmluvy, alebo ktoré súvisia
s touto zmluvou, vrátane všetkých vedľajších právnych vzťahov ako aj právnych
vzťahov, ktoré súvisia so zmluvami, ktorých sa týka táto zmluva, nárokov na náhradu
škody, nárokov na vydanie bezdôvodného obohatenia, sporov o platnosť, výklad, zánik
tejto zmluvy si zvolili právomoc všeobecných slovenských súdov.
8.8. Každá zmluvná strana potvrdzuje druhej zmluvnej strane, že:
a) konzultovala a/alebo mala možnosť konzultovať (a ktorú z vlastného rozhodnutia
nevyužila) obsah, význam a dôsledky každého ustanovenia tejto zmluvy so
všetkými príslušnými poradcami, vrátane externých účtovných a právnych
poradcov, ktorých považovala za odborne vhodných a spôsobilých,
b) uzavrela túto zmluvu s plným pochopením jej podmienok.
8.9. V prípade, ak zmluvná strana neuplatní svoje právo vyplývajúce jej zo zmluvy,
neznamená to vzdanie sa práva do budúcnosti.
8.10. Zmluvné strany sa dohodli na zákaze postúpenia pohľadávok Partnera voči podniku
Agrokomplex vzniknutých z tejto zmluvy tretej osobe v zmysle § 525 ods. 2
Občianskeho zákonníka.
8.11. Osoby, ktoré podpisujú túto zmluvu ako zástupcovia zmluvných strán vyhlasujú, že sú
oprávnené konať v mene zmluvnej strany a zaväzovať ju svojim podpisom.
Podpisujúce osoby sú si zároveň vedomé všetkých následkov, vrátane povinnosti
náhrady škody, ak by sa ich vyhlásenie podľa predchádzajúcej vety ukázalo ako
nepravdivé.
8.12. Súhlas so spracovaním osobných údajov: Partner súhlasí s tým, že Agrokomplex môže
uchovávať a spracúvať informácie vzťahujúce sa k Partnerovi a k tejto zmluve,
v dôsledku čoho Partner týmto udeľuje svoj súhlas s uvedeným v súlade s právnym
poriadkom Slovenskej republiky a to najmä s nasledovnými právnymi predpismi:
Zákon č. 211/2000 Z. z. o slobodnom prístupe k informáciám v platnom znení (§
9);
Zákon č. 40/1964 Zb. Občiansky zákonník v platnom znení (§ 11 a nasl.);
Nariadenie Európskeho parlamentu a Rady (EÚ) 2016/679 z 27. apríla 2016
o ochrane
fyzických osôb pri spracúvaní osobných údajov a o voľnom pohybe takýchto
údajov, ktorým sa
zrušuje smernica 95/46/ES (všeobecné nariadenie o ochrane údajov) a
Zákon č. 18/2018 Z. z.
o ochrane osobných údajov a o zmene a doplnení niektorých
zákonov v platnom znení

V Nitre, dňa .......................

V Bratislave, dňa ..............

5

Zmluva o spolupráci bez cenovej ponuky Partnera – odplatná – platba zo strany
Agrokomplex
(Plnenie Partnera: Tovary / Služby / Sprievodné akcie)
Agrokomplex:

Partner:

.....................................................
agrokomplex NÁRODNÉ VÝSTAVISKO, štátny podnik
Ing. Branislav Borsuk, riaditeľ

...........................................
citadelo s.r.o.
Ing. Tomáš Zaťko

.....................................................
Vypracoval:
Ing. Ondrej Vaňo
Obchodný manažér

.....................................................
Schválil:
Ing. Igor Hubinský
Vedúci obchodnej skupiny č.1

6

