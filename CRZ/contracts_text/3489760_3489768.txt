VŠEOBECNÉ OBCHODNÉ PODMIENKY PRE POSKYTOVANIE
SLUŽIEB ELEKTRONICKÉHO MONITORINGU
vydané spoločnosťou Commander Services, s.r.o., so sídlom: Žitná 23, 831 06, Bratislava IČO:
51183455 zapísaná v OR Okresného súdu Bratislava 1 , vložka číslo 123562/B
I. - Všeobecné ustanovenia

1.

2.
3.
4.
5.

6.
7.

8.

Na účely týchto všeobecných obchodných podmienok pre poskytovanie služieb elektronického monitoringu (ďalej
len VOP) znamená:
a) poskytovateľ – spoločnosť Commander Services s.r.o., so sídlom: Bratislava, Žitná 23, 831 06 Bratislava,
IČO: 51 183 455, zapísaná v Obchodnom registri Okresného súdu Bratislava 1, vložka číslo 123562/B,
b) užívateľ – fyzická alebo právnická osoba, ktorá s poskytovateľom uzavrela zmluvu (ak uzavrelo zmluvu viac
užívateľov, sú zaviazaní spoločne a nerozdielne) – ďalej vo VOP je aj pre viacero užívateľov uvedené iba
jednotné číslo,
c) zmluva – zmluva o poskytovaní služieb elektronického monitoringu ako dvojstranný právny úkon, ktorým sa
poskytovateľ zaväzuje poskytovať služby elektronického monitoringu objektu monitoringu užívateľovi a užívateľ
sa zaväzuje platiť za poskytnutie týchto služieb poskytovateľovi dohodnutú cenu,
d) objekt monitoringu – osoba, vec alebo veci uvedené v bode1 prílohy A zmluvy,
e) Obchodný zákonník (ďalej „ObchZ“) – zákon č. 513/1991 Zb. z., v platnom znení.
VOP upravujú práva a povinnosti poskytovateľa a užívateľa, ktoré vyplývajú zo zmluvy.
Zmluva sa môže meniť, doplňovať a rušiť iba písomným uzavretím očíslovaných dodatkov k nej, medzi
poskytovateľom a užívateľom.
Zmluva sa uzatvára s odkazom poskytovateľa a užívateľa na VOP a užívateľ uzatvorením zmluvy prejavuje svoj
výslovný súhlas s VOP s tým, že odchýlne upravené ustanovenia zmluvy od ustanovení VOP majú prednosť pred
ustanoveniami VOP.
Ak niektoré ustanovenie zmluvy je alebo sa stane neplatným alebo neúčinným, zmluvné strany sa zaväzujú toto
ustanovenie nahradiť iným platným, alebo účinným ustanovením, ktoré svojím zmyslom, účinkom a obsahom
najbližšie zodpovedá zmyslu, účelu a obsahu nahradzovaného neplatného alebo neúčinného ustanovenia, a to
ihneď, najneskôr však do 14 dní po tom, ako takáto neplatnosť či neúčinnosť vyjde najavo. Ostatné ustanovenia,
ktoré nie sú touto neplatnosťou alebo neúčinnosťou dotknuté, zostávajú naďalej v platnosti.
Zmluva je vyjadrením pravej, slobodnej, vážnej a určitej vôle zmluvných strán. Zmluvné strany sú v celom rozsahu
oboznámené s obsahom zmluvy a platí, že práva a povinnosti v zmluve sú v súlade so zásadami poctivého
obchodného styku a s dobrými mravmi, ktorými sa riadia.
VOP nemôže poskytovateľ služby jednostranne meniť. Zmenený obsah VOP je poskytovateľ služby povinný zaslať
užívateľovi služby na schválenie v lehote 7 dní od ich zaslania. V prípade ak užívateľ služby nebude súhlasiť so
zmeneným obsahom VOP, je oprávnený od Zmluvy ako celku odstúpiť. Odstúpenie od zmluvy zo strany užívateľa
služby je účinné dňom doručenia odstúpenia poskytovateľovi. V prípade ak sa užívateľ v lehote podľa druhej vety
poskytovateľovi služby nevyjadrí, má poskytovateľ služby za to, že so zmenou VOP súhlasí. Výnimku tohto odseku
predstavuje zmena platnej legislatívy, podľa ktorej sú tieto VOP uzatvárané. V prípade zmeny obsahu VOP
z dôvodu zmeny platných právnych predpisov nie je možné od zmluvy odstúpiť.
VOP sú platné a účinné dňom 25.05.2018 a vzťahujú sa na zmluvy uzavreté pred aj po účinnosti (týchto) VOP
nakoľko zmena VOP bola vykonaná z dôvodu zmeny platnej legislatívy SR.
II - Rozhodné právo

1.

Zmluva sa riadi ustanoveniami Obch. Z, ak ide o záväzkovo-právny vzťah obchodno-právny, to znamená, ak sú
splnené predpoklady vyžadované ustanoveniami § 269 ods. 2 Obch. Z, a to tým, že pre takúto zmluvu výlučne platí,
že:
a. všetky spory akéhokoľvek druhu, ktoré môžu vzniknúť na základe zmluvy alebo v súvislosti s ňou medzi
poskytovateľom a užívateľom, spadajú vždy do právomoci súdu (súdov) Slovenskej republiky a tieto
spory budú vždy rozhodované podľa právneho poriadku Slovenskej republiky.
III.

1.

2.

- Monitoring

Zmluvné strany berú na vedomie, že objektom monitoringu môže byť:
a) osoba - predovšetkým na sledovanie osôb chorých, starých a neplnoletých,
b) vec – na zabezpečenie vecí proti neoprávneným zásahom (narušeniam) zo strany tretích osôb, a to ich
sledovaním.
Okrem vyhlásenia podľa ustanovenia Článku VIII. písm. b) zmluvy, užívateľ ďalej vyhlasuje a zodpovedá za to, že
písomne upovedomil všetky dotknuté osoby, uvedených v ustanovení Článku III bodu 1. písm. a) VOP, ako aj
všetkých ich zákonných zástupcov, opatrovateľov a iných oprávnených osôb, konajúcich v ich mene (zastupujúcich
ich) v tejto veci, t. j. s tým, že objekt monitoringu, ktorý dotknutá osoba využíva, alebo jej bol zverený je vybavený
systémom GPS. Porušenie tejto zmluvnej povinnosti užívateľa nepravdivým vyhlásením, aj keď iba čiastočne, je
podstatným porušením zmluvnej povinnosti užívateľom a zakladá právo poskytovateľa na odstúpenie od zmluvy.
Monitoring objektu zahŕňa:

3.
4.
5.
6.

7.
8.

a) pasívne sledovanie, a to až do okamihu žiadosti užívateľa o aktívne sledovanie alebo do zistenia narušenia
(poplachu),
b) zistenie narušenia (poplachu),
c) hlásenie narušenia telefonicky, prípadne tiež inou formou, podľa prílohy B zmluvy,
d) hlásenie polohy telefonicky, vrátane SMS, prípadne tiež inou formou, podľa prílohy B zmluvy,
e) ak bude o to po zistení narušenia (poplachu) poskytovateľ požiadaný:
poskytnutie súčinnosti pri fyzickom sledovaní objektu monitoringu na území Slovenskej republiky,
informovanie policajných orgánov Slovenskej republiky, resp. orgánov činných v trestnom konaní v
Slovenskej republike o zistení narušenia (poplachu) a súčinnosť s ňou pri riešení situácie vyvolanej
narušením (poplachom), a to pri zodpovedajúcej žiadosti poskytovateľa s tým, že za následky
spôsobené splnením žiadosti zodpovedá v celom rozsahu užívateľ, a pokiaľ by zodpovedal tretej osobe
poskytovateľ, potom mu užívateľ nahradí náklady vzniknuté splnením žiadosti a plnenia, ktoré
poskytovateľ v dôsledku splnenia žiadosti poskytol tretím osobám.
Poskytovateľ vykoná aspoň raz za pol roka kontrolu funkčnosti technológie. Táto kontrola sa vykonáva na diaľku
systémom a náklady s ňou spojené sú zahrnuté v mesačnom paušále (cene) za poskytnuté služby zo strany
poskytovateľa užívateľovi.
Služba je poskytovaná 7 dní v týždni, 24 hodín denne (rovnako nepretržite je v činnosti aj dispečing poskytovateľa).
Pri (poskytovaní služby) monitoringu je prenos informácií zabezpečený prostredníctvom poskytovateľom vybraných
sietí.
Monitoring objektu:
a) sa uskutočňuje prostredníctvom systému GSM a GPS, a to v závislosti od zvolenej technológie, ktorej riadna
funkčnosť ovplyvňuje ich rozsah a presnosť,
b) je čo do presnosti monitoringu (lokalizácie), daný technickými parametrami použitého systému,
c) sa obmedzuje na polohové určenie technológie, ak nemá objekt monitoringu, ktorým je osoba, pri sebe
technológiu, ktorá je v prevádzke,
d) nie je možný, ak je technológia mimo prevádzky; tým nie je dotknutá povinnosť užívateľa platiť cenu za
poskytnutú službu - monitoring,
e) je pre užívateľa viditeľný prostredníctvom pasívneho prístupu na Internet; k tomu obdrží užívateľ od
poskytovateľa prístupové heslo,
f) je zaznamenávaný v technických prostriedkoch poskytovateľa, vrátane komunikácie užívateľa s
poskytovateľom alebo treťou osobou,
g) sa neuskutočňuje, ak užívateľ zasiahne do technológie, resp. ak dôjde k závažnému narušeniu objektu
monitoringu, prípadne technológie, t. j. ak dôjde k akejkoľvek manipulácii so zariadením, anténami, či pripojením
zariadenia v objekte monitoringu alebo ak užívateľ nepozná heslo, resp. jeho časť,
Ak má byť objektom monitoringu (strážené, sledované) niečo iné ako vo VOP definovaný (konkrétne v ustanovení
Článku III. bodu 1 písm. a) a b) VOP) objekt monitoringu, je to možné uskutočniť iba na základe písomnej dohody
zmluvných strán o takejto zmene.
Monitoring môže byť obmedzený a/alebo prerušený, najmä ak:
a) je užívateľ v omeškaní s plnením svojich peňažných záväzkov proti poskytovateľovi, vyplývajúcich mu zo
zmluvy,
b) je to spôsobené vyššou mocou - ak sa vyskytnú štrajky, nepokoje, teroristické útoky, živelné pohromy, či
obmedzenia a/alebo výpadok telekomunikačnej siete,
c) je užívateľ v omeškaní s uskutočnením kontrolnej prehliadky z dôvodov na strane užívateľa,
d) je užívateľ v omeškaní s úhradou poplatkov fakturovaných mesačne, čo oprávňuje poskytovateľa služby na
blokovanie prístupu do systému
IV. - Technológie

1.

2.

3.
4.

Typ technológie, vrátane ich súčastí, určuje poskytovateľ, a to vrátane vlastností a toho, od koho pochádza; výber
medzi typmi technológii prináleží užívateľovi. Pre monitoring podľa GSM siete platí, že typ technológie, prípadne jej
súčasti, musí pochádzať od osoby určenej poskytovateľom a musí spĺňať poskytovateľom určené vlastnosti. Pre
monitoring podľa satelitu musí byť použitý typ technológie vybavený prijímačom GPS.
Ak dodáva technológiu (SIM karty) poskytovateľ, potom platí, že:
a) technológia, ktorou sa na účely zmluvy rozumie SIM karta, dodaná poskytovateľom je po celú dobu trvania
zmluvy vo vlastníctve poskytovateľa, to znamená, že po skončení trvania zmluvy sa vracia poskytovateľovi, a
to do 7 dní odo dňa skončenia zmluvného vzťahu, založeného zmluvou, uzavretou medzi poskytovateľom
a užívateľom (výnimku tvorí len postup podľa čl. XI. ods. 5 písm. b) týchto VOP); užívateľ je povinný technológiu
chrániť pred poškodením, stratou a/alebo zničením; porušenie tejto zmluvnej povinnosti je podstatným
porušením zmluvnej povinnosti užívateľom, čo zakladá právo poskytovateľa na odstúpenie od zmluvy,
b) s technológiou poskytovateľa nesmie užívateľ manipulovať, ani do nej zasahovať, alebo ju využívať na iné účely
ako je poskytovanie služieb podľa zmluvy; porušenie tejto zmluvnej povinnosti je podstatným porušením
zmluvnej povinnosti užívateľom, čo zakladá právo poskytovateľa na odstúpenie od zmluvy.
Technológia podlieha pravidelnej prehliadke, a to po uplynutí 6 mesiacov odo dňa uzatvorenia zmluvy a potom vždy
každých 6 mesiacov od poslednej prehliadky.
Nebezpečenstvo škody na (i) technológii (SIM) nesie odo dňa uzatvorenia zmluvy užívateľ a (ii) na objekte
monitoringu ho nesie po celú dobu užívateľ,

V. – Skúšobná prevádzka

1.

2.
3.

Pri uzatváraní zmluvy a montáži hardware do objektu monitoringu poskytovateľ uskutočňuje skúšobnú jazdu, pri
ktorej preverí správnosť funkcie technológie a jej komunikácie s technológiou poskytovateľa. Súčasťou skúšobnej
jazdy je aj polohové určenie objektu monitoringu a vyvolanie “planého poplachu”. Podpísaním prílohy A zmluvy
zmluvnými stranami je začaté poskytovanie služieb zo strany poskytovateľa užívateľovi, a to s tým, že užívateľ
technológiu prehliadol s primeranou odbornou starostlivosťou, ktorú na nej možno požadovať, vždy však s riadnou
starostlivosťou, a že pri tejto prehliadke neboli zistené vady a/alebo škody na technológii.
Od okamihu ukončenia skúšobnej prevádzky zo strany poskytovateľa, zodpovedá za technológiu užívateľ. V súlade
s tým, je užívateľ povinný zabezpečiť jej prevádzkyschopný stav.
Záručná doba na technológii (hardware), ktorá je trojročná začína plynúť odo dňa namontovania technológie
(hardware) do motorového vozidla.
VI. – Prístupové práva užívateľa

1.

Poskytovať pri uzatváraní zmluvy, nie však neskôr ako pri inštalácii GPS do objektu monitoringu zašle oprávnenej
osobe - užívateľovi ním zvolenou komunikačnou cestou vygenerovaný ADMIN prístup. Užívateľ je oprávnený si
kedykoľvek heslo zmeniť. Poskytovateľ nemôže od užívateľa vyžadovať znalosť hesla, respektíve jeho časti.
Ďalšie prístupové oprávnenia pre tretie osoby sú poskytovateľom generované výlučne na základe písomnej
žiadosti užívateľa- oprávnenej osoby
VII. – Zodpovednosť za vady

1.
2.
3.

Poskytovateľ dodáva užívateľovi technológiu v obvyklej kvalite pre účel dohodnutý zmluvnými stranami zmluvou, t.
j. pre zabezpečenie riadneho poskytnutia služieb zo strany poskytovateľa užívateľovi.
O zistených a vytknutých vadách technológie a uplatnených právach zo zodpovednosti za zistené a vytknuté vady
technológie zo strany užívateľa poskytovateľovi, vydá poskytovateľ užívateľovi písomné potvrdenie.
Ak sa vady týka iba časti veci (technológie), uplatňujú sa práva zo zodpovednosti za vady iba ohľadom tejto časti.
VIII. – Cena

1.
2.
3.
4.

5.

6.
7.

Cena služby, spôsob jej určenia a platobné podmienky sú dohodnuté v zmluve.
Cena za služby sa riadi zmluvou.
Užívateľ v zmysle § 71 zákona 222/2004 o dani z pridanej hodnoty v znení neskorších predpisov týmto udeľuje
poskytovateľovi služby, ktorým je spoločnosť Commander Services s.r.o. súhlas na zasielanie elektronickej
fakturácie na mailovú adresu uvedenú v prílohe C zmluvy, ktorá je jej neoddeliteľnou súčasťou.
Omeškanie užívateľa so zaplatením ceny služieb poskytovateľovi, ktoré trvá dlhšie ako 5 dní, zakladá právo
poskytovateľa na zablokovanie užívateľovho prístupu do elektronického systému, ktorý je súčasťou služby
elektronického monitoringu poskytovaného poskytovateľom. Po uhradení všetkých pohľadávok zo strany užívateľa,
sa poskytovateľ zaväzuje, poskytnúť užívateľovi všetky dáta, ktoré mu boli uchovávané po dobu blokovania
prístupu.
Omeškanie užívateľa so zaslaním jedného potvrdeného rovnopisu Zmluvy a príloh poskytovateľovi, ktoré trvá
dlhšie ako 45.dní od doručenia zmluvy užívateľovi, prípadne dodatočnej výzvy zo strany poskytovateľa, zakladá
právo poskytovateľa na zablokovanie užívateľovho prístupu do elektronického systému, ktorý je súčasťou služby
elektronického monitoringu poskytovaného poskytovateľom. Po dodatočnom doručení Zmluvy a príloh zo strany
užívateľa, sa poskytovateľ zaväzuje prístup opätovne aktivovať a poskytnúť užívateľovi všetky dáta, ktoré mu boli
uchovávané po dobu blokovania prístupu.
Omeškanie užívateľa so zaplatením ceny služieb poskytovateľovi, ktoré trvá dlhšie ako 15 dní, je podstatným
porušením zmluvnej povinnosti užívateľom, čo zakladá právo poskytovateľa na odstúpenie od zmluvy.
Okrem ceny má poskytovateľ právo na náhradu nákladov. Náklady sa zvyšujú najmä pri neplnení zmluvných
povinností zo strany užívateľa, ak je objekt monitoringu v zahraničí a pod..
IX. – Zmluvná pokuta

1.

Užívateľ sa zaväzuje zaplatiť poskytovateľovi zmluvnú pokutu vo výške:
a) 500,- €, ak poruší zmluvnú povinnosť vrátiť technológiu poskytovateľovi s výnimkou postupu podľa čl. XI. ods.
5 písm. b) týchto VOP (za technológiu sa považuje vrátenie SIM kariet, stiahnutie všetkých dát zo systému
klientom, tak aby nedošlo po ukončení zmluvy k nenávratnému zmazaniu dát) alebo povinnosť nezasahovať
do technológie, alebo ak použije technológiu na iné účely ako na riadne užívanie služieb, a to za každé
(jednotlivé) porušenie zmluvnej povinnosti užívateľom,
b) ak je užívateľ v omeškaní s plnením jeho peňažných záväzkov proti poskytovateľovi, potom platí, že dojednaná
výška úroku z omeškania predstavuje (percentuálnu sadzbu) 0,05 % za každý deň omeškania z dlžnej sumy,
so zaplatením ktorej je užívateľ v omeškaní poskytovateľovi,

2.

Dohodou o zmluvnej pokute nie je dotknuté právo poskytovateľa na náhradu škody, a to aj v takom rozsahu, ktorý

prevyšuje svojou výškou výšku zmluvnej pokuty.
X. – Doba trvania zmluvy
Zmluvné vzťahy sa uzatvárajú spravidla na dobu neurčitú.
XI. Ukončenie zmluvného vzťahu

1.

2.
3.
4.
5.

6.

Každá zo zmluvných strán je oprávnená druhej zmluvnej strane písomne vypovedať Zmluvu, uzavretú na dobu
neurčitú, a to bez uvedenia dôvodu. Výpovednú lehotu si zmluvné strany dohodli v trvaní dva mesiace s tým, že
začína plynúť v prvý deň kalendárneho mesiaca, nasledujúceho po dni doručenia výpovede jednej zo zmluvných
strán druhej zmluvnej strane a skončí sa uplynutím posledného dňa príslušného kalendárneho mesiaca.
Každá zo zmluvných strán je oprávnená od zmluvy odstúpiť, ak tak ustanovuje zákon, zmluva alebo VOP, resp. ak
dôjde zo strany poskytovateľa alebo užívateľa k podstatnému porušeniu jeho zmluvných alebo zákonných
povinností.
Pre účely odstúpenia od zmluvy predstavuje lehota bez zbytočného odkladu 15 dní.
Odstúpenie od zmluvy je účinné dňom doručenia písomného oznámenia o odstúpení od zmluvy jednej zo
zmluvných strán druhej zmluvnej strane.
Pri ukončení zmluvného vzťahu je užívateľ bez zbytočného odkladu (do 7 dní) povinný informovať poskytovateľa
o spôsobe nakladania s dodanou technológiou/hardwarom od poskytovateľa za vopred dohodnutých cenových
podmienok. Poskytovateľ dodanú technológiu/hardware:
a) demontuje z monitorovacieho objektu za náhradu podľa aktuálnych cenových podmienok poskytovateľa,
b) deaktivuje SIM kartu na základe užívateľom zaslaného písomného čestného prehlásenia, v ktorom užívateľ
prevezme zodpovednosť za možný vznik škôd spôsobený nefunkčnosťou technológie po deaktivácií SIM karty.
V prípade ak zmluvné strany uzavreli zmluvu na dobu určitú, zmluvný vzťah končí za podmienok špecifikovaných
v samotnej zmluve uplynutím doby, na ktorú bola uzavretá.
XII. – Doručovanie písomností

1.

2.

3.

1.
2.

3.

4.

5.

Písomnosti poskytovateľa určené pre užívateľa sa doručujú do sídla užívateľa, resp. na jeho poslednú známu
adresu. Užívateľ je povinný písomne oznámiť poskytovateľovi zmenu svojho sídla, resp. zmenu svojej adresy, a to
bez zbytočného odkladu potom, ako táto zmena u neho nastala. Povinnosť poskytovateľa doručiť písomnosť
užívateľovi sa splní, len čo ju užívateľ prevezme. Ak sa písomnosť pre nezastihnutie adresáta (užívateľa) uloží na
pošte a adresát (užívateľ) si ju v príslušnej lehote na pošte neprevezme (nevyzdvihne), považuje sa písomnosť za
doručenú užívateľovi dňom, kedy bola na pošte uložená, aj keď sa adresát (užívateľ) o jej uložení na pošte
nedozvedel. V prípade, keď bola písomnosť vrátená poskytovateľovi ako nedoručiteľná z dôvodu zmeny adresy
adresáta (užívateľa), resp. z dôvodu neznámeho adresáta (užívateľa), považuje sa za doručenú užívateľovi, dňom
jej vrátenia poskytovateľovi.
Povinnosť poskytovateľa doručiť písomnosť užívateľovi sa splní aj vtedy, ak doručenie písomnosti bolo zmarené
konaním alebo opomenutím užívateľa. Účinky doručenia písomnosti užívateľovi nastanú aj vtedy, ak užívateľ
odmietne prijatie písomnosti.
Písomnosti poskytovateľa určené užívateľovi alebo inej oprávnenej osobe sa doručujú spravidla poštou alebo iným
právnym subjektom oprávneným doručovať zásielky (písomnosti), môžu však byť doručované (doručené) aj priamo
poskytovateľom.
XIII. – Ostatné ustanovenia
K plneniu svojich záväzkov (vrátane poskytnutia servisu užívateľovi) zo zmluvy je poskytovateľ oprávnený použiť
tretie osoby.
Zmenou osoby vlastníka a/alebo držiteľa objektu monitoringu a/alebo technológie, nedochádza k zmene obsahu
záväzku zo zmluvy, ani k zmene osoby zo zmluvy zaviazanej; tieto zmeny sa môžu vykonať iba písomnou dohodou
zmluvných strán. Bez súhlasu poskytovateľa nemôže byť užívateľom (z)menený objekt ochrany; porušenie tejto
zmluvnej povinnosti je podstatným porušením zmluvnej povinnosti užívateľom, čo zakladá právo poskytovateľa na
odstúpenie od zmluvy.
Užívateľ sa podpisom tejto zmluvy voči poskytovateľovi zaväzuje, že všetky uvádzané objekty monitoringu
predmetnej továrenskej značky a EČV, do ktorých užívateľ dáva alebo má zámer dať inštalovať GPS systém a ďalej
v súčinnosti s poskytovateľom služby elektronického monitoringu bude zabezpečovať, zhromažďovať a ďalej
spracovávať údaje o polohe a stave vozidla sú vo vlastníctve alebo v užívaní užívateľa služby. V prípade, ak objekt
monitoringu nie je vo vlastníctve užívateľa služby, je povinný užívateľ poskytovateľovi služby vydať a preukázať sa
súhlasom vlastníka motorového vozidla.
Užívateľ súčasne prehlasuje, že všetky osoby uvádzané v prílohe A zmluvy sú oprávnené v mene užívateľa služby
spracovávať osobné údaje a poskytovateľ služby je oprávnený poskytnúť týmto osobám prístup do systému.
Užívateľ služby je povinný poskytovateľovi služby každú zmenu týkajúcu sa oprávnených osôb v zmysle zákona
18/2018 Z.z. bezodkladne nahlasovať.
Užívateľ prehlasuje a je si je plne vedomý, že v prípade predaja vozidla vybaveného systémom satelitného
monitoringu a súčasne v prípade záujmu o prevod služby na iného užívateľa v priebehu kalendárneho mesiaca,
bude užívateľovi v súlade so zákonom č: 18/2018 Z.z. užívateľské oprávnenie bezodkladne, resp. ku dňu doručenia
žiadosti na daný objekt monitoringu zablokované. Užívateľ súčasne ale berie na vedomie a bez výhrady súhlasí,

6.

7.

8.
9.
10.

11.

12.

že služby fakturované mesačne na objekt monitoringu, ktorý je predmetom prevodu budú zo strany poskytovateľa
služby fakturované až do uplynutia daného kalendárneho mesiaca, v rámci ktorého k prevodu vozidla došlo.
Užívateľ berie na vedomie, že v prípade ukončenia zmluvného vzťahu a de facto ukončenia právneho základu, na
základe ktorého boli osobné údaje zo strany sprostredkovateľa spracovávané, budú bezodkladne a nenávratne
zlikvidované. Pre účely tejto zmluvy sa za bezodkladnosť považuje lehota 14 dní od ukončenia zmluvného vzťahu.
Uplynutím tejto lehoty je užívateľský prístup zrušený a dáta nenávratne zlikvidované.
Užívateľ berie na vedomie v súlade s bodom 47 Preambuly Nariadenia Európskeho parlamentu a Rady (EU)
2016/679 že spracovanie údajov pre účely priameho marketingu je spracovávané zo strany poskytovateľa služby
v súlade s č.6 ods. 1 písm f), teda bez potreby súhlasu dotknutej osoby. Toto právo je poskytovateľ oprávnený
uplatniť na zmluvy uzavreté pred účinnosťou Nariadenia. U potencionálnych obchodných partnerov je pre účely
podľa prvej vety poskytovateľ služby povinný si súhlas podľa čl. 6 ods. 1 písm. a) Nariadenia vyžiadať.
Pohľadávky vzniknuté v súvislosti s poskytovaním služieb (monitoringu) zo strany poskytovateľa užívateľovi v
zmysle zmluvy nesmie poskytovateľ ani užívateľ postúpiť tretej osobe.
Zmluvné strany sú povinné sa bez zbytočného odkladu informovať o všetkých zmenách, ktoré sú podstatné pre
plnenie záväzkov zo zmluvy. To platí predovšetkým pre zmeny v komunikačných spojeniach.
Zmluvné strany považujú akékoľvek informácie, ktoré si pri plnení svojich záväzkov zo zmluvy poskytnú, za dôverné
a zaväzujú sa o nich mlčať. Porušením tohto záväzku nie je skutočnosť, ak poskytne ktorákoľvek zmluvná strana
informácie orgánom činným v trestnom konaní.
Užívateľ svojím podpisom na zmluve potvrdzuje, že osobné údaje a iné údaje (napr. e-mailová adresa, telefonický
kontakt) uvedené v zmluve, výslovne a bezvýhradne poskytol poskytovateľovi v zmysle osobitných všeobecne
záväzných právnych predpisov ako osobné údaje a iné údaje nevyhnutné na účely uzavretia zmluvy a na ďalšie
účely vymedzené v osobitných všeobecne záväzných právnych predpisoch, ďalej za účelom uplatňovania práv a
plnenia povinností poskytovateľa proti užívateľovi alebo iným dotknutým osobám, ako aj na účely spracovania
údajov v evidenciách poskytovateľa a zdokumentovania činnosti poskytovateľa.
V prípade ak užívateľ služby mal pred účinnosť týchto VOP individuálne zmluvné dojednania, ktoré predstavovali
aj zmenu pôvodne platných a účinných VOP, je potrebné kontaktovať svojho obchodného zástupcu spoločnosti
Commander Services s.r.o. za účelom uzatvorenia Dodatku k Zmluve o poskytovaní služieb elektronického
monitoringu.

V Bratislave, účinné 25.5.2018

