'í O C / i p / / / U ? ? c ^
Zmluva o dielo č. 120118/178
uzavretá podľa § 536 a nasl. Obchodného zákonníka
a

Licenčná zmluva
uzavretá podľa zákona č. 185/2015 Z.z. Autorského zákona
I.
Zmluvné strany
1.1. Objednávateľ:
Národné poľnohospodárske a potravinárske centrum
Sídlo: Hlohovecká 2,951 41 Lužianky, SR
IČO: 42 337 402
DIČ: 2023975107
IČ DPH: SK2023975107
Bankové spojenie: Štátna pokladnica
Č.Ú.: 7000498226/8180
Štatutárny zástupca: Ing. Zuzana Nouzovská - generálna riaditeľka
Právna forma: Štátna príspevková organizácia
Zástupca pre rokovanie o veciach technických: Ing. Miroslav Hrobár
1.2. Zhotoviteľ:
ArcGEO Information Systems, spol. s r.o.
Sídlo: Blagoevova 9,851 04 Bratislava, SR
IČO: 31354882
DIČ: 2020317761
IČ DPH: SK2020317761
Označenie registra: Obchodný register Okresného súdu Bratislava I
Oddiel: Sro
Vložka číslo: 5454/B
Bankové spojenie: VÚB, a.s.
Číslo účtu: 936141-062/0200
Zastúpený: Ing. arch. Adolf Priesol - konateľ
Osoby oprávnené na rokovanie
- vo veciach zmluvných: Miroslav Blaha
- vo veciach technických: Ivan Zemko
Predmet zmluvy
2.1.

Predmetom zmluvy je záväzok Zhotoviteľa vytvoriť pre Objednávateľa dielo spočívajúce v úprave a rozšírení
aplikačného programového vybavenia (ďalej len „APV“) založeného na geografickom informačnom systéme,
ktoré Zhotoviteľ vyvinul a dodal pre Objednávateľa na základe Objednávky č. 184/ek, Zmluvy dielo
č. 150606/104, Zmluvy dielo č. 140907/111 a Zmluvy o dielo 220316/173 (ďalej len „Upgrade APV a/alebo
Dielo“) a zároveň poskytnúť Objednávateľovi súvisiace služby definované v bode 2.2.2. tohto článku zmluvy
a záväzok Objednávateľa poskytnúť Zhotoviteľovi potrebnú súčinnosť pri realizácii Diela a za riadne zhotovené
Dielo mu zaplatiť dohodnutú cenu.
2.2. Zmluvné strany sa dohodli, že Dielo bude vypracované v súlade s Funkčnou špecifikáciou (ďalej len „Funkčná
špecifikácia“), ktorá je uvedená v Prílohe č.1 k tejto zmluve a tvorí jej neoddeliteľnú súčasť. Zmluvné strany sa
dohodli, že Dielo bude vytvorené a odovzdané v nasledovných častiach (moduloch):
2.2.1. Úprava a rozšírenie funkcionalít APV založeného na geografickom informačnom systéme
(i) upgrade licenčného softvéru serverovej časti geografického informačného systému,
(ii) rozšírenie informačných systémov o nové funkcionality.
1

2.2.2. Pilotná prevádzka, ktorej výsledkom bude:
(i) overenie funkčnosti Upgrade APV v reálnom prostredí,
(ii) akceptačné testy Upgrade APV.
III.
Čas a miesto plnenia
3.1.

3.2.

3.3.

Zhotoviteľ sa zaväzuje zrealizovať jednotlivé časti Diela uvedené v článku II. tejto zmluvy v nasledujúcich
termínoch:
3.1.1. 1. časť Diela podľa bodu 2.2.1. tejto zmluvy (ďalej len „l.č a s ť Diela“) najneskôr do4týždňov od
účinnosti tejto zmluvy
3.1.2. 2. časť Diela podľa bodu 2.2.2. tejto zmluvy (ďalej len „2. časť Diela“) najneskôr do 2 týždňov
od odovzdania 1. časti Diela,
Podrobný harmonogram odovzdania jednotlivých častí Diela je uvedený tiež v Prílohe č.3 tejto zmluvy, ktorá tvorí
jej neoddeliteľnú súčasť.
Pokiaľ aj napriek predchádzajúcemu upozorneniu dôjde k omeškaniu Objednávateľa s poskytnutím súčinnosti
nevyhnutne potrebnej pre plnenie predmetu tejto Zmluvy, je Zhotoviteľ oprávnený termín odovzdania
nadväzujúcich častí Diela posunúť o počet dní omeškania Objednávateľa s poskytnutím súčinnosti. Takýto
posun termínov sa nepovažuje za omeškanie Zhotoviteľa.
Miestom plnenia predmetu tejto zmluvy je: organizačný útvar Objednávateľa - Výskumný ústav pôdoznalectva
a ochrany pôdy, Gagarinova 10, 827 13 Bratislava, SR. Zodpovedným zástupcom Objednávateľa na prevzatie
jednotlivých častí Diela a na podpísanie preberacích protokolov v mieste plnenia len pre účely tejto zmluvy je
Ing. Miroslav Hrobár.
IV.
Cena a platobné podmienky

4.1.

4.2.

4.3.

4.4.

4.5.

Cena za riadne vykonanie Diela ako celku bola dohodnutá zmluvnými stranami v zmysle ustanovení zákona NR
SR č. 18/1996 Z.z. o cenách v znení neskorších predpisov vo výške 59 328,00 EUR vrátane DPH, slovom
päťdesiatdeväťtisíctristodvadsaťosem eur (ďalej len „Cena“), z toho:
Cena bez DPH:
49 440,00 EUR
DPH v sadzbe 20%:
9 888,00 EUR
Podrobná cenová kalkulácia je uvedená v Prílohe č. 2 k tejto zmluve a tvorí jej neoddeliteľnú súčasť.
Výška dane z pridanej hodnoty bola stanovená v zmysle platných právnych predpisov k dátumu podpisu tejto
zmluvy. V prípade zmeny sadzby DPH bude dohodnutá Cena upravená dodatkom tejto zmluvy.
Cena, resp. jej časť bude Objednávateľom uhradená na základe riadne vystavenej a doručenej faktúry
Zhotoviteľa so splatnosťou 30 dní odo dňa doručenia faktúry Objednávateľovi. Výška platby bude vyčíslená
v eurách, vrátane príslušnej DPH.
Faktúru na úhradu Ceny je Zhotoviteľ oprávnený vystaviť výlučne za predpokladu podpísania Protokolu
o odovzdaní 2. časti Diela. Podpísaný protokol je povinnou prílohou vystavenej faktúry, a predpokladom vzniku
nároku Zhotoviteľa na zaplatenie Ceny.
Faktúra musí spĺňať náležitosti v zmysle príslušných právnych predpisov a dohodnutých zmluvných podmienok.
V prípade, že faktúra nebude spĺňať náležitosti v zmysle príslušných právnych predpisov, prípadne bude
obsahovať nesprávne, alebo neúplné údaje, Objednávateľ je oprávnený faktúru v lehote splatnosti vrátiť
Zhotoviteľovi na prepracovanie, ktorý vyhotoví novú faktúru, s novou lehotou splatnosti.
V prípade omeškania Objednávateľa s úhradou faktúry podľa článku IV. tejto zmluvy je Zhotoviteľ oprávnený
požadovať od Objednávateľa úrok z omeškania vo výške stanovenej podľa § 1 ods. 1 nariadenia vlády SR
č. 21/2013 Z.z., ktorým sa vykonávajú niektoré ustanovenia Obchodného zákonníka, denne z nezaplatenej
sumy, za každý, aj začatý deň omeškania s úhradou dlžnej sumy.

2

v.
Odovzdania Diela
Odovzdanie 1. časti Diela
5.1. Zmluvné strany sa dohodli, že Zhotoviteľ je povinný najneskôr do termínu ukončenia 1. časti Diela v zmysle
harmonogramu, predložiť Objednávateľovi Protokol o odovzdaní 1. časti Diela, ktorého podpisom
Objednávateľ ukončenie príslušnej časti Diela odsúhlasí, na základe čoho je Zhotoviteľ oprávnený pristúpiť
k plneniu ďalšej časti Diela. Podpísaním Protokolu o odovzdaní nie sú dotknuté práva Objednávateľa
zo zodpovednosti Zhotoviteľa za vady dodaného Diela. Zmluvné strany sú si vedomé toho, že podpísanie
protokolu zo strany Objednávateľa je výlučne odsúhlasením ukončenia určitej časti Diela, s ktorým sa spája
právo, avšak nie povinnosť Objednávateľa vzniesť námietky a/alebo vytknúť Zhotoviteľovi vady Diela
a požadovať vyriešenie namietaných skutočností, resp. odstránenie vád. Zmluvné strany sa dohodli, že
Objednávateľ najneskôr v lehote 5 pracovných dní odo dňa predloženia Protokolu o odovzdaní 1. časti Diela
Zhotoviteľovi oznámi (postačuje email), či:
a) s ukončením 1. časti Diela súhlasí - v takom prípade je v uvedenej lehote povinný podpísať Protokol
o odovzdaní, čím sa príslušná časť Diela považuje za ukončenú, alebo
b) s ukončením 1. časti Diela nesúhlasí a zároveň uvedie námietky, resp. vady Diela, ktoré vytýka.
5.2. Zhotoviteľ sa zaväzuje namietané skutočnosti bezodkladne vyriešiť, resp. vady odstrániť a Objednávateľovi opäť
predložiť na odsúhlasenie Protokol o odovzdaní 1. časti Diela. V prípade, ak Zhotoviteľ s oprávnenými
námietkami Objednávateľa nesúhlasí a/alebo námietky nevyrieši, resp. vady neodstráni a to ani v lehote
15 pracovných dní odo dňa ich oznámenia, je Objednávateľ oprávnený požadovať od Zhotoviteľa zmluvnú
pokutu vo výške 100,00 EUR za každý začatý deň omeškania, maximálne však 1.000,00 EUR. V prípade
omeškania o viac ako 30 pracovných dní, je Objednávateľ oprávnený od tejto Zmluvy, príp. od jej časti odstúpiť.
5.3. V prípade, ak sa Objednávateľ v lehote 5 pracovných dní odo dňa predloženia Protokolu o odovzdaní 1. časti
Diela nevyjadrí platí, že s ukončením príslušnej časti Diela súhlasí a Zhotoviteľ je oprávnený prikročiť k plneniu
ďalšej časti Diela.
5.4. Zhotoviteľ sa spolu s protokolárnym odovzdaním príslušnej časti Diela zaväzuje odovzdať Objednávateľovi
k príslušnej časti Diela tiež inštalačné médiá, používateľskú dokumentáciu v elektronickej forme a protokol
o inštalácii Diela na pracovisku Objednávateľa.
Odovzdanie 2. časti Diela
5.5. Objednávateľ overí v prvom týždni trvania pilotnej prevádzky funkčnosť Diela podľa Funkčnej špecifikácie.
Zmluvné strany sa dohodli, že v priebehu Pilotnej prevádzky, je Zhotoviteľ povinný spustiť Pilotnú prevádzku
Upgrade APV na dedikovanom servery a všetkých PC podľa požiadavky Objednávateľa. Zhotoviteľ sa zaväzuje
pred začatím Pilotnej prevádzky Objednávateľovi odovzdať inštalačné médiá, príp. odkaz na link na dohodnutom
serveri nevyhnutné pre vykonanie inštalácie Upgrade APV na všetkých PC Objednávateľa a poskytnúť
Objednávateľovi v procese inštalácie Upgrade APV podporu tak, aby bolo možné spustiť Pilotnú prevádzku
v súlade s harmonogramom v zmysle bodu 3.1.2 Zmluvy.
5.6. Zmluvné strany sa dohodli, že po uplynutí Pilotnej prevádzky je Objednávateľ povinný Dielo prevziať výlučne, ak
budú splnené nasledovné Kritéria chybovosti:
a) Upgrade APV nebude mať žiadne chyby Charakteru A, t.j. fatálna chyba, ktorá znamená, že Upgrade APV,
resp. niektorú jeho časť, alebo niektorú jeho funkciu nie je možné využívať vôbec,
b) Upgrade APV nebude mať žiadne chyby Charakteru B, t.j. vážna chyba, ktorá znamená, že Upgrade APV,
resp. niektorú jeho časť, alebo niektorú jeho funkciu nie je možné využívať s tým, že prechodné riešenie
využitím iných častí Upgrade APV, alebo iných funkcií Upgrade APV je možné; prechodným riešením nie je
nahradenie funkcií Upgradu APV manuálnym vykonaním operácií, resp. manuálnym spracovaním dát,
c) Upgrade APV bude mať najviac 8 chýb Charakteru C, t.j. bežná chyba, ktorá znamená, že chyba významne
neovplyvňuje stav a funkcionalitu Upgrade APV, resp. niektorej jeho časti. Zhotoviteľ sa zaväzuje pristúpiť
k odstráneniu bežných chýb Upgrade APV do 24 hodín od podpísania Protokolu o odovzdaní 2. časti Diela.
Zhotoviteľ sa zaväzuje odstrániť bežné chyby Upgrade APV v zmysle predchádzajúcej vety najneskôr
do 15 pracovných dní odo dňa podpísania Protokolu o odovzdaní 2. časti Diela. V prípade, ak Zhotoviteľ
chyby Upgrade APV v zmysle predchádzajúcej vety neodstráni, môže Objednávateľ požadovať zaplatenie
zmluvnej pokuty vo výške 100,00 EUR za každý začatý deň omeškania, maximálne však 1.000,00 EUR.
3

V prípade omeškania o viac ako 30 pracovných dní, je Objednávateľ oprávnený od tejto Zmluvy, príp. od jej
časti odstúpiť. Zaplatením zmluvnej pokuty nie je dotknutá povinnosť Zhotoviteľa odstrániť chyby Upgrade
APV, ako ani právo Objednávateľa odstúpiť z tohto dôvodu od Zmluvy.
Odovzdanie Diela
5.7. Zmluvné strany sa dohodli, že v prípade, ak Dielo nebude mať žiadne chyby Charakteru A, žiadne chyby
Charakteru B a najviac 8 chýb Charakteru C (ďalej len „Kritériá chybovosti“) podpíšu najneskôr do 5 pracovných
dní po uplynutí termínu v zmysle bodu 3.1.2. tejto zmluvy Protokol o odovzdaní 2. časti Diela. Podpísaním
Protokolu o odovzdaní 2. časti Diela sa Dielo považuje za odovzdané a Objednávateľom prevzaté.
5.8. Zmluvné strany sa dohodli, že v prípade, ak Dielo nebude spĺňať kritériá chybovosti uvedené v bode 5.6. tohto
článku Zmluvy, Objednávateľ je oprávnený:
a) od tejto Zmluvy odstúpiť a uplatniť si nárok na zaplatenie jednorazovej zmluvnej pokuty vo výške
2.000. 00 EUR, alebo
b) poskytnúť Zhotoviteľovi dodatočnú lehotu na odstránenie chýb; v prípade, ak Zhotoviteľ chyby v dodatočnej
lehote neodstráni, zaväzuje sa Objednávateľovi zaplatiť jednorazovú zmluvnú pokutu vo výške
5.000. 00 EUR, tým nie je dotknuté právo Objednávateľa odstúpiť z tohto dôvodu od Zmluvy.
5.9. Zmluvné strany sa dohodli, že v prípade, ak Objednávateľ Dielo neprevezme, alebo ak Dielo nemožno odovzdať,
resp. niektorú z jeho častí nemožno ukončiť v termíne stanovenom v harmonograme v zmysle bodu 3.1. tejto
Zmluvy z dôvodov za ktoré zodpovedá Objednávateľ, je Zhotoviteľ oprávnený požadovať od Objednávateľa
zmluvnú pokutu vo výške 100,00 EUR za každý začatý deň omeškania, maximálne však 1.000,00 EUR.
V prípade omeškania o viac ako 30 pracovných dní, je Zhotoviteľ oprávnený od tejto Zmluvy, príp. od jej časti
odstúpiť. Po dobu omeškania zavineného Objednávateľom nie je Zhotoviteľ v omeškaní s vykonaním Diela.
5.10. Zmluvné strany sa dohodli, že v prípade, ak Objednávateľ Dielo neprevezme, resp. niektorú z jeho častí
nemožno ukončiť v termíne stanovenom v harmonograme v zmysle bodu 3.1. tejto Zmluvy z dôvodov, za ktoré
zodpovedá Zhotoviteľ, je Objednávateľ oprávnený požadovať od Zhotoviteľa zmluvnú pokutu vo výške
100,00 EUR za každý začatý deň omeškania, maximálne však 1.000,00 EUR. V prípade omeškania o viac ako
30 pracovných dní, je Objednávateľ oprávnený od tejto Zmluvy, príp. od jej časti odstúpiť.
VI.
Spôsob plnenia
6.1.

6.2.

6.3.

6.4.
6.5.
6.6.

Zhotoviteľ sa zaväzuje vykonať Dielo samostatne, nemôže poveriť jeho vykonaním tretiu osobu. Toto
ustanovenie sa nevzťahuje na subdodávky potrebné pre plnenie predmetu zmluvy zo strany Zhotoviteľa.
Zhotoviteľ oboznámi Objednávateľa s riešiteľským kolektívom podieľajúcim sa na vytvorení Diela.
Zhotoviteľ je pri vykonávaní Diela viazaný v dohodnutom rozsahu pokynmi Objednávateľa. Zhotoviteľ je povinný
upozorniť Objednávateľa bez zbytočného odkladu na nevhodnú povahu pokynov daných mu Objednávateľom na
vykonanie Diela, ak Zhotoviteľ mohol túto nevhodnosť zistiť pri vynaložení odbornej starostlivosti.
Ak nevhodné pokyny prekážajú v riadnom vykonaní Diela, je Zhotoviteľ povinný jeho vykonávanie
v nevyhnutnom rozsahu prerušiť do doby zmeny pokynov Objednávateľa alebo písomného oznámenia,
že Objednávateľ trvá na vykonávaní Diela s použitím daných pokynov. O dobu, po ktorú bolo potrebné
vykonávanie Diela prerušiť, sa predlžuje lehota určená na jeho dokončenie. Zhotoviteľ, ktorý nesplnil túto
povinnosť, zodpovedá za vady Diela spôsobené použitím odovzdaných pokynov.
Objednávateľ sa zaväzuje poskytnúť Zhotoviteľovi všetky dostupné podklady a súčinnosť potrebné pre plnenie
predmetu zmluvy v zmysle článku II. tejto zmluvy.
Objednávateľ je povinný zabezpečiť výkon autorských práv Zhotoviteľa k predmetu zmluvy, využívať výsledky
plnenia predmetu zmluvy zo strany Zhotoviteľa len v súlade s ustanoveniami tejto zmluvy.
Objednávateľ je oprávnený vykonať priebežne kontrolu plnenia povinností riadne vykonať Dielo, v prípade
zistenia vädne vykonávaných prác môže Objednávateľ požadovať od Zhotoviteľa, aby zistené vady odstránil.
Nedodržanie záväzku dodať Dielo v požadovaných množstvách, kvalite a čase, je podstatným porušení tejto
zmluvy.

4

6.7.

Zhotoviteľ je povinný v prípade zámeru prenechania výkonu časti Diela subdodávateľom, bezodkladne o tejto
skutočnosti písomne informovať Objednávateľa, pričom musí špecifikovať, ktorá časť Diela bude vykonávaná
subdodávateľmi, ako aj špecifikovať subdodávateľov a predmet subdodávky. Okrem uvedeného sa zaviaže,
že každý subdodávateľ spĺňa alebo najneskôr v čase plnenia bude spĺňať podmienky podľa ustanovení zákona
č. 343/2015 Z.z. o verejnom obstarávaní a o zmene a doplnení niektorých zákonov. V prípade zmeny
subdodávateľa je dodávateľ povinný túto zmenu písomne oznámiť Objednávateľovi. Dodávateľ môže pripustiť
subdodávateľa k plneniu vymedzenej časti Diela až po písomnom odsúhlasení zámeru prenechania výkonu časti
Diela subdodávateľom alebo zmeny subdodávateľa Objednávateľom.
VII.
Zodpovednosť za vady a záruka, zodpovednosť za škodu

7.1.

Zhotoviteľ zodpovedá za vady Diela, ktoré má Dielo v čase jeho odovzdania v zmysle tejto Zmluvy, ako aj za
vady Diela, ktoré sa vyskytnú v záručnej dobe v trvaní 12 mesiacov od Odovzdania Diela.
7.2. Zhotoviteľ zodpovedá aj za to, že počas záručnej doby:
a) médiá, na ktorých Zhotoviteľ dodal Dielo, nebudú pri riadnom používaní vykazovať žiadne materiálne chyby,
b) Dielo bude mať funkčnosť v súlade s používateľskou dokumentáciou.
7.3. Zhotoviteľ nezodpovedá za vady, ktoré:
a) vznikli ako dôsledok vopred neautorizovanej zmeny alebo modifikácie Diela inou osobou ako Zhotoviteľom,
alebo ako dôsledok neautorizovaných kombinácií Diela alebo jeho časti s inými produktmi,
b) vznikli ako dôsledok nedodržania podmienok používania Diela uvedených v dokumentácii, alebo v dôsledku
chybnej funkcie výpočtového alebo operačného systému, s ktorým Dielo alebo jeho časť pracuje,
c) vznikli z dôvodu používania Diela alebo jeho časti v inom výpočtovom systéme, vrátane verzie operačného
systému a ďalšieho softvéru od tretích strán, než bolo odporučené Objednávateľom.
7.4. Počas záručnej doby bude Zhotoviteľ poskytovať záručný servis vo forme e-mailového hotline, prostredníctvom
ktorého bude Zhotoviteľ registrovať incidenty, dávať spätnú väzbu a to bezodkladne po prijatí požiadavky
zo strany Objednávateľa.
7.5. Zhotoviteľ vyhlasuje, že sa oboznámil s hardvérovým, ako aj softvérovým vybavením Objednávateľa, ktoré
zodpovedá odporúčaniam Zhotoviteľa a považuje ho za dostatočné a vhodné pre inštaláciu Upgrade APV.
7.6. V prípade vád zistených a oznámených Zhotoviteľovi v záručnej dobe (oprávnená reklamácia) má Objednávateľ
právo na bezplatné odstránenie vady Zhotoviteľom. Zhotoviteľ sa zaväzuje v rámci záruky bezodkladne odstrániť
vady Diela.
7.7. Zmluvná strana, ktorá spôsobila škodu druhej zmluvnej strane, zbaví sa zodpovednosti, ak preukáže, že škoda
bola spôsobená okolnosťou vylučujúcou jej zodpovednosť.
7.8. Zhotoviteľ zodpovedá za škodu na zariadeniach Objednávateľa spôsobenú vlastným zavinením počas svojich
pracovných postupov, pri odstraňovaní vád v rámci zodpovednosti za vady alebo záruky, ako aj za škodu
spôsobenú tými, ktorých použil na realizáciu predmetu zmluvy.
7.9. Zhotoviteľ zodpovedá za porušenie práva inej osoby z duševného vlastníctva v dôsledku použitia Diela v súlade
s ustanovením § 559 Obchodného zákonníka.
7.10. Reklamácie uplatňuje Objednávateľ priamo u Zhotoviteľa na adrese: support@arcgeo.sk.
VIII.
Autorské práva a licencia
8.1.

Zmluvné strany sa dohodli, že Zhotoviteľ podpisom tejto Zmluvy udeľuje Objednávateľovi neobmedzenú
(bez akéhokoľvek územného, vecného a časového obmedzenia - t.j. po dobu trvania majetkových práv autora)
a výhradnú licenciu na použitie Diela, jeho častí a verzií, a to na všetky v čase uzavretia tejto Zmluvy známe
spôsoby použitia Diela, predovšetkým v zmysle § 19 ods. 4 zákona č. 185/2015 Z.z. Autorský zákon (ďalej len
„Licencia“).

5

8.2.

8.3.

8.4.
8.5.

8.6.

Zhotoviteľ podpisom tejto Zmluvy vyhlasuje, že je, resp. v čase vytvorenia Diela, resp. jeho ktorejkoľvek časti
bude:
a) oprávneným vykonávateľom majetkových práv autora k Dielu, ako aj k jeho akýmkoľvek verziám, updatom
a upgradom a disponuje riadnou licenciou, t.j. súhlasom na použitie Diela v zmysle tejto Zmluvy s právom
postúpiť túto licenciu/udeliť sublicenciu Objednávateľovi v súlade s touto Zmluvou,
b) vysporiadal všetky nároky osôb, ktoré sa ako autori podieľali na tvorbe Diela v pracovnoprávnom vzťahu
alebo na základe iného zmluvného vzťahu,
c) neporušuje autorské práva tretích osôb k Dielu,
d) do okamihu uzavretia tejto Zmluvy neudelil súhlas s akýmkoľvek použitím Diela, alebo jeho časti žiadnej inej
osobe ako je Objednávateľ.
V prípade, ak sa ktorékoľvek z vyhlásení Zhotoviteľa uvedené v bode 8.2. tejto Zmluvy ukáže ako nepravdivé,
neúplné, zavádzajúce alebo inak nesprávne, je Objednávateľ oprávnený žiadať zaplatenie zmluvnej pokuty
vo výške 10.000,00 EUR za každé jednotlivé porušenie. Tým nie je dotknuté jeho právo na náhradu spôsobenej
škody v celom rozsahu, ako ani jeho právo od tejto Zmluvy odstúpiť.
Objednávateľ je v zmysle tejto Zmluvy oprávnený udeliť tretej osobe v rozsahu udelenej Licencie sublicenciu na
použitie Diela alebo Licenciu na tretiu osobu iba s predchádzajúcim písomným súhlasom Zhotoviteľa.
Zhotoviteľ sa zaväzuje bez predchádzajúceho písomného súhlasu Objednávateľa neudeliť Licenciu, sublicenciu,
príp. nepostúpiť Licenciu žiadnej inej osobe, resp. subjektu odlišnému od Objednávateľa. V prípade porušenia
tejto povinností je Objednávateľ oprávnený požadovať od Zhotoviteľa zmluvnú pokutu vo výške 20.000,00 EUR
za každé jednotlivé porušenie. Tým nie je dotknutá povinnosť Zhotoviteľa vydať Objednávateľovi všetok
prospech získaný, resp. nadobudnutý v súvislosti s porušením povinnosti v zmysle tohto bodu Zmluvy, ako ani
dotknuté právo Objednávateľa na náhradu spôsobenej škody v celom rozsahu, ako ani ich právo od tejto Zmluvy
odstúpiť.
Zmluvné strany sa dohodli, že odmena za poskytnutie Licencie k Dielu je zahrnutá v Cene Diela.
IX.
Osobitné dojednania

9.1.

Zmluvné strany sa zaväzujú zachovať obchodné tajomstvo vo veciach týkajúcich sa všetkých skutočností
obchodnej, výrobnej a technickej povahy, súvisiacich s predmetom tejto zmluvy.
X.
Odstúpenie od zmluvy

10.1. Zmluvné strany sú oprávnené od zmluvy odstúpiť v prípadoch uvedených v tejto zmluve a zákone.
10.2. Odstúpenie je účinné dňom doručenia písomného oznámenia o odstúpení druhej zmluvnej strane. Nárok na
náhradu škody týmto nie je dotknutý.
XI.
Záverečné ustanovenia
11.1. Táto zmluva nadobúda platnosť dňom jej podpísania zástupcami obidvoch zmluvných strán a účinnosť ňom
nasledujúcim po dni jej zverejnenia v centrálnom registri zmlúv s poukazom na ustanovenie § 47a ods. 1
Občianskeho zákonníka.
11.2. Táto zmluva je povinne zverejňovaná podľa § 5a zákona č. 211/2000 Z.z. o slobodnom prístupe k informáciám
a o zmene a doplnení niektorých zákonov v znení neskorších predpisov.
11.3. Platnosť tejto zmluvy je možné ukončiť písomnou dohodou zmluvných strán alebo odstúpením od zmluvy jednou
zo zmluvných strán v zmysle čl. X. tejto zmluvy.
11.4. Zmluvné strany sa dohodli, že záväzkové vzťahy založené touto zmluvou, ako aj záväzkové vzťahy touto
zmluvou výslovne neupravené sa budú riadiť príslušnými ustanoveniami Obchodného zákonníka a súvisiacich
právnych predpisov.

6

11.5. Akékoľvek spory vyplývajúce z tejto zmluvy alebo z právnych vzťahov vzniknutých na základe tejto zmluvy, budú
zmluvné strany riešiť predovšetkým vzájomnou dohodou. V prípade ak nedôjde k vyriešeniu sporu vzájomnou
dohodou, je ktorákoľvek zo zmluvných strán oprávnená podať návrh na súd na vyriešenie vzniknutého sporu.
11.6. Zmeny a doplnky k tejto zmluve sú platné len v písomnej forme a v ďalšom sa stávajú jej neoddeliteľnou
súčasťou.
11.7. Táto zmluva je vyhotovená v 4 rovnopisoch, z toho 2 rovnopisy pre Objednávateľa a 2 rovnopisy pre Zhotoviteľa.
11.8. Obidve zmluvné strany prehlasujú, že túto zmluvu uzavreli na základe svojej slobodnej vôle a svojim podpisom
potvrdzujú súhlas s podmienkami a záväzkami v tejto zmluve.
Príloha č.1 Funkčná špecifikácia
Príloha č.2 Cenová kalkulácia
Príloha č.3 Harmonogram

Za Objednávateľa:

Za Zhotoviteľa:

\ / R ra tk la v p H ňa1

V Bratislave dňa:

ing.zMzapsr/iouzo'/***
geŕíerálna riadlteľk.

Ing. árch. Adolf PRIESOL
riaditeľ

7

Zmluva o dielo č.120118/178

Príloha č.1 k Zmluve o dielo č. 120118/178

Funkčná špecifikácia
Stručný popis stavu
NPPC (VÚPOP) používa pre podporu svojich výskumných a odborných činností množstvo údajov priestorového
charakteru, ktoré spracováva, aktualizuje a poskytuje prostredníctvom geografického informačného systému (GIS), ktorý
je realizovaný na platforme ArcGIS spoločnosti Esri Inc. Priestorové údaje sú umiestnené v centrálnej geodatabáze,
ktorá je aktualizovaná a spravovaná prostredníctvom desktopových klientov využívajúcich štandardné funkcie
horeuvedeného licenčného softvéru doplnené o špeciálne nástroje a rozšírenia. Poskytovanie údajov tretím stranám ako
aj širokej a odbornej verejnosti sa uskutočňuje prostredníctvom webovej aplikácie - Pôdneho portálu a IS GSAA.
Pre potreby plnenia legislatívnej požiadavky určenej Európskou komisiou je požadované poskytnutie možnosti
elektronického podávania žiadostí o podporu poľnohospodárom s geopriestorovou informáciou. IS GSAA slúži pre
farmárov, ktorí hospodária na užívateľských dieloch. Prostredníctvom IS má poľnohospodár možnosť zobraziť svoje
kultúrne diely, resp. elektronicky zakresliť svoje nové kultúrne diely, ktoré ešte nie sú v databáze. Rovnako má možnosť
špecifikovať, akú plodinu farmár pestuje na užívateľskom diele, resp. jeho časti. Na základe zadaných údajov aplikácia
umožňuje ich tlač do mapovej grafickej a tabuľkovej prílohy. IS je prevádzkovaný Národným poľnohospodárskym
a potravinárskym centrom, resp. jeho organizáciou, Výskumným ústavom pôdoznalectva a ochrany pôdy, ktorý spravuje
databázu LPIS a ortofoto snímky. Na prevádzku tejto aplikácie je využívaná hardvérová infraštruktúra Ministerstva
pôdohospodárstva a rozvoja vidieka.
Na základe nových požiadaviek Európskej komisie je potrebné vykonať úpravu viacerých komponentov a aktualizovať
doplňujúce nástroje a rozšírenia IS GSAA.

Predmet zadania
Predmetom diela je upgrade licenčného softvéru serverovej časti geografického informačného systému na najnovšiu
verziu a doplnenie nových nástrojov, ktoré zabezpečia naplnenie požiadaviek Európskej komisie. Celá GIS infraštruktúra
bude povýšená na verziu ArcGIS 10.5.1 a bude migrovaná na nový HW, ktorý bude slúžiť na prevádzkovanie kampane
2018. Od verzie 10.5.1 produkt ArcGIS for Server (AGS) nahrádza ArcGIS Enterprise (AGE), ktorého je účasťou aj AGS.
Predmetom diela je aktualizácia existujúceho aplikačného programového vybavenia (APV). Tabuľka nižšie obsahuje
zoznam modulov, ktoré sú predmetom aktualizácie:
ID

Názov

1.01

Zmena limitu maximálneho priblíženia v mape

1.02

Pripojenie KML a GPX do mapy

1.03

Prichytávanie editačných nástrojov na externé vrstvy

1.04

Kataster nehnuteľností

1.05 Zobrazenie historických údajov HU
1.06

Filter podľa stavu žiadosti

1.07

Rozdelenie HU

1.08 Zjednotenie web máp a funkcionality pre role Čitateľ a Administrátor HU
1.09 Zoznam poľnohospodárskych pozemkov
1.10

Referenčné výmery

1.11

Aktualizácia LPIS v IS GSAA

1.12 Aktualizácia LPIS v IACS
1.13

Zoznam poľnohospodárskych pozemkov s oblasťou ekologického záujmu

1.14

Zobrazenie chýb z krížových kontrol

1.15

Nástroj prebrať LPIS

Zmluva o dielo č.120118/178

Príloha č.2 k Zmluve o dielo č. 120118/178

Cenová kalkulácia
Produkt
Upgrade APV

Množ.

Jedn.cena

Cena spolu

520

75,00

39 000,00

304

60,00

18 240,00

0

45,00

0,00

vývoj, inštalácia, pilotná prevádzka

Solution architect
hodinová sadzba

Programátor analytik
hodinová sadzba

Programátor
hodinová sadzba

Cena spolu bez DPH (EUR)
Zľava na práce Solution architect (20%)
Cena spolu bez DPH po zľave (EUR)
DPH 20% (EUR)
Cena spolu s DPH (EUR)

57 240,00
-7 800,00
49 440,00
9 888,00
59 328,00

P ríloha č.3 k Z m lu ve o dielo č. 120118/178

Harmonogram
1.1
1.2
1.3
1.4
1.5
1.6

Sprístupnenie infraštruktúry
Príprava a inštalácia infraštruktúry
Upgrade AP V
Integrácia riešenia
Testovacia prevádzka
Pilotná prevádzka

do
do
do
do
do
do

1 týždňa od účinnosti zm luvy
1 týždňa od účinnosti zm luvy
4 týždňov od účinnosti zm luvy
4 týždňov od účinnosti zm luvy
4 týždňov od účinnosti zm luvy
2 týždňov od odovzdania bodu 1.5

NPPC
AG
AG
AG
AG, NPPC, PPA
AG, NPPC, PPA

