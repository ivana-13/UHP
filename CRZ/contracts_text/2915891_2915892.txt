Zmluva číslo: ZM2013741

Zmluva o dielo
uzavretá podľa § 536 a nasl. zákona č. 513/1991 Zb. Obchodný zákonník v znení neskorších predpisov

Obchodné meno:
FilmStor s.r.o.
Sídlo:
Panenská 13, 811 03 Bratislava
IČO:
50 009 320
DIČ / IČ DPH:
2120142398 / SK2120142398
Bankové spojenie:
XXXXXX IBAN: XXXXXX
Zapísaná v Obchodnom registri Okresného súdu Bratislava I., oddiel: Sro, vložka číslo: 106893/B
Zastúpená:
Ing. Renáta Kubáleková, konateľ
(ďalej ako „Zhotoviteľ“)
a
Obchodné meno:
Rozhlas a televízia Slovenska
Sídlo:
Mlynská dolina, 845 45 Bratislava
IČO:
47 232 480
DIČ / IČ DPH:
2023169973 / SK2023169973
Bankové spojenie:
XXXXXX IBAN: XXXXXX
Zapísaná v Obchodnom registri Okresného súdu Bratislava I., oddiel: Po, vložka číslo: 1922/B
Zastúpená:
Václav Mika, generálny riaditeľ RTVS
(ďalej ako „Objednávateľ“)

Zhotoviteľ a Objednávateľ (ďalej jednotlivo Zhotoviteľ a Objednávateľ aj ako „Zmluvná strana“
a Zhotoviteľ a Objednávateľ spolu aj ako „Zmluvné strany“) uzatvárajú v súlade s ustanovením § 536
a nasl. zákona č. 513/1991 Zb. – Obchodného zákonníka v platnom znení (ďalej ako „Obchodný
zákonník“) túto zmluvu o dielo (ďalej ako „Zmluva“).

Článok I. Predmet zmluvy
1.

Zhotoviteľ sa zaväzuje vykonať na svoje náklady a nebezpečenstvo pre Objednávateľa dielo
a Objednávateľ sa zaväzuje dielo prevziať a zaplatiť za dielo dohodnutú cenu.

2.

Predmetom tejto Zmluvy je povinnosť Zhotoviteľa vykonať pre Objednávateľa nasledujúce
dielo:
a) archivácia dát Objednávateľa v hybridnej forme, t.j. v digitálnej a vizuálnej forme podľa
určenia Objednávateľa v objeme 1 TB (slovom: jeden terabyte) prostredníctvom
technológie piql®, t.j. uloženie digitálnych a vizuálnych dát Objednávateľa na filmový pás
v požadovaných formátoch a do obalov na filmové pásy (ďalej ako „Archivácia dát“ alebo
„Archivované dáta“ alebo „Príslušná časť diela“),
ďalej aj ako „Dielo“.

3.

Zhotoviteľ sa zaväzuje vykonať Dielo pre Objednávateľa podľa podmienok tejto Zmluvy
a umožniť Objednávateľovi nadobudnúť vlastnícke právo k Dielu.
1

Zmluva číslo: ZM2013741

4.

Predmetom tejto Zmluvy nie je poskytnutie licencie Zhotoviteľovi k použitiu filmových diel,
audiovizuálnych diel, zvukových záznamov, autorských diel alebo iných predmetov ochrany
podľa zákona č. 185/2015 Z. z. Autorský zákon, ktoré tvoria obsah Archivovaných alebo
Obnovovaných dát.

Článok II. Miesto a termín plnenia
1. Miestom vykonávania Diela je prevádzka zmluvného partnera Zhotoviteľa. Miestom odovzdania
Diela je sídlo Objednávateľa uvedené v tejto Zmluve.
2. Objednávateľ po uzatvorení tejto Zmluvy odovzdá do 10 kalendárnych dní v sídle Objednávateľa
Zhotoviteľovi dáta určené na archiváciu na vlastnom dátovom nosiči a Zhotoviteľ vykoná do 5
kalendárnych dní odo dňa prevzatia dát na archiváciu od Objednávateľa kontrolu odovzdaných dát
určených na archiváciu.
3. V prípade výskytu chyby je Zhotoviteľ povinný bezodkladne upozorniť Objednávateľa na chybu
a Objednávateľ je povinný bezodkladne chybu odstrániť, alebo vydať písomný súhlas s vykonaním
Archivácie dát v zmysle tejto Zmluvy bez odstránenia chyby.
4. Zmluvné strany sa bez ohľadu na prípadnú chybovosť dát zaväzujú písomne potvrdiť začatie
Archivácie dát v lehote najneskôr do 5 dní odo dňa predloženia písomnej výzvy zo strany
Zhotoviteľa.
5. Zhotoviteľ je povinný odovzdať Objednávateľovi Archivované dáta na filmovom páse a v obaloch
na filmový pás a vrátiť späť vlastný dátový nosič Objednávateľovi do 10 kalendárnych dní odo dňa
písomného potvrdenia začatia Archivácie dát podľa bodu 4. tohto článku Zmluvy.

6. Podrobná špecifikácia technológie piql® vrátane požiadaviek na formáty a iné parametre je
uvedená v Prílohe č. 1 k tejto Zmluve, ktorá tvorí neoddeliteľnú súčasť tejto Zmluvy.
Článok III. Cena diela a platobné podmienky
Cena za zhotovenie diela sa považuje za pevnú (fixnú) a nemennú počas trvania tejto zmluvy a
je stanovená dohodou zmluvných strán v zmysle zákona č. 18/1996 Z.z. o cenách v znení
neskorších predpisov vo výške 9.991,- Eur bez DPH
– archivačné služby (hybridný zápis) spolu za celý objem dát 1 TB (slovom: jeden
terabyte): 1 990,00 EUR (slovom: jeden tisíc deväťstodeväťdesiat eur) bez dane
z pridanej hodnoty (ďalej ako „DPH“),
– cena za filmový pás a obal na filmový pás: 889,00 EUR / ks, pričom bude dodaných 9
ks filmových pásov a obalov, potom cena spolu za filmové pásy a obaly predstavuje
spolu: 8 001,00 EUR bez DPH a

1. K cenám uvedeným v bode 1. tohto článku Zmluvy bude pripočítaná DPH vo výške podľa zákona
č. 222/2004 Z. z. o dani z pridanej hodnoty v platnom znení.
2

Zmluva číslo: ZM2013741

2. Cena uvedená v bode 1. tohto článku Zmluvy je konečná a zahŕňa všetky náklady Zhotoviteľa
súvisiace s vykonávaním Diela podľa tejto Zmluvy.
3. Úhrada ceny podľa bodu 1. tohto článku Zmluvy bude uskutočnená po odovzdaní a prevzatí
Príslušnej časti diela podľa podmienok tejto Zmluvy na základe daňového dokladu – faktúry
Zhotoviteľa. Zhotoviteľ má nárok na zaplatenie ceny za Príslušnú časť Diela podľa predchádzajúcej
vety okamihom riadneho splnenia svojho záväzku, t.j. okamihom odovzdania Príslušnej časti diela.
Splatnosť faktúry podľa tohto bodu Zmluvy je 30 dní odo dňa jej doručenia Objednávateľovi.
4. Faktúra Zhotoviteľa musí mať všetky podstatné náležitosti podľa platných právnych predpisov a jej
prílohou musí byť Protokol o odovzdaní podľa Prílohy č. 2 k tejto Zmluve, podpísaný osobami
oprávnenými konať v mene Zmluvných strán alebo zmluvnými zástupcami Zmluvných strán
určenými v tejto Zmluve. V prípade, že faktúra Zhotoviteľa nebude obsahovať uvedené náležitosti,
alebo v prípade ak bude obsahovať nesprávne údaje, je Objednávateľ oprávnený vrátiť faktúru
Zhotoviteľovi a Zhotoviteľ je povinný vystaviť faktúru novú alebo ju opraviť. Počas uvedenej lehoty
lehota splatnosti neplynie a začína plynúť až okamihom doručenia novej alebo opravenej faktúry
Zhotoviteľa Objednávateľovi.

Článok IV. Všeobecné podmienky pri vykonávaní Diela
1. Pri vykonávaní Diela postupuje Zhotoviteľ samostatne. Zhotoviteľ môže vykonávaním Diela poveriť
inú osobu. Pri vykonávaní Diela inou osobou má Zhotoviteľ zodpovednosť, akoby Dielo vykonával
sám.
2. Zhotoviteľ pri vykonávaní Diela je povinný postupovať s odbornou starostlivosťou a uplatňovať
svoje primerané schopnosti.
3. Zhotoviteľ odovzdá Objednávateľovi Archivované dáta ako finálny produkt dodaný na filmových
pásoch obsahujúcich zaznamenané digitálne dáta na médiách – filmový pás piqlFilm® (ďalej ako
„Filmový pás“) uložených v obaloch – piqlBox® (ďalej ako „Obal“).
4. Objednávateľ nesie výhradnú zodpovednosť za obsah poskytnutých dát, ktoré Zhotoviteľ
akýmkoľvek spôsobom spracováva a uchováva pre Objednávateľa. Dáta zahŕňajú akékoľvek
informácie, ktoré môžu byť generované, alebo ktoré môžu vzniknúť pri vykonávaní Diela, ako sú
napr. dátové súbory, metadáta, písaný text, softvér, hudba, grafika, fotografie, obrázky, zvuky,
videá, správy a iný podobný materiál.
5. Objednávateľ uznáva, že Zhotoviteľ nijakým spôsobom nezodpovedá ani neručí za dáta poskytnuté
Objednávateľom a nie je povinný vykonať akúkoľvek kontrolu obsahu týchto dát.
6. Počas úschovy dát určených na archiváciu u Zhotoviteľa, bude Zhotoviteľ alebo jeho zmluvný
partner uchovávať dáta určené na archiváciu alebo obnovenie na kontrolovanom mieste a bude
uplatňovať primerané opatrenia na úschovu dát Objednávateľa na bezpečnom mieste.
7. Zhotoviteľ je oprávnený dáta Objednávateľa ukladať, kopírovať alebo akokoľvek s nimi nakladať
len za účelom naplnenia svojich zmluvných povinností určených touto Zmluvou. Zhotoviteľ nie je
oprávnený obsah dát Objednávateľa meniť, spracovávať ani poskytnúť tretej osobe. Zhotoviteľ je
3

Zmluva číslo: ZM2013741

povinný po splnení svojich povinností určených touto Zmluvou dáta Objednávateľa, ktoré má vo
svojej dispozícii, zlikvidovať.
8. Zhotoviteľovi nevznikne vlastnícke právo k dátam určeným na Archiváciu dát, ktoré mu
Objednávateľ sprístupní. Poskytnutím alebo umiestnením týchto dát Zhotoviteľovi na miesto
plnenia podľa tejto Zmluvy však Objednávateľ udeľuje Zhotoviteľovi na celom svete platnú,
bezodplatnú a nevýhradnú licenciu na reprodukciu, úpravu a iné dohodnuté používanie týchto dát,
avšak len za účelom plnenia predmetu tejto Zmluvy a v súlade s touto Zmluvou a to bez
kompenzácie alebo záväzkov voči Objednávateľovi.
9. Objednávateľ vyhlasuje a zaručuje, že:
a) vlastní alebo má dispozičné právo k dátam určeným na Archiváciu dát bez obmedzenia na
získanie potrebných súhlasov a licencií,
b) dodržiava a bude dodržiavať všetky platné všeobecne záväzné právne predpisy tak, aby mohol
Zhotoviteľ riadne plniť predmet tejto Zmluvy,
c) plnenie záväzkov Zhotoviteľa vyplývajúcich z tejto Zmluvy nebude znamenať porušenie
akýchkoľvek záväzkov, ktoré má Objednávateľ voči tretím osobám.

10. S výhradou ustanovenia článku X. bodov 2. a 3. tejto Zmluvy sa Zhotoviteľ zaväzuje zachovávať
mlčanlivosť o dôverných informáciách a dokumentácii obsiahnutých v rámci dát získaných od
Objednávateľa pri plnení predmetu tejto Zmluvy. Počas spracovania dát Objednávateľa
u Zhotoviteľa budú dáta Objednávateľa poskytované len osobe oprávnenej konať za
Objednávateľa, zmluvnému zástupcovi Objednávateľa uvedenému v tejto Zmluve alebo osobe,
ktorá sa preukáže plnomocenstvom od Objednávateľa.
11. Záväzok mlčanlivosti Zhotoviteľa podľa bodu 10. tohto článku Zmluvy sa nevzťahuje na prípady,
kedy poskytnutie dát Objednávateľa je požadované zo strany orgánov verejnej a štátnej moci
v súlade so všeobecne záväznými právnymi predpismi. Zhotoviteľ je povinný Objednávateľa vopred
informovať o požiadavke na poskytnutie dát Objednávateľa podľa predchádzajúcej vety.

Článok V. Odovzdanie Diela a jeho prevzatie
1. Zmluvné strany potvrdia odovzdanie Príslušnej časti diela a jeho prevzatie v dohodnutom rozsahu
a kvalite podpisom Protokolu o odovzdaní, ktorý ako Príloha č. 2 tvorí neoddeliteľnú súčasť tejto
Zmluvy a ktorý ako príloha bude súčasťou faktúry Zhotoviteľa podľa článku III. tejto Zmluvy (ďalej
ako „Protokol o odovzdaní“).
2. Zhotoviteľ oznámi Objednávateľovi termín odovzdania Príslušnej časti diela písomne 5 dní vopred.
V prípade, ak sa Zhotoviteľ na odovzdaní Diela nezúčastní, táto skutočnosť bude zaznamenaná
v Protokole o odovzdaní a Príslušná časť diela bude považovaná za odovzdanú a prevzatú podľa
podmienok tejto Zmluvy.
3. Objednávateľ je oprávnený požadovať pred podpisom Protokolu o odovzdaní vykonanie skúšky
funkčnosti Diela alebo jeho časti Zhotoviteľom. V prípade, že Objednávateľ uplatní u Zhotoviteľa
požiadavku na vykonanie skúšky, požiadavka musí mať písomnú formu a musí byť riadne doručená
Zhotoviteľovi v lehote do 5 dní odo dňa doručenia oznámenia Zhotoviteľa o termíne odovzdania
4

Zmluva číslo: ZM2013741

a prevzatia Príslušnej časti diela. Zhotoviteľ vykoná požadovanú skúšku v lehote do 5 dní odo dňa
doručenia požiadavky Objednávateľa na vykonanie skúšky.
4. Ak má byť dokončenie Diela alebo jeho časti preukázané vykonaním skúšky, považuje sa vykonanie
Diela alebo jeho časti za dokončené úspešným vykonaním skúšky. Zhotoviteľ pozve Objednávateľa
k účasti na dohodnutej skúške písomnou formou. Rozsah skúšky určí Zhotoviteľ. Výsledok skúšky
sa zachytí v zápise, ktorý je Zhotoviteľ povinný Objednávateľovi odovzdať. V prípade, že sa
Objednávateľ na dohodnutej skúške nezúčastní, má sa za to, že s výsledkom skúšky súhlasí a Dielo
alebo jeho časť je odovzdané bez vád a nedorobkov.
5. Zhotoviteľ splnil riadne svoju povinnosť z tejto Zmluvy okamihom odovzdania Príslušnej časti diela
bez vád a nedorobkov a odstránením všetkých dát odovzdaných Objednávateľom na spracovanie
zo svojich dátových nosičov a úložísk, pokiaľ sa zmluvné strany písomne v Protokole o odovzdaní
nedohodnú inak.
6. Dielo alebo jeho časť je vykonané až okamihom odovzdania bez akýchkoľvek vád a nedorobkov zo
strany Zhotoviteľa.
VI. Vlastnícke právo k Dielu a prechod nebezpečenstva vzniku škody
1. Zmluvné strany sa dohodli, že k prevodu vlastníckeho práva k Príslušnej časti diela, t.j. k Filmovým
pásom s Archivovanými dátami a Obalom na Filmové pásy vrátane obsahu prechádza zo
Zhotoviteľa na Objednávateľa okamihom zaplatenia za Príslušnú časť diela podľa článku III. tejto
Zmluvy.
2. Zmluvné strany sa ďalej dohodli na tom, že nebezpečenstvo vzniku škody Diela alebo jeho časti
prechádza zo Zhotoviteľa na Objednávateľa okamihom odovzdania Príslušnej časti diela podľa
článku V. tejto Zmluvy.
Článok VII. Akosť diela a záruka
1. Zhotoviteľ prehlasuje, že Dielo bude vykonané bez faktických a právnych vád a bude zodpovedať
tejto Zmluve a platným všeobecne záväzným právnym predpisom. Zhotoviteľ je povinný pri
vykonávaní Diela postupovať v súlade s platnými všeobecne záväznými právnymi predpismi.
2. Zhotoviteľ poskytuje na Dielo záruku za akosť v dĺžke 2 rokov. Záručná doba začína plynúť
okamihom odovzdania Diela podľa článku V. tejto Zmluvy.
3. Zárukou za akosť Zhotoviteľ preberá zodpovednosť za to, že Dielo bude po dobu zodpovedajúcu
záruke spôsobilé na svoje použitie, jeho kvalita bude zodpovedať tejto Zmluve a zachová si
vlastnosti touto Zmluvou vymedzené, poprípade obvyklé.
4. Zhotoviteľ je povinný počas záručnej doby bezodplatne odstrániť vadu Diela, ktorá sa na Diele
objaví a to najneskôr do 15 dní odo dňa písomného oznámenia Objednávateľom. V prípade, že
bude Zhotoviteľ v omeškaní s odstránením vady, je Objednávateľ oprávnený vadu odstrániť sám
na náklady Zhotoviteľa, ktoré sa Zhotoviteľ zaväzuje uhradiť.

5

Zmluva číslo: ZM2013741

5. Zhotoviteľ zabezpečuje 100%-nú integritu dát Objednávateľa prostredníctvom vytvorenia
primeraných postupov na úschovu a kontrolu súborov dát v priebehu vykonávania Diela a 100%nú verifikáciu dát pred odovzdaním Archivovaných dát Objednávateľovi.
6. Zhotoviteľ zaručuje predpokladanú životnosť Archivovaných dát v dĺžke 500 rokov pri výhradnom
používaní originálneho Filmového pásu a Obalu, a len za predpokladu dodržania kontrolovaných
podmienok skladovania Filmových pásov a Obalov, ktoré sú uvedené v tejto Zmluve a ktoré je
Objednávateľ povinný zabezpečiť.
7. Za účelom záruky budúceho Obnovenia dát v priebehu prvých 5-tich rokov odo dňa odovzdania
Archivovaných dát Objednávateľovi sa Zhotoviteľ zaväzuje pre Objednávateľa vykonať bezplatný
ročný audit Archivovaných dát. Audit Zhotoviteľa bude vykonávaný výhradne na základe písomnej
objednávky Objednávateľa na obnovenie náhodne vybraných častí Archivovaných dát v objeme
nie vyššom ako 50 GB (slovom: päťdesiat gigabyte). V prípade záujmu Objednávateľa
o pokračovanie ročného auditu Archivovaných dát po uplynutí prvých 5-tich rokov, zaväzuje sa
Zhotoviteľ vykonať pre Objednávateľa ročný audit Archivovaných dát odplatne za ceny
zodpovedajúce cenám za Obnovenie dát.
8. Objednávateľ berie na vedomie odporúčanie Zhotoviteľa, aby zabezpečil čitateľnosť
Archivovaných dát v budúcnosti na základe dodržiavania najlepšej praxe pri úschove dát a na
základe získania Archivovaných dát na viac ako jednom médiu a ich skladovania v rôznych
geografických lokalitách.
Článok VIII. Zmeny zmluvy, oznámenia a určenie zástupcov
1. Táto Zmluva môže byť zmenená len na základe písomnej obojstranne potvrdenej dohody
Zmluvných strán vo forme písomného dodatku k tejto Zmluve. Dodatky k tejto Zmluve musia byť
číslované vzostupne počínajúc číslom 1 a podpísané osobami oprávnenými konať v mene obidvoch
Zmluvných strán.
2. Všetky oznámenia, ktoré musia, alebo môžu byť podané podľa alebo v súvislosti s touto Zmluvou
budú písomné a môžu byť zaslané osobne, kuriérom, e-mailom alebo doporučenou poštou.
Oznámenie podané na základe tejto Zmluvy bude považované za doručené Zmluvnej strane alebo
zmluvnému zástupcovi Zhotoviteľa uvedenému v bode 3. tohto článku Zmluvy alebo zmluvnému
zástupcovi Objednávateľa uvedenému v bode 3. tohto článku Zmluvy, alebo takému inému
zástupcovi Zhotoviteľa a zástupcovi Objednávateľa, ktorého môže ktorákoľvek Zmluvná strana
kedykoľvek v budúcnosti určovať podobným oznámením, v prvý pracovný deň po doručení
v prípade, ak bolo doručené osobne, kuriérom alebo e-mailom a v piaty pracovný deň od podania
oznámenia na príslušnej pošte v prípade, ak bolo oznámenie zaslané doporučenou poštou.
3. Zmluvné strany určujú nasledovných zmluvných zástupcov pre technické záležitosti a záležitosti
spojené s plnením predmetu tejto Zmluvy:
a) Zástupca Zhotoviteľa:

FilmStor s.r.o., Panenská 13, 811 03 Bratislava
Renáta Kubáleková, konateľ
TEL: 02-5930 5733, XXXXXX
e-mail: renata.kubalekova@piql.sk
Juraj Palčo, konateľ
TEL: 02-5930 5714, XXXXXX
6

Zmluva číslo: ZM2013741

e-mail: juraj.palco@piql.sk
b) Zástupca Objednávateľa: Rozhlas a televízia Slovenska, Mlynská dolina, 845 45 Bratislava
Andrej Doležal, riaditeľ Sekcie technickej realizácie
TEL: XXXXXX
e-mail: andrej.dolezal@rtvs.sk
Peter Bachan, archív RTVS, poverený vedením
TEL: XXXXXX
e-mail: peter.bachan@rtvs.sk
Článok IX. Sankcie a ukončenie zmluvy
1. V prípade, že bude Zhotoviteľ v omeškaní s odovzdaním Príslušnej časti diela, zaväzuje sa
Zhotoviteľ zaplatiť Objednávateľovi zmluvnú pokutu vo výške 0,1% z Príslušnej časti diela bez DPH
za každý deň omeškania. Zmluvnou pokutou nie je dotknutý nárok Objednávateľa na náhradu
prípadnej škody v plnej výške.
2. V prípade, ak dôjde zo strany Zhotoviteľa k porušeniu vlastníckych práv Objednávateľa
k Archivovaných alebo Obnoveným dátam, t.j. najmä v prípade ak dôjde k ich odcudzeniu,
neoprávnenému použitiu, alebo zmene inak ako určuje táto Zmluva, zaplatí Zhotoviteľ zmluvnú
pokutu vo výške 500,00 EUR za každé jednotlivé porušenie. Nárok Objednávateľa na náhradu škody
v plnej výške nie je uplatnením zmluvnej pokuty u Zhotoviteľa nijak dotknutý.
3. V prípade, ak bude Objednávateľ v omeškaní so zaplatením ceny Príslušnej časti diela, zaväzuje sa
zaplatiť Zhotoviteľovi úrok z omeškania vo výške 0,02% z dlžnej čiastky bez DPH za každý deň
omeškania.
4. Zmluvné pokuty uvedené v bode 1., 2. a 3. tohto článku Zmluvy nepodliehajú DPH.
5. Objednávateľ je oprávnený od tejto Zmluvy odstúpiť v prípade ak:
a) je Zhotoviteľ v omeškaní s odovzdaním Príslušnej časti diela podľa tejto Zmluvy a toto
omeškanie je dlhšie ako 60 dní,
b) Zhotoviteľ porušuje zmluvné povinnosti vyplývajúce z tejto Zmluvy a nevykoná nápravu ani
v primeranej náhradnej lehote 30 dní odo dňa doručenia písomného upozornenia
Objednávateľa Zhotoviteľovi.
6. Zhotoviteľ je oprávnený od tejto Zmluvy odstúpiť v prípade ak:
a) je Objednávateľ v omeškaní so zaplatením za Príslušnú časť diela a toto omeškanie je dlhšie
ako 60 dní,
b) Objednávateľ porušuje zmluvné povinnosti vyplývajúce z tejto Zmluvy a nevykoná nápravu ani
v primeranej náhradnej lehote 30 dní odo dňa doručenia písomného upozornenia Zhotoviteľa
Objednávateľovi.
7. Odstúpenie je účinné dňom je doručenia druhej zmluvnej strane.

7

Zmluva číslo: ZM2013741

8. Pri predčasnom ukončení tejto Zmluvy je Objednávateľ povinný zaplatiť Zhotoviteľovi všetky
preukázateľne vzniknuté náklady za vykonanie Diela, alebo Príslušnej časti diela, ktoré
Zhotoviteľovi vznikli ku dňu nadobudnutia účinnosti výpovede tejto Zmluvy. Výpočet nákladov
podľa predchádzajúcej vety bude vychádzať z ceny Diela podľa článku III. tejto Zmluvy.
9. Pri predčasnom ukončení tejto Zmluvy odovzdá Zhotoviteľ Objednávateľovi Dielo alebo Príslušnú
časť diela v sídle Objednávateľa v rozsahu, v akom je Dielo alebo Príslušná časť diela zhotovené ku
dňu nadobudnutia účinnosti odstúpenia. V prípade, ak Objednávateľ neprevezme Dielo alebo
Príslušnú časť diela podľa predchádzajúcej vety, má sa za to, že Zhotoviteľ splnil svoju povinnosť
a zároveň má právo zničiť Dielo alebo Príslušnú časť diela akýmkoľvek spôsobom na náklady
Objednávateľa.
Článok X. Osobitné ustanovenia
1. Všetky práva duševného vlastníctva, ktoré sú obsiahnuté vo vykonávaní Diela Zhotoviteľom,
predstavujú výhradné vlastníctvo Zhotoviteľa a jeho zmluvných partnerov, pričom všetky práva
obsiahnuté alebo týkajúce sa vykonávania Diela Zhotoviteľom, ktoré neboli výslovne udelené
Objednávateľovi v tejto Zmluve, sú vyhradené. Práva duševného vlastníctva zahŕňajú
predovšetkým, avšak nielen, patenty, vynálezy, návrhy, obchodné známky, autorské práva,
databázy, mená domén a podobné práva k nim, či už registrované alebo neregistrované, ako aj
know-how, obchodné tajomstvá a podobné práva.
2. Objednávateľ týmto za účelom referencie Zhotoviteľa udeľuje Zhotoviteľovi súhlas na uvádzanie a
zverejnenie obchodného mena, označenia a loga Objednávateľa na internetovej stránke
Zhotoviteľa, prípadne v akomkoľvek inom médiu, ako aj v marketingových, reklamných a iných
materiáloch Zhotoviteľa za účelom identifikácie Objednávateľa ako klienta Zhotoviteľa.
Objednávateľ si vyhradzuje právo udelený súhlas podľa tohto ods. kedykoľvek odvolať.
3. K uvedeniu a zverejneniu iných informácií vo vzťahu k tejto Zmluve o Objednávateľovi ako sú
uvedené v bode 2. tohto článku Zmluvy (napr. rozsah, obsah a účel predmetu tejto Zmluvy) sa
vyžaduje predchádzajúci písomný súhlas Objednávateľa. Zhotoviteľ je oprávnený v primeranom
rozsahu požiadať Objednávateľa o spoluprácu pri prezentovaní Diela pred odbornou ale aj laickou
verejnosťou, k čomu sa zaväzuje Objednávateľ poskytnúť Zhotoviteľovi primeranú súčinnosť.
4. S ohľadom na príslušné ustanovenia Obchodného zákonníka, s cieľom predísť prípadným budúcim
pochybnostiam, Zmluvné strany uvádzajú nasledovné:
a) ak spočíva Dielo v inom výsledku činnosti ako je zhotovenie veci alebo údržba, oprava alebo
úprava veci, t.j. že plnenie Zhotoviteľa spočíva aj v poskytnutí služby, postupuje Zhotoviteľ pri
tejto činnosti ako je dohodnuté v tejto Zmluve a s odbornou starostlivosťou tak, aby dosiahol
výsledok činnosti určený v tejto Zmluve, v takomto prípade sa jedná o zmluvu o dielo
s nehmotným výsledkom a výsledok činnosti, ktorý je predmetom práva priemyselného alebo
iného duševného vlastníctva, môže Zhotoviteľ poskytnúť len Objednávateľovi,
b) ak je k vykonaniu Diela potrebná súčinnosť Objednávateľa, určí mu Zhotoviteľ písomnou
a preukázateľne doručenou formou primeranú lehotu na jej poskytnutie, ak uplynie táto
lehota márne, nemá Zhotoviteľ právo zabezpečiť si náhradné plnenie na účet Objednávateľa,
má však právo, ak na to Objednávateľa upozornil, na odstúpenie od tejto Zmluvy,

8

Zmluva číslo: ZM2013741

c) pokynmi Objednávateľa ohľadom spôsobu vykonávania Diela je Zhotoviteľ viazaný, ak to
zodpovedá povahe plnenia, pokiaľ sú pokyny Objednávateľa nevhodné, je Zhotoviteľ povinný
na to Objednávateľa písomnou a preukázateľne doručenou formou upozorniť,
d) ak má Objednávateľ obstarať vec k vykonaniu Diela, odovzdá ju Zhotoviteľovi v dohodnutej
lehote, inak bez zbytočného odkladu po uzatvorení tejto Zmluvy, má sa za to, že cena za Dielo
sa o cenu tejto veci neznižuje, ak Objednávateľ neobstará vec včas a neurobí tak ani po
opakovanej a preukázateľne doručenej výzve Zhotoviteľa v dodatočnej primeranej lehote,
môže vec obstarať Zhotoviteľ na účet Objednávateľa, pričom Zhotoviteľ je povinný
Objednávateľovi pred obstaraním veci oznámiť písomnou a preukázateľne doručenou formou
cenu takejto veci a určiť mu primeranú lehotu na vyjadrenie.
5. Žiadna zo Zmluvných strán neručí druhej Zmluvnej strane, okrem ručení, ktoré nie je možné zo
zákona vylúčiť ani obmedziť, za nepovolené konanie z akéhokoľvek dôvodu, za stratu zisku,
obchodov, alebo goodwill alebo náhrady nepriamych nákladov alebo výdavkov akéhokoľvek druhu
okrem tých, ktoré sú dojednané v tejto Zmluve.

6. Ak by bolo plnenie tejto Zmluvy úplne alebo čiastočne zamedzené alebo závažným spôsobom
znemožnené v dôsledku okolností, ktoré nie je možné kontrolovať, ktorým nebolo možné predísť
alebo im zamedziť primeranou predvídavosťou, plánovaním alebo realizovaním krokov, Zmluvné
strany sa dohodli, že budú zbavené svojich povinností v rozsahu, v akom sú tieto okolnosti
relevantné a počas trvania týchto okolností.
7. Medzi okolnosti podľa bodu 6. tohto článku Zmluvy patria: vyššia moc, oficiálne štrajky, karanténa,
epidémia, občianske nepokoje, vzbura, vojna, teroristické útoky, sabotáž, útoky hackerov, závažné
trestné činy, výpadok elektrického prúdu, požiar, porucha vodovodného potrubia s dopadom na
prevádzkové prostredie Zhotoviteľa, kolaps internetu, komunikačných liniek Zhotoviteľa alebo
dátových komunikačných spojení medzi Zhotoviteľom a Objednávateľom, zlyhanie kľúčových
hardvérových alebo softvérových komponentov, zlyhanie systémov subdodávateľov
a použiteľného práva (vrátane administratívnych nariadení).
8. Právo Zhotoviteľa na zaplatenie splatných úhrad podľa tejto Zmluvy a záväzok Objednávateľa na
ich zaplatenie ostávajú v platnosti aj po ukončení tejto Zmluvy.
9. Zhotoviteľ je povinný v plnom rozsahu dodržiavať zákon č. 82/2005 Z. z. o nelegálnej práci a
nelegálnom zamestnávaní a o zmene a doplnení niektorých zákonov (ďalej len „zákon o nelegálnej
práci a nelegálnom zamestnávaní“).
10. Zhotoviteľ sa zaväzuje pred začatím poskytovania služby alebo dodávky práce podľa tejto zmluvy
poskytnúť Objednávateľovi doklady a osobné údaje fyzických osôb, prostredníctvom ktorých
dodáva prácu alebo poskytuje službu podľa tejto zmluvy, v rozsahu nevyhnutnom na kontrolu
dodržiavania zákazu nelegálneho zamestnávania.
11. V prípade uloženia pokuty Objednávateľovi kontrolným orgánom podľa § 7b ods. 7 zákona
o nelegálnej práci a nelegálnom zamestnávaní za porušenie zákazu prijať prácu alebo službu podľa
§ 7b ods. 5 zákona o nelegálnej práci a nelegálnom zamestnávaní je zhotoviteľ povinný pokutu
v plnej výške uhradiť Objednávateľovi, na základe výzvy Objednávateľa na jej úhradu, najneskôr do
5 dní od právoplatnosti rozhodnutia o uložení pokuty. Uhradením pokuty nie je dotknutý nárok
Objednávateľa na náhradu prípadnej škody. Objednávateľ je povinný bezodkladne zhotoviteľa
9

Zmluva číslo: ZM2013741

informovať o konaní vedenom kontrolným orgánom, ktorého výsledkom môže byť uloženie pokuty
Objednávateľovi.
12. Zmluvné strany sa dohodli, že Objednávateľ je oprávnený jednostranne započítať si svoju
pohľadávku voči zhotoviteľovi titulom uhradenia pokuty uloženej právoplatným rozhodnutím
podľa § 7b ods. 7 zákona o nelegálnej práci a nelegálnom zamestnávaní voči pohľadávke
zhotoviteľa, ktorú je Objednávateľ povinný vyplatiť zhotoviteľovi. Toto ustanovenie má prednosť
pred ustanoveniami zmluvy, ktoré mu odporujú.
Článok XI. Záverečné ustanovenia
1. Táto Zmluva nadobúda platnosť dňom jej podpísania oprávnenými zástupcami obidvoch
Zmluvných strán a účinnosť dňom nasledujúcim po dní jej zverejnenia v CRZ.

2. Práva a povinnosti Zmluvných strán touto Zmluvou neupravené sa riadia príslušnými
ustanoveniami Obchodného zákonníka.
3. Táto Zmluva je vyhotovená v 2 rovnopisoch s platnosťou originálu, každá Zmluvná strana dostane
jeden rovnopis.
4. Táto Zmluva a akékoľvek spory z nej vzniknuté sa budú riadiť právnym poriadkom Slovenskej
republiky. Akékoľvek spory vzniknuté z tejto Zmluvy sa budú riešiť prednostne rokovaním medzi
Zmluvnými stranami. V prípade, že sa Zmluvným stranám po primeranom úsilí a v každom prípade
do 30 dní od vzniku sporu nepodarí vyriešiť spor medzi nimi, potom bude takýto spor vzniknutý
z alebo v súvislosti s touto Zmluvou, alebo jej porušením, ukončením alebo neplatnosťou riešiť
príslušný súd podľa zákona č. 160/2015 Z. z. – civilný sporový poriadok v platom znení.
5. Zmluvné strany uvádzajú, že Zmluvné strany sú oprávnené viesť rokovania o uzatvorení tejto
Zmluvy bez toho, aby zodpovedali za to, či bude alebo nebude táto Zmluva uzatvorená. Zmluvné
strany týmto vylučujú pravidlá o predzmluvnej zodpovednosti a Zhotoviteľ nemá právo pri
neuzatvorení tejto Zmluvy požadovať od Objednávateľa náhradu škody.
6. V prípade, že si Zmluvné strany v rámci rokovaní o podmienkach návrhu tejto Zmluvy medzi sebou
opakovanie tento návrh zašlú, platí, že aj odpoveď alebo úprava návrhu zmluvy s dodatkom alebo
odchýlkou, ktorá podstatne nemení podmienky ponuky, sú novou ponukou.
7. Zmluvné strany si túto Zmluvu pozorne prečítali a prehlasujú, že jej text im je zrozumiteľný, jeho
význam zrejmý a určitý, a že táto Zmluva je prejavom ich slobodnej a vážnej vôle a nebola
uzatvorená pod nátlakom ani za nevýhodných podmienok, na znak čoho ju podpisujú.

10

Zmluva číslo: ZM2013741

8. Neoddeliteľnou súčasťou tejto Zmluvy je Príloha č. 1 – Špecifikácia technológie piql® a Príloha č. 2
- vzor Protokolu o prevzatí.

V ___________________ dňa ______________________

Za Objednávateľa:
Rozhlas a televízia Slovenska

Za Zhotoviteľa:
FilmStor, s.r.o.

Podpis:__________________________
Meno: Václav Mika
Funkcia: generálny riaditeľ

Podpis:_________________________
Meno: Ing. Renáta Kubáleková
Funkcia: konateľ

11

Príloha č. 1 k Zmluve o dielo uzatvorenej dňa ___________ medzi FilmStor s.r.o. a Rozhlas
a televízia Slovenska (ďalej ako „Zmluva“ a „Príloha č. 1“)

Výrazy s veľkými začiatočnými písmenami uvedené v tejto Prílohe č. 1 majú význam uvedený v Zmluve alebo v tejto Prílohe
č. 1.

ŠPECIFIKÁCIA TECHNOLÓGIE piql®
__________________________________________________________________________________
I. Archivačné služby
__________________________________________________________________________________
1.

Archivačné Služby

Dátová archivácia je poskytovaná ako služba, kde si Objednávateľ v Zmluve určil ktorýkoľvek
z nasledujúcich archivačných spôsobov:
•
Digitálna archivácia,
•
Vizuálna archivácia,
•
Hybridná archivácia.
1.1

Digitálna Archivácia

Dáta Objednávateľa (ďalej ako „Dáta“) sú archivované v binárnej forme na Filmový pás. Objednávateľ
si zvolil rozsah svojich Dát, ktorý je uvedený v Zmluve. Zhotoviteľ začne prípravný proces
s nasledovnými krokmi:
a. Administratívne a technické metadáta sú vyselektované zo súborov.
b. Súbory sú rozdelené do dátových polí, každé v rozsahu, v akom sa dajú uložiť na jedno filmové
políčko.
c. Samoopravný kód je aplikovaný, aby sa zabezpečila redundancia Dát pre bezpečnú Obnovu dát
v budúcnosti.
d. Je vytvorené dátové políčko, včítane navádzacích pixelov a metadát.
e. Dátové políčka môžu byť umiestnené na jednom alebo viacerých Filmových pásoch, podľa rozsahu
a skladby súborov.
Po príprave Dát, samotné Dáta sú zapísané na Filmový pás, a následne sa chemickým vyvolaním filmu
zabezpečuje stabilita Dát na filme. Po tomto procese nasleduje kontrola integrity Dát porovnaním
kontrolného súčtu všetkých súborov (checksum) na Filmovom páse s kontrolnými súčtami originálnych
súborov (checksum). Ak sú kontrolné súčty zhodné pre všetky súbory, je Filmový pás schválený
a odoslaný na fyzickú archiváciu.
Normalizácia dátových formátov, t.j. konverzia súborov z nepodporovaných OAIS formátov súborov na
OAIS archivačné formáty súborov, je ponúkaná ako dodatočná služba. Ak Objednávateľ dodá súbory
v nepodporovaných formátoch súborov, Zhotoviteľ odporučí Objednávateľovi túto službu, aby
zabezpečil budúcu čitateľnosť súborov.
1.2

Vizuálna Archivácia

Dáta v digitálnej podobe sú renderované ako obrázky a archivované na Filmový pás ako vizuálne
obrázky (jeden obrázok na jedno políčko, ak objednávateľ nestanoví inak). Objednávateľ môže zobraziť
obrázky priamo z Filmového pásu.

Dáta sú pripravené do filmových políčok, ktoré reprezentujú vizuálnu verziu obrázkov, ďalej zapísané
na Filmový pás, a následne sa chemickým vyvolaním filmu zabezpečuje stabilita obrázkov na filme.
Na jedno políčko môže byť zapísaných viacero obrázkov. Počet obrázkov na políčko je limitované
požadovanou kvalitou výstupu (DPI: počet bodov na inch).

1.3

Hybridná Archivácia

Dáta v digitálnej podobe sú archivované v obidvoch formách – digitálnej aj vizuálnej.
Hybridná Archivácia obsahuje rovnaké postupy ako popisuje digitálna archivácia v bode 1.1, ale
dodatočne je ešte vizuálna podoba súborov zapísaná na Filmový pás, aby bola zabezpečená
redundancia dát, autenticita a ľahký prístup – náhľad v budúcnosti.
Normalizácia súborových formátov, t.j. konverzia súborov z nepodporovaných OAIS formátov súborov
na OAIS archivačné formáty súborov, je ponúkaná ako dodatočná služba. Ak Objednávateľ dodá súbory
v nepodporovaných formátoch súborov, Zhotoviteľ odporučí túto službu, aby zabezpečil budúcu
čitateľnosť súborov.
V zmysle Zmluvy, Zhotoviteľ neuskutoční normalizáciu súborových formátov pre Objednávateľa.
__________________________________________________________________________________
II. Dodanie Dát Objednávateľom
__________________________________________________________________________________
Objednávateľ dodá Dáta na ním vybraných univerzálnych nosičoch.
1. Pri dodávke Dát na pevnom disku, Objednávateľ musí pripraviť Dáta spočítaním kontrolného
súčtu všetkých dátových súborov (checksum) tak, aby Zhotoviteľ vedel potvrdiť integritu Dát pri
príjme.
Nasledovný postup popisuje prípravu Dát pri dodávke na pevnom disku:
a.
Objednávateľ dodá Dáta s použitím pevného disku s formátom NTFS.
b.
Zhotoviteľ musí súbor spracovať – skomprimovať do TAR balíčka (odporúčaný open
source program: http: //www.7-zip.org/). Po tom, čo Objednávateľ skomprimoval
súbory do jedného TAR súboru, Objednávateľ si musí súbory rozbaliť z pevného disku
pred samotným odoslaním Zhotoviteľovi.
c.
Objednávateľ musí vytvoriť kontrolné súčty pre všetky súbory a tieto odoslať
emailom Zhotoviteľovi na e-mailovú adresu: client@piql.sk.
d.
Program odporúčaný na vygenerovanie kontrolných súčtov, ktorý je spolupracujúci
s Microsoft
Windows:
Quick
Hash
GUI
(http://sourceforge.net/projects/quickhash/?source=typ_redirect).
e.
Zhotoviteľ použije kontrolný súčet vygenerovaný Objednávateľom na dvojité
preverenie integrity prijatých súborov. Ak všetky kontrolné súčty budú zhodné,
Zhotoviteľ začne s procesom archivácie.
f.
Pevný disk s pripravenými Dátami bude zaslaný (doručený) na adresu:
FilmStor s.r.o., Panenská 13, 811 03 Bratislava, Slovensko alebo prevzatý osobne
Zhotoviteľom, ak sa tak Zmluvné strany osobitne nedohodnú inak.

__________________________________________________________________________________
III. Dodanie Filmového pásu a Obalu
__________________________________________________________________________________
1. Dodanie Filmového pásu a Obalu prebieha naraz.
2. Filmový pás je chránený Obalom pri doručení v mieste určenia dodávky Objednávateľom.
__________________________________________________________________________________
IV. Požiadavky na skladovanie
__________________________________________________________________________________
1. Požiadavky na skladovanie Filmového pásu a Obalu sú totožné s ISO 18911:2010 skladovacími
podmienkami.
2. Optimálna teplota pre zachovanie životnosti Filmového pásu a Obalu je 21’C.
3. Optimálna vlhkosť pre zachovanie životnosti Filmového pásu a Obalu je 50% relatívnej vlhkosti
vzduchu.
4. Zhotoviteľ negarantuje zachovanie životnosti Filmového pásu a Obalu pri dlhodobej odchýlke od
odporúčaných skladovacích podmienok.
5. V prípade zásahu vyššej moci alebo poškodenia Filmového pásu a Obalu, je Objednávateľ povinný
pri snahe napraviť škody na Filmovom páse a Obale, najprv sa poradiť so Zhotoviteľom ohľadne
možných riešení nápravy škody.
__________________________________________________________________________________
V. Plnenie objednávok
__________________________________________________________________________________
1. Zhotoviteľ na požiadanie Objednávateľa sprístupní Objednávateľovi platný cenník jeho služieb,
ktoré nie sú dohodnuté v Zmluve.
2. Objednávateľ si môže kedykoľvek počas platnosti Zmluvy objednať ďalšie služby od Zhotoviteľa
zaslaním písomnej objednávky e-mailom na: client@piql.sk alebo na adresu Zhotoviteľa uvedenú
v Zmluve, alebo na adresu zmluvného zástupcu Zhotoviteľa uvedeného v Zmluve.
3. V prípade, ak si Objednávateľ objedná u Zhotoviteľa ďalšie služby, na vykonanie týchto služieb sa
primerane použijú ustanovenia Zmluvy, rovnako aj na platenie za tieto služby.

Príloha č. 2 k Zmluve o dielo uzatvorenej dňa __________ medzi FilmStor s.r.o. a Rozhlas a televízia
Slovenska (ďalej ako „Zmluva“ a „Príloha č. 2“)

Výrazy s veľkými počiatočnými písmenami uvedené v tejto Prílohe č. 2 majú význam uvedený v Zmluve alebo v tejto Prílohe
č. 2.

PROTOKOL O ODOVZDANÍ

Obchodné meno:
FilmStor s.r.o.
Sídlo:
Panenská 13, 811 03 Bratislava
IČO:
50 009 320
Zapísaná v Obchodnom registri Okresného súdu Bratislava I., oddiel: Sro, vložka číslo: 106893/B
Zastúpená:
______________________, konateľ (ďalej ako „Odovzdávajúci“)
a
Obchodné meno:
Rozhlas a televízia Slovenska
Sídlo:
Mlynská dolina, 845 45 Bratislava
IČO:
47 232 480
Zapísaná v Obchodnom registri Okresného súdu Bratislava I., oddiel: Po, vložka číslo: 1922/B
Zastúpená:
______________________ (ďalej ako „Preberajúci“)
I.
1.

Zmluvné strany uvádzajú, že na základe Zmluvy zo dňa _______ odovzdal Odovzdávajúci ako Zhotoviteľ
Preberajúcemu ako Objednávateľovi nasledovné Dielo / Príslušnú časť diela:
.....................................................................................................................................................................
.....................................................................................................................................................................
II.

1.

Preberajúci po prehliadke Diela / Príslušnej časti diela potvrdzuje odovzdanie Diela / Príslušnej časti
Diela Zhotoviteľom v dohodnutom rozsahu a kvalite podľa podmienok Zmluvy.

2.

Tento Protokol o odovzdaní je vyhotovený v 2 vyhotoveniach, jedno pre Odovzdávajúceho a jedno pre
Preberajúceho.

V _______________ dňa ______________

Za Odovzdávajúceho:

Za Preberajúceho:

