Zmluva o dielo č. SITB-OBl-2017/001208-007
k výkonu analytických činností s cieľom navrhnúť a optimalizovať postup implementácie GDPR
v prostredí informačných systémov MV SR
uzatvorená podľa § 536 a nasl. Obchodného zákonníka, zákona č. 343/2015 Z. z. o verejnom
obstarávaní a o zmene a doplnení niektorých zákonov v znení neskorších predpisov a zákona
č. 185/2015 Z. z. Autorský zákon v znení zákona č. 125/2016 Z. z.
(ďalej len „zmluva")

Zmluvné strany
Zhotoviteľ:

Gordias, s.r.o.
Sídlo: Slávičie údolie 104, 81102 Bratislava, Slovenská republika
IČO: 35 727 993
DIČ: 2020218981 alebo IČ DPH: SK2020218981
Bankové spojenie:
IBAIM:
Zapísaný v Obchodnom registri Okr. súdu Bratislava I., Oddiel: Sro, vložka č.: 15582/B
Zapísaný v Registri partnerov verejného sektora MS SR, vložka č.: 9699
Zapísaný v Zozname hospodárskych subjektov ÚVO pod reg. č.: 2016/11-PO-A3891
Štatutárny zástupca/Kontaktná osoba:
Mgr. Ivan Kopáčik-konateľ, riaditeľ
(ďalej len „Zhotoviteľ")
Objednávateľ: Slovenská republika zastúpená Ministerstvom vnútra Slovenskej republiky
Pribinova 2, 812 72 Bratislava, Slovenská republika
IČO: 00 151 866
Bankové spojenie: Štátna pokladnica
IBAN:
Osoba oprávnená konať: Ing. Jozef Čapuška, generálny riaditeľ sekcie
informatiky, telekomunikácií a bezpečnosti MV SR, na základe plnej moci č. p.: KMOPS4-2016/000623-054 zo dňa 19.5.2016
(ďalej len „Objednávateľ")
(ďalej len „zmluvné strany")

Článok 1
Úvodné ustanovenie
Nariadenie európskeho parlamentu a rady EÚ č. 2016/679 z 27. apríla 2016 o ochrane fyzických
osôb pri spracúvaní osobných údajov (ďalej len „nariadenie GDPR") nadobudne účinnosť dňa
25.5.2018 a do tohto termínu musia byť organizácie spracúvajúce osobné údaje spracovať údaje
v súlade s nariadením GDPR. V tejto súvislosti je v legislatívnom procese Slovenskej republiky nový
zákon o ochrane osobných údajov, ktorý bude v súlade s nariadením GDPR.

článok 2
Predmet zmluvy
2.1. Predmetom tejto zmluvy je záväzok Zhotoviteľa zhotoviť pre Objednávateľa výkon analytických
činností s cieľom navrhnúť a optimalizovať postup implementácie „General Data Protection
Regulation" - ochrana fyzických osôb pri spracúvaní osobných údajov (ďalej len „GDPR")
v prostredí informačných systémov (IS) Ministerstva vnútra Slovenskej republiky vrátane
vypracovania stratégie implementácie požiadaviek GDPR do prostredia Objednávateľa (ďalej len
„dielo") a záväzok Objednávateľa dielo prevziať a zaplatiť za neho cenu v súlade s článkom 4
tejto zmluvy.

Článok 3
Špecifikácia diela
3.1. Za účelom včasnej a dostatočnej implementácie požiadaviek GDPR v prostredí Objednávateľa sa
Zhotoviteľ zaväzuje vykonať v rámci diela:
3.1.1. analýzu existujúcich procesov spracúvania osobných údajov (formou rozdielovej GAP
analýzy), primárne z hľadiska aktuálneho splnenia alebo nesplnenia relevantných
požiadaviek GDPR,
3.1.2. klasifikáciu informačných systémov Objednávateľa s ohľadom na požiadavky tak GDPR
ako aj smernice európskeho parlamentu a rady (EÚ) 2016/680 z 27. apríla 2016
o ochrane fyzických osôb pri spracúvaní osobných údajov príslušnými orgánmi na účely
predchádzania trestným činom, ich vyšetrovania, odhaľovania alebo stíhania alebo na
účely výkonu trestných sankcií a o voľnom pohybe takýchto údajov a o zrušení
rámcového rozhodnutia Rady 2008/977/SVV (ďalej len „Smernica č. 2016/680"), ktorá
sa v súvislosti s požiadavkami GDPR tiež musí uplatniť v podmienkach Objednávateľa,
v súvislosti s GDPR zapracovanie požiadaviek z oblasti kybernetickej bezpečnosti,
3.1.3. na mapovanie technických požiadaviek GDPR a smernice č. 2016/680 na jednotlivé IS
(nie všetky požiadavky sa týkajú všetkých iS),
3.1.4. identifikáciu požiadaviek GDPR a smernice č. 2016/680 na Objednávateľa ako
prevádzkovateľa a návrh spôsobu ich plnenia,
3.1.5. na základe výsledkov v bodoch 3.1.1. až 3.1.4 vypracovanie dokumentu „Stratégia
implementácie požiadaviek GDPR do prostredia iViV SR".
3.2. Zhotoviteľ sa zaväzuje dodať Objednávateľovi dielo podľa bodov 3.1. tohto článku v lehote
do 80 pracovných dní od nadobudnutia účinnosti tejto zmluvy na základe preberacieho
a odovzdávacieho protokolu podpísaného obidvomi zmluvnými stranami. Zhotoviteľ preukáže,
že na zhotovenie diela podľa tejto zmluvy má k dispozícii kvalifikovaných zamestnancov, ktorí
garantujú odbornú spôsobilosť na splnenie požiadaviek pre vytvorenie diela, a to v oblasti
vypracovania bezpečnostných projektov na ochranu osobných údajov, v zmysle platnej
legislatívy v SR. Kvalifikácia zamestnancov podľa tohto bodu sa preukazuje Certifikátom CISA,
CiSM, alebo iným ekvivalentným certifikátom preukazujúcim odbornosť zamestnancov
Zhotoviteľa podieľajúcich sa na realizácii diela podľa tejto zmluvy.
3.3. Technickú alebo odbornú spôsobilosť Zhotoviteľ preukazuje profesijným životopisom
zamestnanca spolu s kópiou príslušného certifikátu podľa bodu 3.2. tohto článku zmluvy.
3.4.Zmluvné strany v súlade splnením tejto zmluvy menujú kontaktné osoby na rokovanie
vo veciach technických, a to za Zhotoviteľa Mgr. Anton Horváth a za Objednávateľa ppik. RNDr.
Kristián Ujváry.

článok 4
Cena a platobné podmienky
3.1. Cena za dielo je dohodnutá v súlade so zákonom Národnej rady Slovenskej republiky č. 18/1996
Z. z. o cenách v znení neskorších predpisov a vyhlášky Ministerstva financií Slovenskej republiky
č. 87/1996 Z. z., ktorou sa vykonáva zákon Národnej rady Slovenskej republiky č. 18/1996 Z. z.
o cenách.
4.2. Cena za dielo predstavuje sumu:
Cena za predmet zákazky bez DPH:
48 900,00 Eur
Cena za predmet zákazky s DPH:
58 680,00 Eur
Sadzba DPH 20% -suma DPH:
9 780,00 Eur
4.2. Cenu uhradí Objednávateľ Zhotoviteľovi jednorazovo na základe faktúry vystavenej a doručenej
Zhotoviteľom v súlade s touto zmluvou. K zmluvnej cene sa pripočíta daň z pridanej hodnoty
podľa zákona č. 222/2004 Z. z. o dani z pridanej hodnoty v znení neskorších predpisov. Cena
sa považuje za uhradenú dňom odpísania finančných prostriedkov z účtu Objednávateľa.
4.3. Lehota splatnosti faktúry je tridsať (30) dní a začína plynúť dňom jej doručenia Zhotoviteľom
Objednávateľovi na adresu uvedenú v záhlaví tejto zmluvy. V prípade, že faktúra nebude spĺňať
náležitosti daňového dokladu, bude vypracovaná chybne alebo bude neúplná, je Objednávateľ
oprávnený ju vrátiť Zhotoviteľovi na prepracovanie, pričom sa prerušuje plynutie lehoty
splatnosti faktúry. Nová tridsaťdňová (30) lehota splatnosti faktúry začína plynúť dňom
doručenia opravenej faktúry Objednávateľovi.
Článok 5
Zodpovednosť za vady a sankcie
5.1. Zhotoviteľ sa zaväzuje poskytnúť Objednávateľovi na dielo záručnú dobu 12 mesiacov.
5.2. V prípade, ak sa po odovzdaní a prevzatí diela vyskytnú vady diela, je Zhotoviteľ povinný ich
bezplatne odstrániť na základe písomnej žiadosti Objednávateľa v lehote do 10 pracovných dní,
odo dňa doručenia písomnej výzvy Zhotoviteľovi.
5.3. V prípade, ak Zhotoviteľ neodovzdá Objednávateľovi dielo v lehote podľa článku 3 bod 3.2. tejto
zmluvy je Objednávateľ oprávnený požadovať od Zhotoviteľa zaplatenie zmluvnej pokuty
v celkovej výške 0,05% z ceny diela, a to za každý aj začatý deň omeškania.
5.4. V prípade, ak Zhotoviteľ neodstráni vady diela je Objednávateľ oprávnený požadovať
od Zhotoviteľa zaplatenie zmluvnej pokuty v celkovej výške 0,05 % z ceny diela za každý aj začatý
deň omeškania s odstránením vád.
5.5. V prípade, ak Objednávateľ neuhradí faktúru v lehote splatnosti podľa článku 4. bod 4.3. tejto
zmluvy, je Zhotoviteľ oprávnený požadovať od Objednávateľa zaplatenie úrokov z omeškania
v zákonom stanovenej výške za každý aj začatý deň omeškania.

Článok 6
Licenčná doložka
6.1. V prípade, ak bude výsledkom zhotovenia diela dielo v zmysle zákona č. 185/2015 Z. z. Autorský
zákon v znení zákona č. 125/2016 Z. z. (ďalej len „zákon č. 185/2015 Z. z."), Zhotoviteľ sa

zaväzuje udeliť bezodplatne Objednávateľovi súhlas na použitie diela - licenciu podľa § 65
a nasi. zákona č. 185/2015 Z. z. Zhotoviteľ udeľuje Objednávateľovi licenciu:
a) na akýkoľvek spôsob v čase uzavretia tejto zmluvy známy spôsob použitia diela,
b) v neobmedzenom vecnom rozsahu a neobmedzenom územnom rozsahu
c) ako výhradnú licencia
d) Objednávateľ je oprávnený udeliť tretej osobe súhlas na použitie diela (sublicencia) v rozsahu
jemu udelenej licencie, k čomu Zhotoviteľ udeľuje Objednávateľovi svoj výslovný
a neodvolateľný súhlas.
6.2 Zmluvné strany berú na vedomie, že odmena za poskytnutie licencie, resp. sublicencie
je zahrnutá v cene za dielo.
6.3 Zhotoviteľ zodpovedá za prípadné i neúmyselné porušenie cudzích autorských práv a za škodu
takto spôsobenú Objednávateľovi.
Článok 7
Skončenie zmluvy
7.1. Túto zmluvu je možné skončiť:
a) písomnou dohodou zmluvných strán,
b) písomným odstúpením.
7.2. Objednávateľ je oprávnený odstúpiť od tejto zmluvy v prípade, ak:
a) zhotoviteľ vstúpil do likvidácie,
b) vstúpil do konkurzného konania alebo reštrukturalizácie.
7.3. Objednáveľ je oprávnený odstúpiť od tejto zmluvy v prípade podstatného porušenia zmluvných
povinností Zhotoviteľom. Za podstatné porušenie zmluvy Zhotoviteľom sa pre účely tejto zmluvy jej
akékoľvek porušenie.
7.4. Zhotoviteľ je oprávnený odstúpiť od tejto zmluvy v prípade, ak je Objednávateľ v omeškaní
s úhradou faktúry o viac ako tridsať (30) dní po lehote jej splatnosti.
7.5. Odstúpenie nadobúda účinnosť dňom jeho doručenia druhej zmluvnej strane.
Článok 8
Záverečné ustanovenia
8.1. Táto zmluva nadobúda platnosť dňom jej podpisu Zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv vedených Úradom vlády SR.
Zmluva je vyhotovená v takom počte rovnopisov s platnosťou originálu, aby tri (3)rovnopisy
dostal Objednávateľa dva (2) rovnopisy Zhotoviteľ.
8.2. Právne vzťahy touto
zmluvou zvlášť neupravené sa riadia príslušnými ustanoveniami
Obchodného zákonníka a ostatných všeobecne záväzných právnych predpisov platných na území
Slovenskej republiky.
8.3.Túto zmluvu je možné meniť iba formou písomných, očíslovaných a zmluvnými stranami
podpísaných dodatkov, ktoré budú tvoriť neoddeliteľnú súčasť Realizačnej zmluvy.
8.4.Zmluvné strany vyhlasujú, že si túto zmluvu riadne prečítali, jej obsahu porozumeli a táto plne
zodpovedá ich skutočnej vôli, ktorú prejavili slobodne, vážne, určite a zrozumiteľne, bez omylu,
bez časového tlaku alebo za jednostranne nápadne nevýhodných podmienok, na znak čoho ju
podpísali.

2 2 -12- 2017
v Bratislave dňa
Objednávateľ

Ing. Jozef íáouška
generálny riaditeľ sekcie informatiky,
telekomunikácii a oezpečnosti
Ministerstva vnútra Slovenskej
republiky

č. p: SITB-OBl-2017/001208-007

2 2 -12- 2017
V Bratislave dňa
Zhotoviteľ

Mgr.
isordias, s.Vo.

