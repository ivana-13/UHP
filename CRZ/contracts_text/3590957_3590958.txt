Dohoda
o započítaní vzájomných pohľadávok uzatvorená podľa § 580 a nasl.
Občianskeho zákonníka
medzi

1/ Slovenská technická univerzita v Bratislave
Sídlo:
Štatutárny orgán:
Splnomocnený zástupca
na podpisovanie zmluvy:
Bankové spojenie:
Číslo účtu:
IBAN:
SWIFT:
IČO:
DIČ:
IČ DPH:

Vazovova 5, 812 43 Bratislava
prof. Ing. Robert Redhammer, PhD. – rektor
Ing. Dušan Faktor, PhD. – kvestor
Štátna pokladnica Bratislava
7000084015/8180
SK66 8180 0000 0070 0008 4015
SPSRSKBA
00397687
2020845255
SK2020845255

(ďalej len ,,STU“)
a
2/ ColosseoEAS, a.s.
Sídlo:
Právna forma:
Zápis v:
Osoba oprávnená
na podpis zmluvy:
Bankové spojenie:
Číslo účtu:
IBAN:
SWIFT:
IČO:
DIČ:
IČ DPH:

Einsteinova 11/3677, 851 01 Bratislava
akciová spoločnosť
Obchodný register Okresného súdu Bratislava I,
oddiel: Sa, vložka č.: 5742/B
Monika Gáliková – predseda predstavenstva
VÚB, a.s.
3132342751/0200
SK87 0200 0000 0031 3234 2751
SUBASKBX
47089849
2023799921
SK 2023799921

(ďalej len ,,spoločnosť ColosseoEAS, a.s.“)
(spolu aj ako „strany dohody“)
sa dohodli na započítaní vzájomných pohľadávok podľa § 580 a nasl. Občianskeho zákonníka (ďalej
len ,,dohoda“) takto:

I.
1. Dňa 26.10.2017 bola medzi spoločnosťou ColosseoEAS, a.s. ako nájomcom a STU
ako prenajímateľom uzatvorená Nájomná zmluva č. 25/2017, účinná od 01.11.2017
do 31.12.2017, predmetom ktorej STU prenechala spoločnosti ColosseoEAS, a.s. do užívania
za odplatu nebytový priestor vo výmere 1 103,20 m2 (ďalej len „Nájomná zmluva č.
25/2017“).
2. Nájomnou zmluvou č. 25/2017 v Čl. V. bod 10 sa spoločnosť ColosseoEAS, a.s. zaviazala zložiť
kauciu v prospech účtu STU vo výške 33 063,39 EUR. Účelom kaucie bolo zabezpečenie
dodržania povinností spoločnosti ColosseoEAS, a.s. vyplývajúcich z Nájomnej zmluvy
č. 25/2017. Kaucia zo strany STU ešte nie je splatná a nebola vrátená spoločnosti
ColosseoEAS, a.s. .
3. STU ako prenajímateľ dňa 21.12.2017 uzatvoril so spoločnosťou ColosseoEAS, a.s.
ako nájomcom novú Nájomnú zmluvu č. 39/2017, účinnú od 09.01.2018 do 31.03.2018,
predmetom ktorej STU prenechal spoločnosti ColosseoEAS, a.s. do užívania za odplatu
nebytový priestor o výmere 1 122,94 m2 (ďalej len „Nájomná zmluva č. 39/2017“).
4. Spoločnosť ColosseoEAS, a.s. sa Nájomnou zmluvou č. 39/2017 zaviazala platiť riadne a včas
nájomné za užívanie predmetu nájmu, ako aj za dodávku energií a služieb. Spoločnosť
ColosseoEAS, a.s. si povinnosti vyplývajúce z Nájomnej zmluvy č. 39/2017 nesplnila tým, že:
a) nájomné za užívanie predmetu nájmu za mesiace január, február a marec 2018
neboli uhradené včas, čím je spoločnosť ColosseoEAS, a.s. podľa Čl. V. bod 9
Nájomnej zmluvy č. 39/2017 povinná platiť úrok z omeškania vo výške podľa
všeobecne záväzných právnych predpisov, ako aj zmluvnú pokutu vo výške 0,1 % z
dlžnej sumy za každý deň omeškania podľa Čl. VI. Nájomnej zmluvy č. 39/2017. Úrok
z omeškania za uvedené obdobia predstavuje sumu 24,04 EUR (Príloha č.1: List z
08.06.2018 – Úrok z omeškania) pozostávajúca zo súm:
 január 2018 – nájomné vo výške 3 311,38 EUR, splatné dňa 15.01.2018,
uhradené dňa 13.02.2018 (29 dní v omeškaní), t. j. úrok z omeškania vo výške
13,15 EUR,
 február 2018 ‐ nájomné vo výške 3 311,38 EUR, splatné dňa 15.02.2018,
uhradené dňa 20.02.2018 (5 dní v omeškaní), t. j. úrok z omeškania vo výške
2,27 EUR,
 marec 2018 ‐ nájomné vo výške 3 311,38 EUR, splatné dňa 15.03.2018,
uhradené dňa 03.04.2018 (19 dní v omeškaní), t. j. úrok z omeškania vo výške
8,62 EUR.
Zmluvná pokuta za uvedené obdobia je vo výške 175,51 EUR (Príloha č.2: List z
08.06.2018 – Zmluvná pokuta) pozostávajúca zo súm:
 január 2018 nájomné vo výške 3 311,38 EUR, splatné dňa 15.01.2018,
uhradené dňa 13.02.2018 (29 dní v omeškaní), t. j. zmluvná pokuta vo výške
96,03 EUR,



február 2018 ‐ nájomné vo výške 3 311,38 EUR, splatné dňa 15.02.2018,
uhradené dňa 20.02.2018 (5 dní v omeškaní), t. j. zmluvná pokuta vo výške
16,56 EUR,
 marec 2018 ‐ nájomné vo výške 3 311,38 EUR, splatné dňa 15.03.2018,
uhradené dňa 03.04.2018 (19 dní v omeškaní), t. j. zmluvná pokuta vo výške
62,92 EUR.
b) úhrady za dodávku energií a služieb za mesiace január, február a marec 2018 spolu
vo výške 23 739,51 EUR neboli riadne uhradené do dnešného dňa:
 január 2018 – úhrady za služby vo výške 7 913,17 EUR, splatné dňa
20.02.2018,
 február 2018 – úhrady za služby vo výške 7 913,17 EUR, splatné dňa
20.03.2018,
 marec 2018 – úhrady za služby vo výške 7 913,17 EUR, splatné dňa
23.04.2018.
Na základe vyššie uvedeného STU eviduje voči spoločnosti ColosseoEAS, a.s. pohľadávku
vo výške 23 939,06 EUR.
5. STU a spoločnosť ColosseoEAS, a.s. sa dohodli, že v zmysle ustanovenia § 580 a nasl.
Občianskeho zákonníka vzájomné pohľadávky uvedené v bodoch 2 a 4 tohto článku sa
započítavajú vo výške, v akej sa vzájomnej kryjú a to aj napriek tomu, že proti splatnej
pohľadávke sa započítava pohľadávka, ktorá ešte nie je splatná.
6. V dôsledku započítania vzájomných pohľadávok podľa bodu 5 tohto článku, pohľadávka STU
voči spoločnosti ColosseoEAS, a.s. uvedená v bode 4 tohto článku zanikla a pohľadávka
spoločnosti ColosseoEAS, a.s. voči STU uvedená v bode 2 tohto článku sa znížila na sumu
9 124,33 EUR.
7. Účinky započítania tak ako sú uvedené v bode 6 tohto článku nastanú dňom nadobudnutia
účinnosti tejto dohody.
8. STU sa zároveň zaväzuje, že predmetný dlh zaplatí na účet spoločnosti ColosseoEAS, a.s.
uvedený v záhlaví tejto dohody bezodplatným prevodom najneskôr do dvoch mesiacov odo
dňa nadobudnutia účinnosti tejto dohody.

II.
1. Táto dohoda podlieha povinnému zverejneniu v Centrálnom registri zmlúv vedenom Úradom
vlády Slovenskej republiky (ďalej len „CRZ“) v súlade so zákonom č. 211/2000 Z. z. o
slobodnom prístupe k informáciám a o zmene a doplnení niektorých zákonov (zákon o
slobode informácií) v znení neskorších predpisov.
2. Táto dohoda nadobúda platnosť dňom jej podpisu oboma stranami dohody a účinnosť dňom
nasledujúcim po dni jej zverejnenia v CRZ.

3. Zmeny a doplnenia tejto dohody je možné vykonať iba formou písomných očíslovaných
dodatkov.
4. Táto dohoda je vyhotovená v 4 rovnopisoch, z ktorých STU po podpise dostane 3 rovnopisy a
spoločnosť ColosseoEAS, a.s. 1 rovnopis.
5. Strany dohody vyhlasujú, že si dohodu riadne prečítali, jej obsahu porozumeli a na znak
súhlasu ju slobodne, vážne a bez nátlaku podpísali.

V Bratislave, dňa ......................

V Bratislave, dňa .....................

..................................................

..................................................

Ing. Dušan Faktor, PhD.
kvestor

Monika Gáliková
predseda predstavenstva

