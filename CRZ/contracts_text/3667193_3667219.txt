Dohoda o mlčanlivosti a dôverných informáciách
Uzavretá medzi zmluvnými stranami:

I.

eČasenka, s.r.o., Svätoplukova 2, 984 01 Lučenec, IČO: 48322989, DIČ: 2120135028,
IČ DPH: SK2120135028
zastúpená: Ing. Patrik Stieranka - konateľ

II.

Slovenská technická univerzita v Bratislave, Strojnícka fakulta, Námestie slobody 17, 812 31
Bratislava, IČO: 00397 687, DIČ 2020845255, IČ DPH: SK2020845255
zastúpená: prof. Ing. Ľubomír Šooš, PhD. – dekan

1. Zmluvná strana II. sa zaväzuje k nasledovným povinnostiam:
- so všetkými údajmi, informáciami a obchodnými záležitosťami, ktoré mu budú sprístupnené
alebo sa mu stanú známymi zo strany účastníka I., nakladať ako s prísne dôvernými a žiadnou
formou priamo alebo nepriamo, oficiálne alebo neoficiálne, úplne alebo čiastočne nezverejňovať
alebo nesprístupňovať tretím osobám;
- všetky dokumenty (výkresy, dátové nosiče, cenníky, atď.), ktoré budú poskytnuté zo zmluvnej
strany I., sú majetkom zmluvnej strany I., po ukončení spolupráce je povinná odovzdať ich
zmluvnej strane I., nevyhotovovať žiadne kópie takejto dokumentácie, neposkytovať žiadnou
formou takúto dokumentáciu tretím osobám;
- záväzok dodržiavať mlčanlivosť platí bez ohľadu na to, či dôjde k uzavretiu konkrétneho
zmluvného vzťahu medzi účastníkmi v písomnej podobe, najneskôr však 2 roky po ukončení
zmluvného vzťahu, resp. 2 roky od poslednej dodávky tovaru;
- zmluvná strana II. je povinná záväzkom mlčanlivosti zaviazať všetkých svojich zamestnancov
a obchodných partnerov, ktorí budú s dôvernými informáciami, uvedenými v predchádzajúcich
bodoch, prichádzať do styku.

2. Zmluvná strana I. dáva výslovný súhlas, aby jeho údaje uvedené v tejto dohode boli spracúvané
v informačnom systéme STU a môžu byť zverejnené podľa príslušných platných právnych
predpisov SR.
3. Povinnosti vyplývajúce z tejto Dohody sa riadia platným právom Slovenskej republiky.
4. Dohoda je vyhotovená v 3 rovnopisoch. Jeden pre zmluvnú stranu I. a dva rovnopisy pre zmluvnú
stranu II.
Zmluvná strana I.

Zmluvná strana II.

V Lučenci, dňa ...................

V Bratislave, dňa..................

...................................................

.....................................................

Ing. Patrik Stieranka

prof. Ing. Ľubomír Šooš, PhD.

