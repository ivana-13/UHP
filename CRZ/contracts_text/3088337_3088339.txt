SOMI Systems, a.s., Banská Bystrica

Zmluva o dielo č. 2-DEM2017-011
uzavretá podľa § 536 nasl. zákona č. 513/1991 Zb. Obchodného zákonníka v znení neskorších predpisov
(ďalej len „zmluva")
1. Zmluvné strany
Zhotoviteľ:

SOMI Systems a.s.
Lazovná 69, 974 01 Banská Bystrica
Spoločnosť zapísaná v OR Okresného súdu Banská Bystrica, Oddiel: Sa, vložka č.: 615/S
Zastúpený:
Ing. Miroslav Maliniak, predseda predstavenstva
Bankové spojenie:
Tatra banka, a.s., Banská Bystrica, č. účtu: 2623131014/1100
IČO / DIČ / IČ DPH:
36041432 / 2020093823 / SK2020093823
(ďalej len Zhotoviteľ)
Objednávateľ:

SLOVTHERMAE, Kúpele Diamant Dudince, š.p.
Kúpeľná 107, 962 71 Dudince
Spoločnosť zapísaná v OR Okresného súdu Banská Bystrica, Oddiel: Pš, vložka č.: 712/S
Zastúpený:
Ing. Marian Bubelíny, riaditeľ
IČO / DIČ / IČ DPH:
00165506 / 2020295442 / SK 2020295442
(ďalej len Objednávateľ)
2. Predmet zmluvy
2.1

Zhotoviteľ sa na základe tejto zmluvy zaväzuje pre Objednávateľa vypracovať bezpečnostný projekt
(BP) v zmysle §20 zákona 122/2013 Z. z. o ochrane osobných údajov v znení neskorších zmien
a doplnkov a v zmysle vyhlášky Úradu na ochranu osobných údajov Slovenskej republiky č. 164/2013
z 13. júna 2013 o rozsahu a dokumentácii bezpečnostných opatrení v znení neskorších predpisov.
Súčasťou BP je aj ostatná dokumentácia potrebná k ochrane osobných údajov (vzory poučení osôb,
evidenčné listy, smernice, sprostredkovateľské zmluvy) vrátane kamerovej smernice.

2.2

Objednávateľ za zaväzuje bez odkladu protokolárne prevziať dokumenty týkajúce sa predmetu zmluvy.
Objednávateľ má 14 dní na akceptáciu BP a na vznesenie pripomienok k projektu. Po tomto termíne sa
predmet zmluvy považuje za akceptovaný a riadne prevzatý. Pripomienky vznesené po tomto termíne sa
budú považovať za reklamáciu diela a budú riešené v zmysle Obchodného zákonníka. Objednávateľ je
povinný za akceptovaný predmet zmluvy zaplatiť dohodnutú cenu podľa bodu 4.1.

2.3

Súčasťou predmetu zmluvy je aj jednorazové zaškolenie k BP v rámci odovzdania BP.

2.4

Zhotoviteľ sa zaväzuje, na základe objednávky, vykonať v priestoroch Objednávateľa odborné zaškolenie
oprávnených osôb k ochrane osobných údajov a k informačnej bezpečnosti v jednom pracovnom dni alebo
dvoch dňoch v rozsahu dvoch blokov po 1,5 hod. Cena za dve 1,5 hod. školenia pre neobmedzený počet
oprávnených osôb je 350,- € bez DPH mimo prepravných nákladov, ktorú sú vo výške 0,40€ bez DPH / km.

3. Miesto, spôsob a doba plnenia
3.1

Zhotoviteľ sa zaväzuje predmet zmluvy odovzdať Objednávateľovi najneskôr do 30 pracovných dní odo
dňa doručenia vyplneného Bezpečnostného dotazníka Zhotoviteľovi. Podmienkou pre začatie konania
v zmysle tejto zmluvy je doručenie vyplneného Bezpečnostného dotazníka Zhotoviteľovi.

3.2

Miestom plnenia záväzkov Zhotoviteľa podľa tejto zmluvy sú jeho priestory.

4. Cena plnenia a spôsob platenia
4.1

Zmluvné strany sa dohodli, že zmluvná cena za predmet plnenia podľa bodu 2.1 tejto zmluvy je stanovená
dohodou podľa § 3 zákona NR SR č. 18/1996 Z. z. vo výške 1990,- EUR bez DPH.

4.2

Daň z pridanej hodnoty je 20%, resp. v zmysle platných sadzieb. Objednávateľ uhradí Zhotoviteľovi
zmluvne stanovenú cenu podľa bodu 4.1 na základe faktúry so 14 dňovou splatnosťou vystavenej po
odovzdaní diela. V cene podľa bodu 4.1 sú zahrnuté všetky náklady Zhotoviteľa, ktoré mu vzniknú
s plnením predmetu zmluvy okrem prepravných nákladov, ktorú sú vo výške 0,40€ bez DPH / km.

Strana 1 z 4 Zmluvy č. 2-DEM2017-011

SOMI Systems, a.s., Banská Bystrica

5. Osobitné dojednanie
5.1

Ak v priebehu prác vykonania predmetu zmluvy (2.1) vzniknú iné požiadavky nešpecifikované v tejto
zmluve, budú tieto požiadavky riešené dodatkom ku zmluve s písomným súhlasom oboch strán.

5.2

Dokumenty ktoré sú predmetom tejto zmluvy slúžia Objednávateľovi výhradne pre jeho interné potreby
a týmto sa zaväzuje, že nebude predmetné dokumenty ani ich obsah ďalej šíriť pre potreby tretích strán.

5.3

Predmetné dokumenty sú vlastníctvom Objednávateľa, autorské práva si vyhradzuje Zhotoviteľ.

5.4

V rámci tvorby a odovzdania BP a školenia sa predpokladajú minimálne tieto návštevy u Objednávateľa:
- audit s vyplnením bezpečnostného dotazníka za prítomnosti poverenej osoby Objednávateľa,
- odovzdanie BP so zaškolením k BP za prítomnosti poverenej osoby Objednávateľa,
- zaškolenie oprávnených osôb v zmysle bodu 2.4, ktoré môže byť zorganizované aj v deň odovzdania BP.

6. Sankcie
6.1

V prípade omeškania Objednávateľa s platením, zaplatí Objednávateľ Zhotoviteľovi na jeho písomnú výzvu
úrok z omeškania vo výške určenej v § 1 odst.1 Nariadením vlády SR č. 21/2013 Z. z., ktorým sa
vykonávajú niektoré ustanovenia Obchodného zákonníka.

6.2

V prípade omeškania Zhotoviteľa s plnením zmluvy, oproti lehote uvedenej v bode 3.1., zaplatí Zhotoviteľ
Objednávateľovi na jeho písomnú výzvu úrok z omeškania vo výške určenej v § 1 odst.1 Nariadením vlády
SR č. 21/2013 Z. z., ktorým sa vykonávajú niektoré ustanovenia Obchodného zákonníka. Zhotoviteľ
zodpovedá len za omeškanie plnenia, ktoré sám spôsobil.

6.3

Zhotoviteľ má právo prerušiť plnenie zmluvy v prípadoch neplnenia si zmluvných záväzkov zo strany
Objednávateľa.

6.4

Zmluvné strany sa dohodli, že v prípade, ak jedna zo zmluvných strán poruší zmluvu spôsobom
zakladajúcim právo na odstúpenie od zmluvy druhou zmluvnou stranou v zmysle bodu 9.1 alebo 9.2, je
zmluvná strana, ktorá zmluvu takýmto spôsobom porušila, povinná zaplatiť druhej zmluvnej strane zmluvnú
pokutu vo výške 30% z celkovej ceny predmetu zmluvy uvedenej v bode 4.1 zmluvy.

6.5

Táto zmluva nezakladá povinnosť oprávnenej strany vyžadovať od druhej strany zaplatenie sankcií. Sumár
všetkých sankcií uplatnených na jednu zmluvnú stranu nepresiahne cenu uvedenú v bode 4.1.

7. Záruka
7.1

Objednávateľ uplatňuje reklamácie na dodaný predmet zmluvy len písomným spôsobom.

7.2

Zhotoviteľ zodpovedá za vady diela v zmysle §560 a nasledujúcich Obchodného zákonníka počínajúc
dňom odovzdania predmetu zmluvy.

7.3

Zhotoviteľ poskytne Objednávateľovi počas jedného roka po odovzdaní BP neobmedzený počet
telefonických a mailových dotazov pre účely podpory ohľadne ochrany osobných údajov a prístup do
internet fóra osobneudaje.somi.sk.

7.4

Zhotoviteľ poskytne Objednávateľovi, na základe objednávky, podporu vo forme asistencie u
Objednávateľa v prípade kontroly z ÚOOÚ alebo NKÚ ohľadne ochrany osobných údajov v trvaní jedného
pracovného dňa (štandardne troch hodín) v cene 180,- € bez DPH. Dopravné náklady vo výške 0,40€ / km
bez DPH nie sú v cene asistencie. Súčasťou asistencie ja aj konzultácia záverov kontroly a vyjadrení
k týmto záverom. Konzultácia záverov kontroly a vyjadrení k týmto záverom bez účasti na kontrole je
v cene 90,- € bez DPH za každý konzultovaný nález kontroly.

8. Povinnosti Objednávateľa a Zhotoviteľa
8.1

Objednávateľ poskytne Zhotoviteľovi všetky potrebné podklady pre vyhotovenie predmetu zmluvy,
predovšetkým riadne a pravdivo vyplnený Dotazník pre spracovanie BP.

8.2

Objednávateľ sa zaväzuje k riadnej a bezodkladnej súčinnosti so Zhotoviteľom pre potreby plnenia
predmetu tejto zmluvy a to v potrebnom rozsahu.

8.3

Objednávateľ zabezpečí účasť osoby oprávnenej k ďalšiemu konaniu podľa tejto zmluvy, najmä
k preberaniu predmetu zmluvy a zorganizuje svojich zamestnancov a ostatné oprávnené osoby tak, aby
mohli byť zaškolení v zmysle bodu 2.4 zmluvy v termíne dopredu dohodnutom so Zhotoviteľom.
Objednávateľ je povinný predmet zmluvy riadne prevziať a písomne potvrdiť jeho prevzatie.

8.4

Ak zistí Zhotoviteľ, že časové alebo obsahové plnenie zmluvy je ohrozené, je povinný o tom ihneď
informovať Objednávateľa.

Strana 2 z 4 Zmluvy č. 2-DEM2017-011

SOMI Systems, a.s., Banská Bystrica

9. Odstúpenie od zmluvy
9.1

Zhotoviteľ je oprávnený okamžite odstúpiť od zmluvy, po predchádzajúcom písomnom upozornení, ak je
Objednávateľ s plnením podľa bodu 8.1 v omeškaní o viac ako 30 dní oproti dohodnutému termínu, alebo
podstatne porušuje povinnosti vyplývajúce zo zmluvy.

9.2

Objednávateľ je oprávnený okamžite odstúpiť od zmluvy, po predchádzajúcom písomnom upozornení, ak
je Zhotoviteľ v omeškaní s riadnym vykonaním a odovzdaním predmetu zmluvy viac ako 30 dní, alebo
podstatne porušuje povinnosti vyplývajúce zo zmluvy.

9.3

Každá zo zmluvných strán je oprávnená od zmluvy odstúpiť, ak sa pre ňu stalo plnenie zmluvných
povinností celkom nemožným z dôvodov, ktoré nemohla ovplyvniť. V takomto prípade je výpovedná lehota
stanovená na dva mesiace počnúc prvým dňom nasledujúceho mesiaca po mesiaci v ktorom bola výpoveď
doručená druhej strane.

9.4

Ak zmluva zanikne dohodou zmluvných strán pred riadnym ukončením a odovzdaním predmetu zmluvy,
Objednávateľ uhradí Zhotoviteľovi náklady, ktoré tento preukázateľne vynaložil pri plnení predmetu zmluvy.
Zhotoviteľ je povinný v tomto prípade odovzdať Objednávateľovi výsledky svojej činnosti vzťahujúce sa
k predmetu plnenia vrátane podkladov, ktoré prevzal od Objednávateľa na účely plnenia zmluvy.

10. Záverečné ustanovenia
10.1 Vzťahy medzi zmluvnými stranami neupravené touto zmluvou sa riadia príslušnými ustanoveniami
Obchodného zákonníka.
10.2 Zmluva je platná a účinná odo dňa podpisu oboma zmluvnými stranami. Zmluva sa uzatvára na dobu
jedného roka počínajúc dňom odovzdania BP. Zmluvu je možné vypovedať v zmysle bodu 9. Záväzky
dané touto zmluvou nie sú dotknuté jej skoršou výpoveďou.
10.3 Zhotoviteľ preberá zodpovednosť za to, že predmet zmluvy bol vyhotovený bez porušenia autorských práv,
duševného vlastníctva či iných práv tretích osôb.
10.4 Neplatnosť alebo neúčinnosť niektorého z ustanovení zmluvy nemá za následok neplatnosť alebo
neúčinnosť jej ostatných ustanovení. Zmluvné strany sa zaväzujú v takom prípade nahradiť neplatné alebo
neúčinné ustanovenie novým, ktoré bude najbližšie pôvodnému zámeru alebo úmyslu zmluvných strán.
Ustanovenia, ktoré sú ovplyvnené ustanoveniami, ktoré sa stali neplatnými či neúčinnými treba vykladať
tak, aby bol zachovaný pôvodný zmysel a účel dotknutých ustanovení, ak zmluva neustanovuje inak.
10.5 Akékoľvek zmeny a doplnky k zmluve budú urobené formou písomných dodatkov s podpisom oboch strán.
10.6 Zmluva je vyhotovená v 3 rovnopisoch rovnakej platnosti, z ktorých Objednávateľ dostane dve vyhotovenia
a Zhotoviteľ jedno vyhotovenie.
10.7 Zmluvné strany vyhlasujú, že zmluvu uzavreli slobodne a vážne, nie v tiesni a nápadne nevýhodných
podmienok alebo v omyle, jej obsahu porozumeli a na znak svojho súhlasu s jej znením ju potvrdzujú
podpismi oprávnených zástupcov.

V Banskej Bystrici, dňa : .....................

......................................................
SOMI Systems a.s.
Ing. Miroslav Maliniak
predseda predstavenstva

V Dudinciach, dňa : ......................

................................................................
SLOVTHERMAE, Kúpele Diamant Dudince, š.p.
Ing. Marian Bubelíny
riaditeľ

Strana 3 z 4 Zmluvy č. 2-DEM2017-011

SOMI Systems, a.s., Banská Bystrica

Príloha číslo 1
k Zmluve o dielo č. 2-DEM2017-011
v zmysle vyhlášky Úradu na ochranu osobných údajov Slovenskej republiky č. 164/2013 z 13. júna 2013
o rozsahu a dokumentácii bezpečnostných opatrení v znení neskorších predpisov
Bezpečnostný projekt informačného systému (ďalej len „bezpečnostný projekt“) podľa § 19 ods. 2 zákona
č. 122/2013 Z. z. obsahuje:
a) názov informačného systému, na ktorý sa vzťahuje,
b) bezpečnostný zámer,
c) analýzu bezpečnosti informačného systému,
d) závery vyplývajúce z bezpečnostného zámeru a analýzy bezpečnosti informačného systému.
Bezpečnostný zámer vymedzuje základné bezpečnostné ciele, ktoré je potrebné dosiahnuť na ochranu osobných
údajov pred ohrozením ich bezpečnosti. Bezpečnostný zámer obsahuje:
a) formuláciu základných bezpečnostných cieľov a minimálne požadovaných bezpečnostných opatrení,
b) špecifikáciu technických opatrení, organizačných opatrení a personálnych opatrení na zabezpečenie ochrany
osobných údajov v informačnom systéme a spôsob ich využitia,
c) vymedzenie okolia informačného systému a jeho vzťah k možnému narušeniu bezpečnosti informačného
systému,
d) vymedzenie hraníc určujúcich množinu zostatkových rizík; zostatkovým rizikom sa rozumie bezpečnostné riziko,
ktoré zostane úplne alebo čiastočne nepokryté bezpečnostnými opatreniami z dôvodu, že jeho miera je pre
prevádzkovateľa akceptovateľná alebo ju nie je možné eliminovať vhodnými a efektívnymi bezpečnostnými
opatreniami.
Analýza bezpečnosti informačného systému je podrobný rozbor stavu bezpečnosti informačného systému
s vymedzením rozsahu jeho odolnosti a zraniteľnosti.
Analýza bezpečnosti obsahuje najmä kvalitatívnu analýzu rizík tvorenú:
a) identifikáciou rizík založenou na identifikácii aktív a ich vlastníkov, identifikácii hrozieb pre tieto aktíva,
identifikácii zraniteľností zneužiteľných hrozbami a na identifikácii dopadov na aktíva v dôsledku straty dôvernosti,
integrity a dostupnosti,
b) analýzou a ohodnotením rizík založených na určení dopadov, ktoré môžu vyplynúť zo zlyhania bezpečnosti,
c) určením reálnej pravdepodobnosti výskytu zlyhania bezpečnosti a odhadom úrovne rizík vymedzujúcim, či je
riziko akceptovateľné alebo vyžaduje prijatie ďalších opatrení za využitia vopred určených kritérií na akceptáciu
rizika a identifikovaných prijateľných úrovní rizika,
d) identifikáciou a ohodnotením možností minimalizácie rizík, napríklad aplikovaním vhodných bezpečnostných
opatrení, vedomým a objektívnym akceptovaním rizík, vyhnutím sa rizikám alebo prenesením súvisiacich rizík na
tretie strany,
e) výberom cieľov a opatrení na ošetrenie rizík a vymedzením súpisu nepokrytých rizík, použitím technických
noriem (napríklad STN ISO/IEC 27001:2006, STN ISO/IEC 27002:2006) a určením iných metód a prostriedkov
ochrany osobných údajov.
Závery vyplývajúce z bezpečnostného zámeru a analýzy bezpečnosti informačného systému na konkrétne
podmienky prevádzkovaného informačného systému obsahujú:
a) popis bezpečnostných opatrení a spôsob ich uplatňovania v konkrétnych podmienkach,
b) rozsah oprávnení, popis povolených činností a spôsob identifikácie a autentizácie jednotlivých oprávnených
osôb; ak to automatizované prostriedky spracúvania osobných údajov umožňujú, prevádzkovateľ na účel spätnej
identifikácie osoby, miesta a času zabezpečí zaznamenanie každého vstupu oprávnenej osoby do informačného
systému,
c) spôsob, formu a periodicitu výkonu kontrolných činností zameraných na dodržiavanie bezpečnostných opatrení,
d) postupy pri haváriách, poruchách a iných mimoriadnych udalostiach vrátane preventívnych opatrení na zníženie
rizika vzniku mimoriadnych udalostí a možností efektívnej obnovy stavu pred haváriou, poruchou alebo inou
mimoriadnou udalosťou.

Strana 4 z 4 Zmluvy č. 2-DEM2017-011

