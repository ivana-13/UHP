OOU- 02/Zö/S

Zmluva o spracúvaní údajov
uzavretá medzi zmluvnými stranami:
Národný ústav certifikovaných meraní vzdelávania
Sídlo:

Žehrianska 9, 851 07 Bratislava

IČO:

42 134 943

DIČ:

2022673994

Zastúpený:

PhDr. Romana Kanovská, riaditeľka

{ďalej len "Zákazník"/"Prevádzkovateľ")

IBM Slovensko, s pol. s r. o.
Šidlo:

Mlynské Nivy 49, 821 09 Bratislava - mestská časť Ružinov

IČO:

31 337 147

DIČ:

20 20 300 337

DPH IČ:

SK 70 20 000 405

Zapísaný v:

Obchodnom registri Okresného súdu Bratislava I, oddiel Sro, vložka č.: 3897/B

Zastúpený:

Ing Robert Kováč, konateľ

(ďalej len "IBMTSprostredkovateľ")
Preambula
Zmluvné strany sa v súlade s požiadavkami Nariadenia Európskeho parlamentu a Rady (EÚ) 2016/679 z 27.4.2016 o
ochrane fyzických osôb pri spracúvaní osobných údajov a o voľnom pohybe takýchto údajov, ktorým sa zrušuje
smernica 95/46/ES (ďalej len „Nariadenie" a/alebo „GDPR") a zákona č. 18/2018 o ochrane osobných údajov
a o zmene a doplnení niektorých zákonov (ďalej len „zákon o ochrane osobných údajov") dohodli na vymedzení
podmienok spracúvania osobných údajov, spôsobe zabezpečenia ich ochrany, ako aj na vymedzení ďalších práv
a povinností zmluvných strán súvisiacich so spracúvaním osobných údajov v rámci plnenia predmetu Zmluvy o
poskytovaní služieb podpory a údržby systému e-Test č, SW0074/03, uzavretej medzi zmluvnými stranami dňa
28.09.2016, v znení jej Dodatku č. 1 (ďalej len „Zmluva").
Táto Zmluva o spracúvaní údajov (ďalej len „DPA") dňom jej podpísania oprávnenými zástupcami oboch zmluvných
strán v plnom rozsahu nahrádza Zmluvu o spracúvaní osobných údajov uzavretú medzi zmluvnými stranami dňa
15.12.2016 a všetky doterajšie dohody alebo iné dojednania zmluvných strán vzťahujúce sa na podmienky
spracúvania a ochranu osobných údajov v rámci plnenia predmetu Zmluvy.
Táto DPA a jej Príloha k DPA sa vzťahujú na Spracúvanie Osobných údajov IBM v mene Zákazníka (Osobné údaje
Zákazníka) pre poskytovanie služieb uvedených v Zmluve (ďalej len „Služby"). Táto DPA podlieha podmienkam
Zmluvy (v tejto DPA použité a nedefinované pojmy s veľkým začiatočným písmenom majú významy im pridelené
Nariadením). V prípade rozporu má Príloha k DPA prednosť pred DPA, ktorá má prednosť pred Zmluvou

1.

Spracúvanie

1.1 Zákazník (a) je jediným Prevádzkovateľom Osobných údajov Zákazníka alebo (b) dostal pokyny a získal
povolenie príslušného/príslušných Prevádzkovateľa/Prevádzkovateľov k súhlasu so Spracúvaním Osobných údajov
Zákazníka spoločnosťou IBM v zmysle tohto DPA. Zákazník menuje IBM za Sprostredkovateľa na Spracúvanie
Osobných údajov Zákazníka. Ak existujú iní Prevádzkovatelia, Zákazník ich označí a bude informovať IBM o takých
iných Prevádzkovateľoch pred poskytnutím vlastných Osobných údajov, ako je ustanovené v Prílohe k DPA.
Strana 1 z 4

1.2 Zoznam kategórií Dotknutých osôb, typov Osobných údajov Zákazníka, Osobitných kategórií Osobných údajov
a činností spracúvania sa nachádza v príslušnej Prílohe k DPA pre Službu. Pokiaľ príslušná Príloha k DPA
nestanovuje inak, dĺžka trvania Spracúvania zodpovedá dižke trvania Služby. Povaha, účel a predmet Spracúvania je
poskytnutie Služby, ako je uvedené v Zmluve.
1.3 IBM Spracuje Osobné údaje Zákazníka podľa písomných pokynov Zákazníka. Rozsah Zákazníkových pokynov
pre Spracúvanie Osobných údajov Zákazníka je vymedzený Zmluvou, touto DPA vrátane jej Prílohy k DPA a, ak je to
vhodné, použitím a konfiguráciou znakov tejto Služby Zákazníkom a jeho oprávnenými používateľmi. Zákazník môže
poskytnúť ďalšie pokyny, ktoré vyžaduje zákon (Doplňujúce pokyny). Ak si IBM myslí, že Doplňujúci pokyn porušuje
GDPR alebo iné platné právne predpisy o ochrane údajov, IBM informuje Zákazníka bez zbytočného odkladu a môže
pozastaviť plnenie až dokým Zákazník neupraví alebo písomne nepotvrdí zákonnosť Doplňujúceho pokynu. Ak IBM
Zákazníkovi oznámi, že Doplňujúci pokyn nie je uskutočniteľný alebo Zákazník oznámi IBM, že neprijíma ponuku na
Doplňujúci pokyn pripravenú v súlade s Oddielom 10.2, Zákazník môže ukončiť dotknutú Službu tak, že ukončenie
písomne oznámi IBM v lehote jedného mesiaca od oznámenia. IBM nahradí pomernú časť akýchkoľvek
predplatených poplatkov za obdobie po tomto dátume ukončenia.
1.4 Zákazník bude IBM slúžiť ako jediný kontaktný bod. Keďže iní Prevádzkovatelia môžu mať niektoré priame
práva voči IBM, Zákazník sa zaväzuje využívať všetky také práva v ich mene a získať všetky potrebné povolenia od
takých iných Prevádzkovateľov. IBM bude zbavená svojej povinnosti informovať iného Prevádzkovateľa alebo mu
skutočnosť oznámiť, ak IBM poskytne takú informáciu alebo oznámenie Zákazníkovi. Podobne tak bude IBM slúžiť
ako jediný kontaktný bod pre Zákazníka vo vzťahu k jej povinnostiam Sprostredkovateľa podľa tejto DPA.
1.5 IBM bude dodržiavať všetky zákony a právne predpisy týkajúce sa ochrany údajov v rámci EHP (Predpisy o
ochrane údajov) vo vzťahu k Službám uplatniteľným na Sprostredkovateľov. IBM nenesie zodpovednosť za určenie
zákonných požiadaviek, ktoré sa uplatňujú na podnikanie Zákazníka alebo za poskytovanie Služieb, ktoré spĺňajú
také zákonné požiadavky. Čo sa týka vzťahu medzi stranami, Zákazník je zodpovedný za zákonnosť Spracúvania
Osobných údajov Zákazníka. Zákazník nebude využívať Služby v spojitosti s Osobnými údajmi vtákom rozsahu,
v ktorom by také využívanie porušovalo platné Predpisy o ochrane údajov.

2.

Technické a organizačné opatrenia

2 1 IBM zavedie a bude udržiavať technické a organizačné opatrenia uvedené v Prílohe k DPA (TOMs) na
zabezpečenie úrovne bezpečnosti, ktorá náleží riziku rozsahu zodpovednosti na strane IBM. TOMs podliehajú
technickému pokroku a ďalšiemu vývoju. IBM si preto vyhradzuje právo upraviť TOMs, ak sa pritom neznehodnoti
funkčnosť a bezpečnosť Služieb.
2.2 Zákazník potvrdzuje, že TOMs poskytujú vhodnú úroveň ochrany pre Osobné údaje Zákazníka, berúc do úvahy
riziká spojené so Spracúvaním Osobných údajov Zákazníka.
3.

Práva a žiadosti Dotknutej osoby

3.1 V rozsahu, ktorý umožňuje právny poriadok, IBM musí informovať Zákazníka o žiadostiach od Dotknutých osôb,
využívajúcich svoje práva Dotknutých osôb (napr oprava, vymazanie, blokovanie údajov), adresovaných priamo IBM
ohľadom Osobných údajov Zákazníka. Zákazník nesie zodpovednosť za zodpovedanie takých žiadostí Dotknutých
osôb. IBM Zákazníkovi primerane pomôže v zodpovedaní takých žiadostí Dotknutých osôb v súlade s Oddielom 10.2.
3.2 Ak si Dotknutá osoba priamo uplatní nárok voči IBM za porušenie svojich práv Dotknutej osoby, Zákazník
odškodní IBM za akékoľvek výdavky, poplatky, škody, náklady alebo straty vyplývajúce z takého uplatneného nároku,
v rozsahu, v ktorom IBM oznámila uplatnený nárok Zákazníkovi a dala mu možnosť spolupracovať s IBM pri obrane a
vyrovnaní nároku. V závislosti od podmienok Zmluvy si Zákazník môže voči IBM uplatniť nárok zo súm zaplatených
Dotknutej osobe za porušenie jej práv Dotknutej osoby spôsobené tým, že IBM porušila svoje povinnosti vyplývajúce
z GDPR.

4.

Žiadosti Tretej osoby a dôvernosť

4.1 IBM nezverejní žiadnej tretej strane Osobné údaje Zákazníka, ibaže by ju na zverejnenie oprávnil Zákazník
alebo by to požadoval zákon. Pokiaľ vyžaduje prístup k Osobným údajom Zákazníka vláda alebo Dozorný orgán, IBM
to oznámi Zákazníkovi pred ich zverejnením, s výnimkou prípadu, že by taký postup bol nezákonný
4 2 IBM vyžaduje, aby všetci je] zamestnanci poverení Spracúvaním Osobných údajov Zákazníka zachovávali
dôvernosť údajov a nevykonávali Spracúvanie takých Osobných údajov Zákazníka na žiadne iné účely, s výnimkou,
keď konajú na základe pokynov Zákazníka alebo si také konanie vyžadujú platné právne predpisy

Strana 2 z 4

5.

Audit

5.1 IBM umožní a prispeje k auditom {vrátane inšpekcií), vykonaným Zákazníkom alebo iným audítorom povereným
Zákazníkom, Spracúvania Osobných údajov Zákazníka spoločnosťami IBM v súlade s nasledujúcimi postupmi:
a. Na písomnú požiadavku Zákazníka poskytne IBM Zákazníkovi alebo ním poverenému audítorovi
najaktuálnejšie osvedčenia a/alebo súhrnné audítorské správy, ktoré IBM obstarala na pravidelné preskúšanie,
posúdenie a zhodnotenie účinnosti TOMs.
b. IBM bude primerane spolupracovať so Zákazníkom tým, že poskytne dodatočné dostupné informácie
vzťahujúce sa na TOMs, aby Zákazník lepšie porozumel takým TOMs
c. Pokiaľ potrebuje Zákazník, na splnenie jeho vlastných auditových povinností alebo auditových povinností
iných Prevádzkovateľov alebo požiadavky príslušného Dozorného orgánu, ďalšie informácie, Zákazník bude
písomne informovať IBM, aby IBM mohla poskytnúť také informácie alebo k ním mohla udeliť Zákazníkovi
prístup.
d. V rozsahu, v akom nie je možné inak vyhovieť auditovej povinnosti vyplývajúcej z platných právnych
predpisov, iba entity so zákonným mandátom (ako vládne regulačné orgány, vykonávajúce dohľad nad
prevádzkou Zákazníka), Zákazník alebo ním poverený audítor môžu vykonať návštevu priamo na mieste
zariadení používaných na poskytnutie Služby, počas bežných pracovných hodín a iba spôsobom, ktorý spôsobí
minimálne narušenie obchodu IBM a v súlade s akýmikoľvek auditovými postupmi opísanými v Prílohe k DPA
pre zníženie rizík pre ostatných zákazníkov IBM, pričom vykonanie takej návštevy podlieha koordinácii jej
načasovania.
5.2 Každá strana znáša svoje vlastné náklady pokiaľ ide o odseky a. a b časti 5.1. Akákoľvek ďalšia pomoc bude
poskytnutá v súlade s odsekom 10.2.

6.

Navrátenie alebo vymazanie Osobných údajov Zákazníka

6.1 Pokiaľ platné právne predpisy nevyžadujú inak, po ukončení alebo uplynutí Zmluvy, IBM buď vymaže alebo
navráti Osobné údaje Zákazníka v jej držbe, ako je uvedené v príslušnej Prílohe k DPA.
7.

Subdodávateľa

7.1 Zákazník oprávňuje IBM, aby zapojila subdodávateľov na Spracúvanie Osobných údajov Zákazníkov
(Subdodávatelia) Zoznam aktuálnych Subdodávateľov je uvedený v príslušnej Prílohe k DPA. IBM v predstihu
oznámi Zákazníkovi akékoľvek zmeny Subdodávateľov, ako uvádza príslušná Príloha k DPA. Zákazník môže v
lehote 30 dni po tom: čo IBM oznámi zamýšľanú zmenu, namietať pridaniu Subdodávateľa z dôvodu, že také pridanie
by spôsobilo porušenie požiadaviek príslušných právnych predpisov Zákazníkom. Námietka Zákazníka musí byť v
písomnej forme a obsahovať Zákazníkove konkrétne dôvody pre jeho namietanie a, podľa možnosti, aj možnosti
zmiernenia dopadu. Pokiaľ Zákazník v uvedenej lehote nevznesie námietku, príslušný Subdodávateľ môže obdržať
zadanie na Spracúvanie Osobných údajov Zákazníka. Pretým, ako bude umožnené Subdodávateľovi Spracúvať
akékoľvek Osobné údaje Zákazníka, IBM uloží akémukolVek schválenému Subdodávateľovi podstatne podobné
povinnosti ochrany údajov ako tie uvedené v tejto DPA.
7.2 Ak Zákazník oprávnene namieta pridaniu Subdodávateľa a IBM nemôže Zákazníkovej námietke rozumne vyjsť
v ústrety, IBM to oznámi Zákazníkovi. Zákazník môže ukončiť dotknuté Služby tým, že poskytne IBM písomné
oznámenie v lehote jedného mesiaca od oznámenia IBM. IBM nahradí pomernú časť akýchkoľvek predplatených
poplatkov za obdobie po tomto dátume ukončenia.

8.

Cezhraničné spracúvanie údajov

8.1 Súhlasom s touto DPA vstupuje Zákazník do Štandardných zmluvných doložiek EÚ, na ktoré odkazuje Príloha
k DPA, so Subdodávateľmi so sídlom mimo buď Európskeho hospodárskeho priestoru alebo krajín, ktoré sú
Európskou komisiou považované za krajiny zaisťujúce primeranú ochranu (Dovozcovia údajov). Dovozcovia údajov,
ktori sú spoločnosťami IBM sú „Dovozcovia údajov IBM' .
8.2 Pokiaľ Zákazník oznámením upovedomí IBM o inom Prevádzkovateľovi a IBM nevznesie v lehote 30 dní od
Zákazníkovho oznámenia námietku, Zákazník súhlasí v mene takých iných Prevádzkovateľov, alebo ak nemôže
súhlasiť, obstará súhlas takých Prevádzkovateľov, s bytím doplnkový vývozca údajov v zmysle Štandardných
zmluvných doložiek EÚ uzavretých medzi Dovozcami údajov IBM a Zákazníkom. IBM obstarala prijatie súhlasu
takých iných Prevádzkovateľov od Dovozcov údajov IBM. Zákazník súhlasí a, ak je to vhodné obstará súhlas iných
Prevádzkovateľov s tým, že Štandardné zmluvné doložky EÚ, vrátane akýchkoľvek nárokov z nich vyplývajúcich,
podliehajú ustanoveniam Zmluvy, vrátane obmedzení a vylúčení zodpovednosti. V prípade rozporu majú prednosť
Štandardné zmluvné doložky EÚ.

Strana 3 z 4

8 3 Ak v súlade s Oddielom 7 zapojí IBM nového Subdodávateľa, ktorý je Dovozcom údajov IBM, IBM obstará
súhlas tohto nového Dovozcu údajov IBM so Štandardnými zmluvnými doložkami EÚ a Zákazník, v jeho mene
a/alebo v mene iných Prevádzkovateľov, podľa vhodnosti, vopred súhlasí s tým, aby taký Dovozca údajov IBM bol
dodatočným dovozcom údajov podľa Štandardných zmluvných doložiek EÚ. Ak Zákazník nemôže súhlasiť v mene
Prevádzkovateľa, Zákazník obstará súhlas takého Prevádzkovateľa. Ak nový Dovozca údajov nie je spoločnosťou
IBM (Dovozca údajov - Tretia osoba), podľa uváženia IBM, buď (i) Zákazník vstúpi do samostatných Štandardných
zmluvných doložiek EÚ, ktoré poskytne IBM alebo (ii) Dovozca údajov IBM uzavrie s takým Dovozcom údajov Treťou osobou písomnú dohodu ukladajúcu rovnaké povinnosti Dovozcovi údajov - Tretej osobe ako tie, ktoré sú
v zmysle Štandardných zmluvných doložiek EÚ uložené Dovozcovi údajov IBM.

9.

Porušenie ochrany osobných údajov

9 1 IBM oznámi Zákazníkovi Porušenie ochrany osobných údajov bez zbytočného odkladu po tom, čo sa o ňom
dozvie vo vzťahu k Službám. IBM bezodkladne vyšetrí Porušenie ochrany osobných údajov, pokiaľ k nemu došlo na
infraštruktúre IBM alebo v inom priestore, za ktorý je IBM zodpovedná a pomôže Zákazníkovi, ako je uvedené v
článku 10.

10.

Pomoc

10.1 IBM pomôže Zákazníkovi technickými a organizačnými opatreniami, v najväčšej možnej miere, so splnením
povinnosti Zákazníka dodržiavať práva Dotknutých osôb a so zabezpečením dodržiavania povinností Zákazníka
vzťahujúcich sa na bezpečnosť Spracúvania, oznámenie Porušenia ochrany osobných údajov a Posúdenie vplyvu na
ochranu údajov, berúc do úvahy informácie dostupné IBM.
10.2 Zákazník podá písomnú žiadosť o akúkoľvek pomoc, ktorá sa uvádza v tejto DPA. IBM nebude od Zákazníka
vyžadovať vyšší ako primeraný poplatok za poskytnutie takej pomoci alebo za Doplňujúce pokyny, pričom tieto
poplatky uvedie v ponuke, ktorá podlieha písomnému súhlasu strán alebo v príslušnom ustanovení Zmluvy o riadení
zmeny
11.

Záverečné ustanovenia

11.1 Táto DPA nadobúda platnosť a účinnosť dňom jej podpisu oboma zmluvnými stranami.
11.2 Táto DPA sa uzatvára na dobu určitú - na dobu platnosti Zmluvy
11.3 Túto DPA je možné meniť a dopĺňať výlučne formou očíslovaných písomných dodatkov, podpísaných oboma
zmluvnými stranami.
11.4 Zmluvné vzťahy, ktoré nie sú touto DPA a Prílohou k DPA výslovne upravené, sa spravujú ustanoveniami
Zmluvy a príslušnými všeobecne záväznými právnymi predpismi Slovenskej republiky.
11.5 Táto DPA je záväzná pre právnych nástupcov zmluvných strán
11.6 Neplatnosť akéhokoľvek ustanovenia tejto DPA alebo časti ustanovení nemá vplyv na platnosť akéhokoľvek
iného ustanovenia tejto DPA alebo zostávajúcej časti príslušného ustanovenia.
11.7 Nedeliteľnou súčasťou tejto DPA je nasledovná príloha:
Príloha č. 1:

Príloha k Zmluve o spracúvaní údajov (Príloha k DPA).

11.8 DPA je vyhotovená v troch rovnopisoch rovnakej právnej sily, z ktorých 2 exempláre obdrží Prevádzkovateľ
a jeden exemplár obdrží Sprostredkovateľ.
11.9 Zmluvné strany vyhlasujú, že si Zmluvu pozorne prečítali, jej obsahu dobre porozumeli, a že táto Zmluva
vyjadruje ich skutočnú, slobodnú a vážnu vôľu, na znak čoho ju potvrdzujú svojimi podpismi.

V Bratislavy

ZA PREVÁDZKOVATEĽA
PhDr. Romana Kanovská
riaditeľka

ZA

KOVAŤ E l ^
tobert Kováč
konateľ

zrf
Strana 4 z 4

