Zmluva o poskytovaní služieb č. 480/2019
uzavretá podľa § 269 ods. 2 zákona č. 513/1991 Zb. Obchodný zákonník v znení neskorších predpisov
(ďalej len „Obchodný zákonník“) medzi zmluvnými stranami (ďalej len „zmluva“):
Dodávateľ:
obchodné meno

:

PURPUR, s. r. o.

so sídlom

:

Pribinova 4/17952, 811 09 Bratislava

IČO

:

45 643 423

DIČ
IČ DPH
bankové spojenie

:
:
:

2023083524
SK2023083524
Tatra banka a.s., Bratislava

IBAN
SWIFT
č. účtu
zápis

:
:
:
:

SK52 1100 0000 0029 4800 2325
TATRSKBX
2948002325/1100
Obchodný register Okresného súdu Bratislava I, odd.: Sro, vložka 66329/B

zastúpená

:

Mgr. Martin Winkler, konateľ spoločnosti
Martin Baran, konateľ spoločnosti
(ďalej len „DODÁVATEĽ“)

a
Odberateľ:
Názov

: Úrad podpredsedu vlády Slovenskej republiky
pre investície a informatizáciu

so sídlom

: Štefánikova 15, 811 05 Bratislava

IČO

: 50 349 287

DIČ

: 2120287004

IČ DPH

:

registrácia
bankové spojenie:
zastúpený

:
: SK52 8180 0000 0070 0055 7142
: Mgr. Patrik Krauspe, vedúci úradu
(ďalej len „ODBERATEĽ“)
(„DODÁVATEĽ“ a „ODBERATEĽ“ ďalej spolu aj ako „Zmluvné strany“
alebo jednotlivo ako „Zmluvná strana“)

Preambula
DODÁVATEĽ je výhradný užívateľ licencie k počítačovej aplikácií HOPINTAXI (ďalej len „Aplikácia“),
prostredníctvom ktorej je možné cez mobil a/alebo webové rozhranie realizovať objednanie a uzavretie
zmluvy o poskytnutí taxi služby s treťou osobou a je oprávnený realizovať právne úkony súvisiace
s užívaním a využívaním Aplikácie a výhradne oprávnený nakladať s licenciou a Aplikáciou. ODBERATEĽ je
ústredný orgán štátnej správy, ktorý má záujem využívať uvedenú Aplikáciu a má záujem na tom, aby
DODÁVATEĽ realizoval správu jeho účtu, preberal platby pre taxikárov za zrealizované prepravy
a vykonával iné činnosti dohodnuté v tejto zmluve, pričom za dohodnuté činnosti uhradí dohodnutú odmenu.
Za tým účelom uzavierajú Zmluvné strany túto zmluvu s nasledovným obsahom.
1

Čl. I
Predmet zmluvy
1.1

Na základe zmluvy sa DODÁVATEĽ zaväzuje vytvoriť v Aplikácií pre ODBERATEĽA účet,
zaregistrovať ho do HOPINTAXI portálu pre firemného zákazníka (ďalej len „Registrácia“)
a poskytnúť ďalšie plnenia, a to poskytnúť mobilnú Aplikáciu, nastaviť Aplikáciu pre firemného
klienta, zaškoliť užívateľov Aplikácie, dodať manuály, poskytnúť bezplatnú podporu, správu účtu a
úpravu funkcionality Aplikácie podľa požiadaviek firemného klienta počas celej platnosti zmluvy
(ďalej len „Predmet zmluvy“).
Čl. II
Zriadenie konta a použitie Aplikácie

2.1

Za tým účelom, aby ODBERATEĽ a ním určené osoby mohli využívať Aplikáciu a taxislužby bez
potreby úhrady v hotovosti priamo taxikárovi, zaregistruje DODÁVATEĽ ODBERATEĽA cez webové
rozhranie v Aplikácií, zahrnie ho do databázy firemných zákazníkov a poskytne mu prihlasovacie
údaje. Súčasne ODBERATEĽ určí poverenú(é) osobu(y), ktoré budú ďalej registrovať určené osoby,
ktoré budú využívať Aplikáciu prostredníctvom prihlasovacích údajov ODBERATEĽA. Poverené
osoby budú súčasne kontaktnými osobami pre DODÁVATEĽA. DODÁVATEĽ zabezpečí pre
poverené osoby a podľa dohody aj pre určené osoby školenie o Aplikácií, o jej správnom využívaní,
o realizácií transakcií cez Aplikáciu a o ďalších skutočnostiach týkajúcich sa Aplikácie, vrátane
ďalších individuálnych školení.

2.2

DODÁVATEĽ zriadi admin konto pre ODBERATEĽA, prostredníctvom ktorého je ODBERATEĽ
oprávnený zaregistrovať si ďalšie osoby, ktoré budú využívať Aplikáciu a prostredníctvom nej
využívať služby taxikárov za podmienok dohodnutých v tejto zmluvy. ODBERATEĽ si cez admin
konto sám zriadi ďalšie kontá, ktoré budú využívať Aplikáciu, je oprávnený meniť určité nastavenia
a to najmä prihlasovacie heslo, limitovanie ceny jazdného hradeného prostredníctvom Aplikácie,
určenie dní v týždni, kedy je možné využívať Aplikáciu určenými osobami a pod. Do uvedených
skutočností DODÁVATEĽ žiadnym spôsobom nezasahuje a najmä nezodpovedá za to, kto skutočne
službu využije, pokiaľ bude služba využívaná určenou osobou zahrnutou v databáze pri
ODBERATEĽOVI.

2.3

Po ukončení jazdy zadá taxikár do Aplikácie sumu jazdného z taxametra a v rámci Aplikácie ju
odošle k osobe vo vozidle. Určená osoba využívajúca Aplikáciu je povinná sumu jazdného v aplikácií
skontrolovať a v prípade jej správnosti ju potvrdiť, čím ju odsúhlasí. Pokiaľ určená osoba sumu
jazdného nepotvrdí bezodkladne, najneskôr do 1 minúty od jej doručenia, platí, že suma jazdného
bola potvrdená bez ohľadu na to, či sa tak stalo alebo nie. V prípade, že ODBERATEĽ dodatočne
zistí, že suma jazdného bola účtovaná vyššia, ako by mala byť účtovaná, požiada DODÁVATEĽA
o preverenie ceny jazdného z údajov z Aplikácie. DODÁVATEĽ oznámi ODBERATEĽOVI zistenia
spolu s odôvodnením najneskôr do piatich (5) dní odo dňa doručenia žiadosti ODBERATEĽA. Pokiaľ
budú zistené rozdiely medzi sumou, ktorá mala byť účtovaná a ktorá bola skutočne účtovaná, je
DODÁVATEĽ povinný zabezpečiť správne vyúčtovanie sumy jazdného, a to pri najbližšom
fakturačnom období. Pokiaľ transakcia prebehla v poriadku, sú taxikár aj určená osoba informovaní
o realizácií transakcie prostredníctvom Aplikácie.

2

2.4

ODBERATEĽ si z Aplikácie môže kedykoľvek stiahnuť a preveriť všetky realizované jazdy, ktoré
realizovali určené osoby. Databáza jázd sa bude archivovať v Aplikácií po dobu 6 mesiacov
a následne bude vymazaná, pokiaľ zo strany ODBERATEĽA nedôjde k reklamácií uskutočnených
jázd. Uhradením faktúry ODBERATEĽ akceptuje údaje z databázy jázd.

2.5

V súlade so zmluvou medzi DODÁVATEĽOM

a taxikármi následne uhradí

DODÁVATEĽ

príslušnému taxikárovi sumu jazdného za celý mesiac za využívanie taxislužby ODBERATEĽOM.
DODÁVATEĽ zodpovedá za to, že suma potvrdeného jazdného bude riadne a včas uhradená
taxikárom. Za prípadné omeškanie s úhradou jazdného taxikárom zodpovedá v plnom rozsahu
DODÁVATEĽ. DODÁVATEĽ sa zaväzuje, že ODBERATEĽOVI v plnom rozsahu nahradí akúkoľvek
sankciu, škodu, náklady, nároky zo zodpovednosti alebo akékoľvek iné výdavky, ktoré by mohli
zaťažiť ODBERATEĽA v súvislosti s neplnením povinností DODÁVATEĽA vyplývajúcich zo zmluvy.
Čl. III
Správa účtu
3.1

Správa účtu ODBERATEĽA v Aplikácií počas trvania zmluvného vzťahu je bezplatná. Správa účtu
zahŕňa v prípade potreby zistenie informácií o stave účtu, detailoch jazdy alebo akékoľvek
reklamácie a pod.
Čl. IV
Cena a platobné podmienky

4.1

ODBERATEĽ je povinný zaplatiť DODÁVATEĽOVI za poskytnutie plnenia podľa Predmetu zmluvy
dohodnutú cenu v zmysle platného cenníka uvedeného v odseku 4.6 zmluvy (ďalej len „Dohodnutá
cena“).

4.2

Dohodnutá cena bude uhradená na základe mesačných zúčtovacích faktúr vystavených
DODÁVATEĽOM

k poslednému

dňu

príslušného

kalendárneho

mesiaca

a doručených

ODBERATEĽOVI v lehote 30 dní odo dňa ich vystavenia (ďalej len „Faktúra“). ODBERATEĽ sa
zaväzuje uhrádzať jednotlivé Faktúry bankovým prevodom na účet DODÁVATEĽA uvedený
v záhlaví zmluvy.
4.3

DODÁVATEĽ vystaví Faktúru na základe potvrdení o poskytnutí plnenia, ktoré budú prílohou každej
faktúry. Splatnosť každej Faktúry vystavenej DODÁVATEĽOM je 30 dní odo dňa jej doručenia
ODBERATEĽOVI. DODÁVATEĽ vo Faktúre uvedie okrem celkovej ceny aj každú objednávku zvlášť
v samostatnej položke, ktorá bude obsahovať meno zamestnanca, osobné číslo zamestnanca,
nákladové stredisko, počet najazdených kilometrov, resp. trasu v rámci paušálu, počet stojných
minút a cenu. Potvrdenie o poskytnutí plnenia musí obsahovať meno zamestnanca, osobné číslo
zamestnanca, počet najazdených kilometrov, resp. trasu v rámci paušálu, počet stojných minút
a cenu.

4.4

Faktúra doručená ODBERATEĽOVI musí spĺňať náležitosti daňového dokladu v zmysle platných
právnych predpisov najmä náležitosti stanovené zákonom č. 222/2004 Z. z. o dani z pridanej
hodnoty v znení neskorších predpisov. Faktúry budú doručené na adresu ODBERATEĽA uvedenú v
záhlaví zmluvy. Ak Faktúra nebude úplná alebo bude obsahovať nesprávne údaje vrátane príloh,
bude takáto Faktúra DODÁVATEĽOVI vrátená. DODÁVATEĽ je povinný vyhotoviť a doručiť
3

opravenú Faktúru ODBERATEĽOVI najneskôr do 5 pracovných dní odo dňa jej vrátania
ODBERATEĽOM. V tomto prípade začne plynúť nová lehota splatnosti Faktúry odo dňa
nasledujúceho po dni jej opätovného doručenia.
4.5

V prípade omeškania ODBERATEĽA s úhradou Faktúry vystavenej DODÁVATEĽOM, má
DODÁVATEĽ nárok na zaplatenie úroku z omeškania z neuhradenej fakturovanej sumy podľa
príslušných ustanovení Obchodného zákonníka a Nariadenia vlády SR č. 21/2013, ktorým sa
vykonávajú niektoré ustanovenia Obchodného zákonníka.

4.6

Dohodnutá cena (jazdné a ostatné príplatky) je ku dňu podpisu zmluvy stanovená nasledovne:
-

maximálna cena jazdného za 1 km jazdy v Bratislave v € = 0,60 € bez DPH (slovom: šesťdesiat
centov),

-

maximálna výška minimálneho jazdného v € = 4,00 € bez DPH (slovom: štyri eurá nula centov),

-

maximálna výška ceny stojného/čakania za 1 min. v € = 0,27 € bez DPH (slovom:
dvadsaťsedem centov),

-

maximálna výška nástupného v € = 1,60 € bez DPH (slovom: jedno euro šesťdesiat centov).

K Dohodnutým cenám bude účtovaná DPH podľa príslušných právnych predpisov.
Čl. V
Záverečné ustanovenia
5.1.

Zmluvu možno meniť a dopĺňať výlučne vo forme písomných dodatkov podpísaných obidvoma
Zmluvnými stranami.

5.2

Zmluva sa uzatvára na dobu určitú, a to na dobu 24 (dvadsaťštyri) mesiacov od účinnosti zmluvy
alebo do vyčerpania finančného limitu 64 309,00 € (slovom: šesťdesiatštyritisíctristodeväť eur nula
centov) bez DPH, podľa toho, ktorá skutočnosť nastane skôr. Zmluvu je možné ukončiť písomnou
dohodou Zmluvných strán alebo odstúpením od zmluvy podľa § 344 a nasl. Obchodného zákonníka.
Účinky odstúpenia nastávajú dňom doručenia písomného oznámenia o odstúpení druhej Zmluvnej
strane.

5.3.

Zmluvné strany, pre prípad akéhokoľvek budúceho nedorozumenia alebo sporu súvisiaceho
s plnením zmluvy, deklarujú vôľu dospieť prednostne k mimosúdnemu vyriešeniu veci tak, aby
nedošlo k narušeniu vzťahu založeného zmluvou .

5.4.

Zmluva nadobúda platnosť dňom jej podpisu Zmluvnými stranami, v prípade, že zmluva nebude
podpísaná oboma Zmluvnými stranami v jeden deň, nadobúda platnosť dňom pripojenia podpisu tej
Zmluvnej strany, ktorá zmluvu podpíše neskôr. Zmluva nadobúda účinnosť dňom nasledujúcim po
dni jej zverejnenia v Centrálnom registri zmlúv.

5.5.

Zmluva je vyhotovená v piatich (5) origináloch, z ktorých DODÁVATEĽ obdrží jedno (1) vyhotovenie
a ODBERATEĽ štyri (4) vyhotovenia.

5.6

Na právne vzťahy bližšie neupravené touto zmluvou sa primerane vzťahujú ustanovenia
Obchodného zákonníka, a podporne aj Občianskeho zákonníka a/alebo iných príslušných
všeobecne záväzných právnych predpisov platných v Slovenskej republike.

4

5.7.

Zmluvné strany prehlasujú, že si zmluvu prečítali, jej obsahu porozumeli a že je prejavom ich
slobodnej a vážnej vôle, na znak čoho ju podpisujú.

5.8.

Zmluvné strany sa dohodli, že akákoľvek komunikácia v súvislosti s plnením zmluvy bude prebiehať
cez nasledovné kontakty, pričom ich zmenu je každá Zmluvná strana povinná oznámiť druhej
Zmluvnej strane bez zbytočného odkladu.

Za ODBERATEĽA :

Henrich Modrovič
Tel: +421 940 504 240
E-mail : henrich.modrovic@vicepremier.gov.sk

Za DODÁVATEĽA :

Ján Pavlačič
Tel: +421 905 787 067
e-mail : pavlacic@hopintaxi.com

V Bratislave dňa ______________

V Bratislave dňa ______________

Úrad podpredsedu vlády Slovenskej republiky
pre investície a informatizáciu

PURPUR, s.r.o.

_____________________________

_____________________________

Mgr. Patrik Krauspe
vedúci úradu

Mgr. Martin Winkler
konateľ spoločnosti

_____________________________
Martin Baran
konateľ spoločnosti

5

