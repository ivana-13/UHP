Zmluva číslo: ZM00000923

Zmluva o poskytovaní servisu
uzatvorená v zmysle § 269 ods. 2 Obchodného zákonníka
(ďalej len ako „Zmluva“)

Zmluvné strany:
Obchodné meno:
Sídlo:
IČO:
IČ DPH:
Zapísaná:
IBAN:
SWIFT kód:
Zastúpená:

Rozhlas a televízia Slovenska
Mlynská dolina, 845 45 Bratislava
47 232 480
SK2023169973
v obchodnom registri Okresného súdu Bratislava I, Oddiel Po, Vložka č. 1922/B
XXXXXX
XXXXXX
PhDr. Jaroslav Rezník, generálny riaditeľ

(ďalej len ako „objednávateľ“)
a
Obchodné meno:
Sídlo:
ICO:
DIČ:
IC DPH:
Zapísaná:
IBAN:
SWIFT kód:
Zastúpená:

CREANET a.s.
L. Svobodu 73, 058 01 Poprad, Slovenská republika
44 813 244
2022848564
SK2022848564
v obchodnom registri Okresného súdu Prešov, oddiel Sa, vložka č. 10500/p
XXXXXX
XXXXXX
Marek Môcik, predseda predstavenstva

(ďalej len ako „poskytovateľ“)
(objednávateľ a poskytovateľ ďalej spoločne aj ako „zmluvné strany“)

Čl. I
Predmet Zmluvy
1. Na základe tejto zmluvy sa Poskytovateľ zaväzuje po dobu platnosti tejto zmluvy dodávať
Objednávateľovi služby technickej podpory (support, údržba a rozšírenia), ktoré zabezpečia
odstránenie prevádzkových problémov a umožnia bezkolízny chod a plnú funkčnosť webového
portálu, mobilnej aplikácie a redakčného systému správy.rtvs.sk.
2. Predmetom zmluvy sú dodávky servisných služieb software podľa prílohy č.1.
Čl. II
Odmena

1. Odmena za poskytovanie služieb je stanovená dohodou zmluvných strán a v súlade so
zákonom č. 18/1996 Z.z. o cenách v znení neskorších predpisov vo výške 1160,- EUR bez
DPH, paušálne za kalendárny mesiac. Celková odmena za kalendárny rok je 13 920,- EUR bez
DPH. V odmene sú započítané služby v rozsahu 29 hodín za kalendárny mesiac, čo

Zmluva číslo: ZM00000923

2.

3.
4.

5.

6.

7.

predstavuje 40,- EUR (slovom: štyridsať eur) za jednu hodinu poskytovania služieb bez DPH.
V odmene upravenej v tomto článku je zahrnutá aj odmena za udelenie súhlasu podľa čl. IV
bod 3 tejto zmluvy.
V prípade, ak poskytovateľ neposkytne služby v rozsahu 29 hodín v kalendárnom mesiaci,
nevyužité hodiny sa považujú za predplatené. Faktúry budú vystavované mesačne, vždy po
ukončení príslušného mesiaca, za ktorý sa služby fakturujú.
Objednávateľ zaplatí odmenu poskytovateľovi na základe faktúry vystavenej poskytovateľom
so splatnosťou 30 dní odo dňa jej doručenia do sídla objednávateľa.
Faktúra musí obsahovať všetky náležitosti v súlade so zákonom č. 222/2004 Z. z. o dani z
pridanej hodnoty v znení neskorších predpisov a zákonom č. 431/2002 Z. z. o účtovníctve v
znení neskorších predpisov. Prílohou k faktúre je aj detailný rozpis požiadaviek a
uskutočnených úkonov podpísaný oboma zmluvnými stranami (zodpovednými osobami),
vrátane vyčíslenia spotreby servisných hodín a všetkých nevyčerpaných prenesených hodín.
V prípade, ak doručená faktúra nebude obsahovať náležitosti stanovené touto zmluvou alebo
zákonom, resp. bude obsahovať iné nezrovnalosti, je objednávateľ oprávnený vrátiť ju
poskytovateľovi na prepracovanie. Oprávneným vrátením faktúry lehota splatnosti plynie
odznova odo dňa doručenia novej (opravenej) faktúry objednávateľovi.
Objednávateľ je povinný fakturovanú odmenu za služby zaplatiť, a to bezhotovostným
prevodom na účet poskytovateľa uvedený v záhlaví tejto zmluvy. Povinnosť objednávateľa
zaplatiť odmenu za služby je splnená odpísaním fakturovanej odmeny za služby z jeho účtu.
V prípade omeškania objednávateľa s úhradou faktúry je poskytovateľ oprávnený požadovať
od objednávateľa zaplatenie úroku z omeškania v zmysle príslušných ustanovení Obchodného
zákonníka v platnom znení.
Čl. III
Spôsob poskytovania služieb

1. Poskytovateľ poskytuje služby podľa povahy služieb cez vzdialený prístup, prípadne v sídle
objednávateľa, za podmienok a v čase podľa prílohy č. 1 na vlastné náklady a na svoje
nebezpečenstvo v rozsahu 29 hodín za kalendárny mesiac. V prípade, ak objednávateľ
nevyužije stanovený rozsah hodín v kalendárnom mesiaci podľa predchádzajúcej vety, tak sa
nevyužité hodiny prenášajú do ďalších kalendárnych mesiacov a to aj opakovane. Čas
poskytovania služby poskytovateľom sa počíta po minútach. Poskytovateľ pri poskytovaní
služieb môže poskytovaním služieb poveriť aj inú osobu. V takom prípade má poskytovateľ
zodpovednosť akoby poskytoval služby poskytovateľ. Poskytovateľ je povinný služby
poskytovať s vynaložením odbornej starostlivosti a v súlade s právnymi predpismi tak, aby
objednávateľovi nevznikla škoda a aby nebolo ohrozené dobré meno a dobrá povesť
objednávateľa. V prípade porušenia povinnosti podľa prvej vety je poskytovateľ povinný uhradiť
objednávateľovi náhradu vzniknutej škody. Poskytovateľ poskytuje služby na základe pokynov
objednávateľa v lehotách podľa prílohy č. 1. Poskytovateľ je povinný upozorniť objednávateľa
na nevhodnú povahu pokynov objednávateľa. Poskytovateľ nezodpovedá za škodu, ktorá
vznikla na základe nevhodných pokynov objednávateľa len v prípade, ak objednávateľa na
nevhodnú povahu pokynov upozornil. Poskytovateľ poskytuje služby na základe požiadavky
objednávateľa, ktorú objednávateľ poskytovateľovi nahlási telefonicky na telefónnom čísle
+421 918 561 984, prípadne e- mailom na adresu mocik@creanet.sk .Poskytovateľ prijatie
požiadavky na poskytnutie služby potvrdí e- mailovou notifikáciou na e- mailovú adresu
oznamovateľa, prípadne na e- mailovú adresu kontaktnej osoby objednávateľa.
2. Pre účely splnenia záväzkov vyplývajúcich z tejto zmluvy si zmluvné strany stanovili kontaktné
osoby. Kontaktnou osobou za poskytovateľa je p. Marek Môcik, tel. č. XXXXXXXX, email: mocik@creanet.sk a kontaktnou osobou za objednávateľa je p. Maroš Dojčák, tel. č.
XXXXXXXX, e- mail: maros.dojcak@rtvs.sk. Akékoľvek zmeny kontaktných osôb si
zmluvné strany písomne oznámia bez zbytočného dokladu.
3. Po vyriešení požiadavky objednávateľa, je poskytovateľ povinný informovať oznamovateľa,
prípadne kontaktnú osobu objednávateľa e- mailovou notifikáciou. Okamihom doručenia

Zmluva číslo: ZM00000923

notifikácie podľa predchádzajúcej vety plynie objednávateľovi doba troch pracovných dní na
kontrolu poskytnutej služby, pričom lehota na poskytnutie služby zo strany poskytovateľa
prestáva plynúť. V prípade, ak má poskytnutá služba vady, služba nebola poskytnutá v súlade
s požiadavkami objednávateľa, prípadne bola poskytnutá čiastočne, objednávateľ túto
skutočnosť bez zbytočného odkladu oznámi poskytovateľovi a poskytovateľ je povinný odstrániť
vady poskytnutej služby tak, aby bola dodržaná pôvodná lehota na poskytnutie služby. Po
odstránení vád, plynie opäť trojdňová lehota na kontrolu poskytnutých služieb. V prípade, ak
objednávateľ nevytkne vady poskytnutých služieb v lehote troch dní, má sa za to, že poskytnutá
služba nemá vady.
4. Objednávateľ je oprávnený kontrolovať poskytovanie služieb poskytovateľom a poskytovateľ je
povinný túto kontrolu objednávateľovi umožniť.
5. Objednávateľ je povinný poskytnúť poskytovateľovi potrebnú súčinnosť. Za týmto účelom
objednávateľ:
a) Poskytne poskytovateľovi informácie, dokumentáciu a údaje, ktoré sa objednávateľ
zaviazal v zmysle tejto zmluvy dodať poskytovateľovi, aby sa poskytovateľ s takýmito
informáciami, dokumentáciou a údajmi mohol oboznámiť za účelom plnenia povinností
poskytovateľa podľa tejto zmluvy,
b) Umožniť prístup na pracovisko objednávateľa, prípadne zabezpečiť prístup dodávateľa
infraštruktúrnych služieb objednávateľa pre účely poskytovania plnení podľa tejto Zmluvy,
c) Poskytnúť súčinnosť pri vykonávaní testovania a pri odstránení vád,
d) Zabezpečiť potrebný rozsah súčinnosti dodávateľov infraštruktúrnych služieb
objednávateľa resp. iných tretích strán
6. V prípade, ak objednávateľ neposkytne poskytovateľovi potrebnú súčinnosť, je poskytovateľ
oprávnený prerušiť poskytovanie služieb. O tejto skutočnosti je poskytovateľ povinný písomne
informovať objednávateľa.
Čl. IV
Poskytnutie služieb
1. Služba sa považuje za poskytnutú po informovaní poskytovateľa objednávateľom o tom, že
poskytnutá služba je bez vád, prípadne po uplynutí lehoty na kontrolu poskytnutých služieb
podľa čl. III bod 3 tejto zmluvy.
2. V prípade, ak poskytovateľ pri poskytovaní služieb nedodrží lehotu určenú na poskytnutie danej
služby podľa prílohy č. 1, tak poskytovanie tejto služby nad rámec dohodnutého času sa
nezaráta do rozsahu hodín za poskytnutú službu.
3. V prípade, ak predmetom poskytnutej služby zo strany poskytovateľa podľa tejto zmluvy bude
výsledok činnosti, ktorý je chránený právom z priemyselného alebo iného duševného
vlastníctva, udeľuje poskytovateľ objednávateľovi výhradný súhlas na všetky spôsoby použitia
predmetu poskytnutej služby bez vecného, časového a teritoriálneho obmedzenia, vrátane
poskytnutia súhlasu na akékoľvek použitie predmetu poskytnutej služby tretej osobe bez
ďalšieho súhlasu poskytovateľa. Poskytovateľ sa zaväzuje, že vysporiada všetky dotknuté
nároky prípadných autorov, alebo iných osôb, ktorým vyplývajú prípadné nároky práv z
priemyselného alebo iného duševného vlastníctva tak, aby objednávateľ nemusel poskytnúť
akékoľvek ďalšie plnenie.
4. V prípade, ak si voči objednávateľovi uplatní akákoľvek oprávnená osoba nároky práv
z priemyselného alebo iného duševného vlastníctva v rozsahu vyplývajúcom z ods. 3, článku
IV tejto zmluvy, poskytovateľ sa zaväzuje vysporiadať tieto nároky.

Zmluva číslo: ZM00000923

Čl. V
Záruka
1. Poskytovateľ zodpovedá za vady a funkcionalitu poskytnutých služieb a poskytuje
objednávateľovi záruku na poskytnuté služby v trvaní 24 mesiacov.
2. Záruku si objednávateľ uplatní u poskytovateľa písomným oznámením, ktoré bude obsahovať
popis vady. Za písomné oznámenie sa považuje aj oznámenie prostredníctvom e- mailu na
adresu mocik@creanet.sk.Poskytovateľ je povinný bezodplatne odstrániť vady bez zbytočného
odkladu, najneskôr však do 30 dní odo dňa oznámenia vady podľa čl. V bod 2 tejto zmluvy.
Odstránenie vád sa nezapočítava do stanoveného rozsahu hodín podľa čl. 3 ods. 1 tejto zmluvy.
3. V prípade, ak poskytovateľ nesplní povinnosť podľa čl. V bod 3 tejto zmluvy, je objednávateľ
oprávnený odstrániť vadu sám, prípadne prostredníctvom tretej osoby na náklady
poskytovateľa. Poskytovateľ neposkytuje záruku na vady, pokiaľ boli spôsobené vadným
zariadením alebo vadným software, ktoré neposkytol poskytovateľ.
Čl. VI
Osobitné ustanovenia
1. Ak nastane taká výnimočná udalosť alebo okolnosť, ktorá objektívne znemožňuje zmluvnej
strane plniť svoje povinnosti podľa tejto zmluvy a ktorá je mimo kontroly a vplyvu zmluvnej strany
a ktorej sa nemohla zmluvná strana pri vynaložení primeraného úsilia vyhnúť alebo ju odvrátiť
(ďalej ako vyššia moc), zmluvná strana sa nedostane do omeškania s plnením svojich
záväzkov.
2. Ak nastanú okolnosti vyššej moci podľa čl. VI bod 1 tejto zmluvy, ktoré zmluvnej strane bránia
v plnení povinností podľa tejto zmluvy je zmluvná strana povinná o tejto skutočnosti
bezodkladne oboznámiť druhú zmluvnú stranu.
3. Zmluvné strany sa zaväzujú zachovávať mlčanlivosť. Všetky informácie poskytnuté si navzájom
zmluvnými stranami sa považujú za dôverné v prípade, ak neboli už niektorou zo strán
zverejnené, alebo nie sú všeobecne známe. Zmluvné strany sú povinné zaobchádzať s takýmito
informáciami ako prísne dôvernými a podniknúť všetky opatrenia, aby sa zachoval ich štatút
dôverných informácií a pristupovať k nim tak, aby v žiadnom prípade neboli zverejnené ani
poskytnuté tretím osobám.
4. Povinnosť mlčanlivosti podľa čl. VI bod 3 tejto zmluvy sa nevzťahuje na prípady, kedy je
sprístupnenie informácií vyžadované právnymi predpismi či orgánmi verejnej moci alebo kedy
ide o informácie, na ktorých sprístupnenie dala druhá zmluvná strana písomný súhlas.
5. Táto zmluva sa uzatvára na dobu určitú 1 rok od podpisu zmluvy.
6. Zmluvné strany môžu ukončiť zmluvný vzťah aj pred dňom podľa čl. VI bod 5 tejto zmluvy
dohodou alebo odstúpením od zmluvy, ak dôjde k podstatnému porušeniu zmluvných
povinností.
7. Za podstatné porušenie zmluvných povinností sa považuje:
a) Zo strany objednávateľa:
1. Nevyplatenie odmeny podľa čl. II tejto zmluvy
2. Neposkytnutie potrebnej súčinnosti ani v dodatočne určenej lehote
b) Zo strany poskytovateľa:
1. Porušenie povinností poskytovateľa podľa čl. III bod 1, 3 a 4
8. Odstúpenie od zmluvy je účinné dňom doručenia písomného odstúpenia od zmluvy druhej
zmluvnej strane. Písomnosť sa považuje za doručenú okamihom jej prevzatia zmluvnou
stranou. V prípade, že si zmluvná strana riadne neprevezme doručovanú písomnosť, považuje
sa písomnosť za doručenú okamihom, kedy sa táto vráti späť zmluvnej strane, ktorá ju
odosielala, alebo okamihom, kedy zmluvná strana, ktorej je písomnosť určená, odmietne
osobne prevziať písomnosť.

Zmluva číslo: ZM00000923

9. Ukončením platnosti zmluvy uplynutím času na ktorý bola zmluva dojednaná, dohodou alebo
odstúpením od zmluvy nie je dotknuté ustanovenie čl. IV bod 3 tejto zmluvy, ustanovenie čl.
V zmluvy a iné ustanovenia, z povahy ktorých vyplýva, že majú zostať v platnosti aj po skončení
platnosti zmluvy.
Čl. VII
Záverečné ustanovenia
1. Táto zmluva nadobúda platnosť dňom jej podpisu oboma zmluvnými stranami a účinnosť dňom
nasledujúcim po dni jej zverejnenia v súlade s platnými právnymi predpismi Slovenskej
republiky.
2. Táto zmluva môže byť menená výlučne formou písomných a očíslovaných dodatkov,
podpísaných oboma zmluvnými stranami.
3. Práva a povinnosti zmluvných strán, ktoré táto zmluva výslovne neupravuje, ako aj zmluva
samotná sa riadia právnymi predpismi platnými v Slovenskej republike, najmä Obchodným
zákonníkom.
4. Ak sa niektoré ustanovenie tejto zmluvy stane neplatným či neúčinným, nedotýka sa to
ostatných ustanovení tejto zmluvy, ktoré zostávajú platné a účinné. Zmluvné strany sa v tomto
prípade zaväzujú bezodkladne písomným dodatkom nahradiť neplatné alebo neúčinné
ustanovenie novým ustanovením, ktoré zodpovedá pôvodne zamýšľanému účelu neplatného
alebo neúčinného ustanovenia a účelu tejto zmluvy. Do doby uzavretia písomného dodatku platí
zodpovedajúca úprava všeobecne záväzných právnych predpisov. Poskytovateľ nie je
oprávnený previesť práva a povinnosti vyplývajúce z tejto zmluvy na tretiu osobu, a ani
jednostranne započítať vzájomné pohľadávky vyplývajúce z tejto zmluvy bez predchádzajúceho
písomného súhlasu objednávateľa.
5. Zmluvné strany berú na vedomie povinnosť objednávateľa zverejniť túto zmluvu podľa § 5a z.
č. 211/2000 Z.z. v znení neskorších predpisov a na tento účel zmluvné strany prehlasujú, že
súhlasia so zverejnením zmluvy v rozsahu platnej legislatívy.
6. Akékoľvek spory a nároky vyplývajúce z tejto zmluvy alebo s ňou súvisiace sa budú riešiť
predovšetkým rokovaním a dohodou zmluvných strán v dobrej viere a s dobrým úmyslom.
Zmluvné strany sa dohodli, že v prípade, ak akékoľvek spory alebo nároky vyplývajúce z tejto
zmluvy alebo s ňou súvisiace nevyriešia dohodou, rozhodne o nich vecne a miestne príslušný
súd Slovenskej republiky.
7. Táto zmluva je vyhotovená v 2 originálnych rovnopisoch, pričom každá zmluvná strana obdrží
po jednom vyhotovení.
8. Zmluvné strany vyhlasujú, že si túto zmluvu prečítali, vzájomne vysvetlili, jej obsahu porozumeli
a na znak súhlasu s ňou ju slobodne, vážne, dobrovoľne, s určitosťou, nie v tiesni a za nápadne
nevýhodných podmienok vlastnoručne podpísali, a sú si plne vedomí následkov z nej
vyplývajúcich.
9. Neoddeliteľnou súčasťou zmluvy je príloha č. 1 - Poskytovanie servisných služieb ako aj príloha
č. 2 - Rozpis poskytnutých úkonov a služieb
V Bratislave, dňa .........................

......................................................
za poskytovateľa
Marek Môcik, predseda predstavenstva

.......................................................
za objednávateľa
PhDr. Jaroslav Rezník,
generálny riaditeľ RTVS

Zmluva číslo: ZM00000923

Príloha č. 1- Poskytovanie servisných služieb

1.

DEFINÍCIE

1.1

V tejto Prílohe 1:
(a)

Nahlásenie znamená nahlásenie žiadosti o vykonanie zmeny od Objednávateľa
písomne e-mailom na adresu mocik@creanet.sk a zároveň potvrdené zo strany
Poskytovateľa e-mailom;

(b)

Riešenie znamená funkčné riešenie webového portálu, mobilných aplikácií
a redakčného systému, zhotoveného Poskytovateľom pre Rozhlas a televíziu
Slovenska na základe predošlých zmluvných vzťahov Poskytovateľa a Rozhlasu
a televízie Slovenska; Na základe zmluvy číslo ZM000000555 z roku 2017
Poskytovateľ dodal riešenie ktoré z technických príčin nie je možné delegovať na iný
subjekt.

(c)

Porucha znamená chyba v Riešení;

(d)

Reakčný čas znamená čas potvrdenia prijatia hlásenia od Objednávateľa;

(e)

Servisné hodiny znamená servisné hodiny uvedené v čl. 2.6. tejto Prílohy;

(f)

Servisná podpora znamená zamestnanec Poskytovateľa alebo iná poverená osoba
zo strany Poskytovateľa, ktorá poskytuje podporu Objednávateľovi pri riešení žiadostí
o vykonanie zmeny podľa podmienok tejto Prílohy;

(g)

Servisné služby znamená služby potrebné pri znefunkčnení dodaného systému alebo
jeho časti, prípadne také správanie tohto systému, ktoré znemožňuje alebo obmedzuje
jeho používanie

(h)

Mobilná aplikácia je aplikácia typu klient-server vytvorená pre mobilné zariadenia s
operačnými systémami Android a iOS.

(i)

Redakčný systém je webová aplikácia typu klient-server vytvorená pre manažment a
správu obsahu mobilných a webových aplikácií.

(j)

Hardware technické zabezpečenie informačného systému.

(k)

Software programové vybavenie informačného systému.

(l)

Priorita je definovaná závažnosť prevádzkového problému.

(m)

Náhradné riešenie sa rozumie súbor úkonov potrebných na zdostupnenie služby, ktorá
bola znedostupnená prevádzkovým problémom.

(n)

Pracovný deň sa rozumejú kalendárne dni s výnimkou víkendov, veľkonočného
pondelku a nasledovných dátumov: 1.1, 24.12, 25.12, 26.12, 31.12

(o)

CTS (Customer Tracking System) je aplikácia slúžiaca na nahlasovanie supportných
prípadov a ich zaznamenávanie a sledovanie.

Zmluva číslo: ZM00000923

2.

ROZSAH SERVISNÝCH SLUŽIEB

2.1

Špecifikácia prostredia a rozsahu
- Dostupnosť servisu: pracovné dni (Pondelok – Piatok) v čase (8:00 – 16:00)
- Služby podpory zahŕňajú:
- Používanie mobilnej aplikácie „Správy RTVS“
- Používanie redakčného systému Wordpress pre mobilnú aplikáciu dostupného na adrese
www.spravy.rtvs.sk v zmysle bodu 4.2.1
- Prístup na aplikáciu CTS - Teamwork PM - http://creanet.teamworkpm.net
- Telefonické a email konzultácie.
- Riešenie prevádzkových problémov vzniknutých pri používaní software u Objednávateľa,
vrátane odstraňovania závad na software (ďalej len „riešenie prevádzkových
problémov“).
- Služby podpory nezahŕňajú hlavne :
- Údržbu, zálohovanie a iné manipulácie s používateľskými dátami informačných
systémov.
- Správu hostingu a serverových služieb webových portálov

2.2

Predmetom poskytovania Servisných služieb je:
Poskytovateľ sa zaväzuje odstraňovať závažné poruchy mobilnej aplikácie podľa
kategorizácie v tabuľke 2.6. po preukaznom ohlásení poruchy. Poskytovateľ sa zaväzuje
odstraňovať poruchy ohlásené Objednávateľom formou opravy alebo úpravy mobilnej
aplikácie, prípadne jej častí a komponentov, podľa dispozícií Objednávateľa

2.3

Poskytovateľ sa zaväzuje že:
(a)
Bude informovať Objednávateľa o všetkých zásahoch a zmenách uskutočnených pri
realizácii technickej podpory

(b)
Bude vykonávať technickú podporu takým spôsobom, aby sa minimalizovali možné
následné technické problémy a nebola negatívne ovplyvnená funkcionalita Objednávateľovej
mobilnej aplikácie a redakčného systému.
(c)
Bude pripravovať návrhy na trvalé riešenie pre Objednávateľa, predkladať mu ich do
testovacieho prostredia a po ich schválení Objednávateľom, ich aj realizovať v lehote stanovej
v ďalšej časti tejto zmluvy v produkčnom prostredí.
2.4

Prevádzkové problémy sa členia do týchto kategórií:
(a)
kategória 1 - prevádzkové problémy znemožňujúce používanie informačného systému;
t.j. nie je zabezpečená elektronická komunikácia a tok dát informačného systému
Objednávateľa a neexistuje postup pre náhradné riešenie problému použitím bežných postupov
v kompetencii správcu systému Objednávateľa. Takéto prevádzkové problémy sú riešené z
obidvoch strán s najvyššou prioritou a v riešení sa pokračuje až pokiaľ nie je dosiahnutá
funkčnosť tej úrovne, ktorá bola pred nastaním prevádzkového problému. Nahlásenie takéhoto
prevádzkového problému musí byť vždy telefonicky, s následným urobeným záznamom do
aplikácie CTS resp. zaslaním emailom.
(b)
kategória 2 - prevádzkové problémy, ktoré komplikujú postupy pri práci v rámci
informačného systému, t.j. prejavujú sa v nezhode ovládania či výstupov so správaním
popísaným v dokumentácii/helpe, alebo nie sú uvedené v predchádzajúcich kategóriách.
Takéto prevádzkové problémy sú riešené z obidvoch strán počas pracovnej doby. Nahlásenie
takéhoto PP je realizované urobením záznamu do aplikácie CTS.
(c)

kategória 3 – požiadavka o informáciu. Nahlásenie takéhoto prevádzkového problému

Zmluva číslo: ZM00000923

je realizované urobením záznamu do aplikácie CTS resp. zaslaním emailom.
Kategorizácia prevádzkového problému je povinným údajom pri nahlásení prevádzkového
problému.
2.5

Typy odozvy nahláseného prevádzkového problému:
(a)
Doba odozvy: je definovaná ako časový interval meraný od doby, kedy Objednávateľ
ohlásil prevádzkový problém na Poskytovateľa po dobu, kedy je spätne kontaktovaný
Poskytovateľom.
(b)
Doba opravy: je definovaná ako časový interval meraný od doby, kedy Objednávateľ
ohlásil prevádzkový problém na Poskytovateľa po dobu, kedy je služba znedostupnená
prevádzkovým problémom opäť v prevádzke. Pre dobu opravy je akceptované aj náhradné
riešenie. Do doby opravy sa nezapočítava čas potrebný na parciálne riešenie problému treťou
stranou.
(c)
Doba riešenia: je definovaná ako časový interval meraný od doby, kedy Objednávateľ
ohlásil prevádzkový problém na Poskytovateľa po dobu, kedy je tento problém odstránený.
Riešenie musí byť efektívne a pre Objednávateľa plne vyhovujúce, čo potvrdí preukazateľným
spôsobom reakciou na navrhované riešenie. Do doby riešenia sa nezapočítava čas potrebný
na parciálne riešenie problému treťou stranou a čas potrebný na reakciu na navrhované
riešenie, tj. doba medzi prijatím návrhu riešenia od Poskytovateľa, a reakciou Objednávateľa
na tento návrh.
(d)
Pri všetkých kategóriách je doba odozvy 1 hodina, doba opravy 2 pracovné dni a doba
riešenia 3 pracovné dni.

2.6

Servisné služby budú poskytované v rámci Servisných hodín podľa typu poskytovanej Servisnej
služby
Typ zmeny
Servisné hodiny
Typ
Android, iOS
15 hodín mesačne
Java, Swift programátor.
UI dizajnér
Redakčný systém
7 hodín mesačne
BACK-END programátor
Webový portál
7 hodín mesačne
FRONT-END
programátor, UI dizajnér

Zmluva číslo: ZM00000923

Príloha č. 2- rozpis úkonov - vzor
Rozpis úkonov za mesiac ................. 2019

Kód úkonu (SLA)

Popis

Výkon

SLA - 12345

Popis úpravy

1h:06m

SPOLU

V Bratislave, dňa .........................

.......................................................
za poskytovateľa

.......................................................
za objednávateľa

