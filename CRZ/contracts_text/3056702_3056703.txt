Zmluva o technickej podpore informačného systému
uzavretá podľa § 269 ods. 2 zákona č. 513/1991 Zb. Obchodný zákonník v znení neskorších
predpisov (ďalej len „Obchodný zákonník“)
(ďalej len „zmluva“)
medzi nasledovnými zmluvnými stranami:
Názov:
Sídlo:
Oprávnený k podpisu:

Osoba oprávnená konať
vo veciach zmluvy:`
IČO:
DIČ:
Bankové spojenie:
Číslo účtu:
IBAN:

Slovenská republika zastúpená Ministerstvom dopravy a
výstavby Slovenskej republiky
Nám. slobody 6, 810 05 Bratislava
Mgr. Tibor Šimoni MBA,
generálny tajomník služobného úradu
poverený ministrom dopravy a výstavby Slovenskej republiky
v Organizačnom poriadku Ministerstva dopravy a výstavby
Slovenskej republiky

30 416 094
2020799209

(ďalej len „ministerstvo“ )
Obchodné meno:
Sídlo:
Štatutárny orgán:
Bankové spojenie:
Číslo účtu:
IBAN
IČO:
DIČ:
Zapísaný v:

EMIS s.r.o.
Ulica Jána Hollého 8479/5, 917 01 Trnava
Ing. Miroslav Vanek, konateľ

35 708 816
2020265016
Obchodnom registri Okresného súdu Trnava, oddiel Sro,
vložka č. 38499/T

(ďalej len „dodávateľ “, ministerstvo a dodávateľ ďalej aj ako „zmluvné strany“
a jednotlivo „zmluvná strana“)

1

Úvodné ustanovenia
1. Zmluvné strany uzatvárajú túto zmluvu ako výsledok zadávania zákazky s nízkou
hodnotou podľa § 117 zákona č. 343/2015 Z. z. o verejnom obstarávaní a o zmene a
doplnení niektorých zákonov v znení neskorších predpisov (ďalej len „zákon o verejnom
obstarávaní“), s predpokladanou hodnotou zákazky 44.076,00 Eur bez DPH.
2. Ministerstvo používa na základe licenčnej zmluvy č. 123/210/2007 a licenčnej zmluvy na
informačný systém „ESID System GIS“ číslo 267/1420/2012 dve (2) licencie CC k
informačnému systému ESID System GIS (ďalej len „ESID“), ktorého autorom je
spoločnosť EMIS, s.r.o., Ulica Jána Hollého 8479/5, 917 01 Trnava.
Článok I
Predmet zmluvy
1. Predmetom zmluvy je záväzok dodávateľa zabezpečovať pravidelnú technickú podporu
pre ESID po dobu účinnosti zmluvy v rozsahu a za podmienok podľa zmluvy. Technická
podpora obsahuje:
a) dodávateľ zabezpečí ministerstvu poskytovanie technickej podpory, predstavujúcej
servis pre softvér a helpdesk počas pracovných dní od 8-16 hod. (skype, email,
telefonická podpora) (ďalej len „technická pomoc“),
b) dodávateľ na základe objednávky ministerstva zabezpečí podporu pri migrácii údajov,

t.j. dodávateľ zabezpečí internetové úložisko, do ktorého ministerstvo nahrá údaje SPI
a SGI (SPI - súbor popisných informácií katastra nehnuteľností vo formáte DBF, SGI
- súbor geodetických informácií katastra nehnuteľností vo formáte VGI). Dodávateľ
vykoná migráciu údajov, namigrované dáta dodá na prenosnom dátovom médiu
a zabezpečí, aby si ich ministerstvo mohlo stiahnuť z predmetného internetového
úložiska prípadne dodávateľ iným spôsobom zabezpečí aktualizáciu údajovej
základne (ďalej len „doplnenie databáz“),
c) dodávateľ na základe objednávky ministerstva zrealizuje v sídle ministerstva

v termínoch určených ministerstvom inštaláciu informačného systému ESID System
GIS pre používateľov systému a odborné školenia, ktoré sa budú týkať predstavenia
noviniek v softvéri, systémovej podpory softvéru, kvality dát a drobných požiadaviek
používateľov softvéru zo strany ministerstva v rozsahu max. 25 pracovných hodín za
12 mesiacov.
d) dodávateľ zabezpečí ministerstvu implementáciu aktualizácií (upgrade) softvéru,

predstavujúcich opravy, nové vlastnosti a vylepšenia, tak aby ministerstvo malo
k dispozícii stále najaktuálnejšiu verziu softvéru (ďalej len „upgrade softvéru“).
(ďalej len „plnenie predmetu zmluvy“).
2. Ministerstvo sa zaväzuje za riadne plnenie predmetu zmluvy zaplatiť dodávateľovi
dohodnutú cenu za podmienok určených v článku V tejto zmluvy.
Článok II
Čas, miesto a spôsob plnenia predmetu zmluvy
1. Zmluva sa uzatvára sa na dobu určitú, a to na 36 mesiacov odo dňa nadobudnutia
účinnosti zmluvy.
2

2. Dodávateľ bude poskytovať technickú pomoc podľa článku I ods. 1 písm. a)
prostredníctvom skypu, emailu a telefonicky a plnenie podľa článku I ods. 1 písm. b) až
d) v sídle ministerstva, alebo na inom vhodnom mieste podľa dohody zmluvných strán.
3. Ministerstvo je oprávnené používať doplňujúci softvér pre svoju vnútornú potrebu pre

účely evidencie a kontroly pozemkov, prípadne ďalšie účely, ako sú popísané
v používateľskej dokumentácie k softvéru.
Článok III
Práva a povinnosti zmluvných strán
1. Zmluvné strany sa dohodli, že sa budú navzájom písomne informovať o všetkých
otázkach, ktoré súvisia s plnením predmetu zmluvy.
2. Dodávateľ bude poskytovať plnenie predmetu zmluvy na základe objednávky
ministerstva. Objednávka musí byť v písomnej forme a musí obsahovať najmä popis
plnenia, rozsah, termín a miesto plnenia.
3. Dodávateľ je povinný včas písomne oznámiť ministerstvu akú súčinnosť, podklady,
doklady, technické vybavenie, informácie a podobne bude potrebovať od ministerstva.
4. Ministerstvo je povinné poskytnúť dodávateľovi všetky nevyhnutné podklady,
dokumentácie a informácie, ktoré má k dispozícii a ktoré súvisia so zabezpečením plnenia
predmetu zmluvy.
5. Dodávateľ poskytne ministerstvu písomné vysvetlenia a stanoviská, návody na použitie a
inštrukcie, ktoré bezprostredne súvisia s technickou pomocou a doplňujúcim softvérom.
Dodávateľ sa zaväzuje, že pri plnení predmetu zmluvy bude postupovať s odbornou
starostlivosťou a v zmysle východiskových požiadaviek a inštrukcií ministerstva a bude
vždy konať v najlepšom záujme ministerstva.
6. Zmluvné strany sa dohodli, že dodávateľ má právo používať pri svojich obchodných
aktivitách informáciu o realizácii zmluvy ako svoju referenciu, na čo mu dáva
ministerstvo súhlas. Dodávateľ sa zaväzuje pre účely referencie uvádzať len informácie
nevyhnutné pre poskytnutie súboru údajov svedčiacich o kvalite a náležitostiach predmetu
zmluvy, ako aj identifikačné znaky ministerstva, a to v rozsahu, ktorý nijakým spôsobom
neporuší povinnosti podľa článku X zmluvy a ani neohrozí záujmy ministerstva a neporuší
žiaden právny predpis týkajúci sa ochrany osobných údajov, utajovaných skutočností
a dôverných informácií.
7. Včasné a riadne dodanie plnenia predmetu zmluvy zo strany dodávateľa je podmienené
včasnou a riadnou súčinnosťou ministerstva podľa ods. 4 tohto článku zmluvy a
pripravenosťou technických prostriedkov ministerstva, podľa inštrukcií dodávateľa. Ak
ministerstvo neposkytne dodávateľovi požadovanú súčinnosť riadne a včas, nie je
dodávateľ v omeškaní s plnením. O čas omeškania ministerstva s poskytnutím súčinnosti
sa posúvajú všetky termíny plnenia predmetu zmluvy dodávateľom.
8. Ministerstvo poskytne dodávateľovi súčinnosť najmä formou týchto činností:
a) umožní dodávateľovi vstup do priestorov ministerstva za účelom plnenia predmetu

zmluvy,
b) umožní dodávateľovi prístup k technickým prostriedkom ministerstva nevyhnutne
potrebným na plnenie predmetu zmluvy,

3

c) zabezpečí účasť kompetentných zamestnancov a ich spoluprácu s dodávateľom

v dohodnutých termínoch pri plnení predmetu zmluvy,
d) oznámi dodávateľovi chyby vo fungovaní softvéru,
e) navrhne dodávateľovi vylepšenia softvéru,
f) poskytne dodávateľovi informácie nevyhnutne potrebné k doplneniu databáz
a upgradu softvéru,
g) zabezpečí včasné reagovanie na telefonické, mailové alebo písomné podnety
dodávateľa týkajúce sa plnenia predmetu zmluvy,
h) zabezpečí inú primerane potrebnú a konkretizovanú súčinnosť písomne vyžiadanú
dodávateľom.
9. Osoba oprávnená konať vo veciach zmluvy (ďalej len „oprávnená osoba“) za ministerstvo
potvrdí prevzatie jednotlivých plnení predmetu zmluvy v preberacom protokole.
V prípade, ak oprávnená osoba nepotvrdí preberací protokol v lehote desiatich (10) dní od
predloženia dodávateľom a ani v tejto lehote písomne neoznámi dodávateľovi, že
príslušné plnenie predmetu zmluvy má vady, považuje sa preberací protokol za
akceptovaný uplynutím tejto lehoty.
10. Dodávateľ má právo prerušiť plnenie predmetu zmluvy v prípade, ak ministerstvo
neuhradí akúkoľvek platbu podľa zmluvy v lehote tridsiatich (30) dní po lehote splatnosti,
a to až do termínu úplného uhradenia všetkých splatných záväzkov ministerstvom.
11. Dodávateľ nezodpovedá za škodu, ak nesplnenie si povinností zo strany dodávateľa bolo
preukázateľne spôsobené konaním alebo omeškaním ministerstva.
12. Dodávateľ má povinnosť zapísať sa do registra partnerov verejného sektora, ak sú splnené
podmienky podľa § 2 zákona č. 315/2016 Z. z. o registri partnerov verejného sektora
a o zmene a doplnení niektorých zákonov v znení neskorších predpisov (ďalej len „zákon
č. 315/2016 Z. z.“) a o tejto skutočnosti podá ministerstvu dôkaz bezodkladne, najneskôr
však v lehote 7 pracovných dní po uzavretí zmluvy. Nesplnenie tejto povinnosti podľa
§ 19 ods. 3 zákona o verejnom obstarávaní Bude mať za následok odstúpenie od zmluvy
zo strany ministerstva.
13. V prípade, že dodávateľovi vznikne povinnosť na zápis registra partnerov verejného
sektora po podpise zmluvy, je povinný oznámiť túto skutočnosť ministerstvu
bezodkladne, najneskôr do 3 pracovných dní odkedy sa o tejto povinnosti dozvedel.
14. V prípade, že dodávateľ poskytne plnenie predmetu zmluvy subdodávateľmi, je povinný
na požiadanie ministerstva predložiť mu všetky zmluvy uzatvorené zo subdodávateľmi
týkajúce sa plnenia predmetu zmluvy.
15. Ak ministerstvo zistí, že v registri partnerov verejného sektora nie je zapísané overenie
identifikácie konečného užívateľa výhod k 31. decembru kalendárneho roka alebo ak
v registri nie je zapísaná oprávnená osoba dlhšie ako 30 (tridsať) dní, bezodkladne
informuje dodávateľa, že nenastane plnenie zo zmluvy.
Článok IV
Subdodávateľ, zmena subdodávateľa
1. V prípade, že dodávateľ poskytne predmet zmluvy počas jej trvania subdodávateľmi,
prílohou č. 2 zmluvy je zoznam subdodávateľov dodávateľa. V prípade, ak bude mať
počas plnenia zmluvy dodávateľ záujem uzavrieť zmluvu so subdodávateľom, ktorý sa
4

bude podieľať na poskytovaní predmetu zmluvy, je povinný rešpektovať nasledovné
pravidlá:
a) každý subdodávateľ musí spĺňať podmienky týkajúce sa osobného postavenia
podľa § 32 ods. 1, písm. e) zákona o verejnom obstarávaní, t. j. musí
preukázať, že je oprávnený poskytovať službu, zodpovedajúcu predmetu
zmluvy, ktorú bude plniť. Ak to nepreukáže, dodávateľ musí zmeniť
subdodávateľa tak, aby bola splnená podmienka účasti.
b) v prípade, ak sú splnené podmienky podľa § 2 zákona č. 315/2016 Z. z.,
subdodávateľ má povinnosť byť zapísaný v registri partnerov verejného
sektora. Nesplnenie tejto povinnosti alebo výmaz subdodávateľa z registra
partnerov verejného sektora bude mať za následok odstúpenie od zmluvy
podľa § 19 ods. 3 zákona o verejnom obstarávaní.
c) každý subdodávateľ musí byť schopný realizovať príslušnú časť predmetu
zmluvy v rovnakej kvalite ako dodávateľ. Identifikáciu subdodávateľa spolu s
čestným vyhlásením dodávateľa, že tento subdodávateľ spĺňa podmienky v
zmysle odseku 1 písm. a) tohto článku, musí dodávateľ predložiť ministerstvu
najneskôr tri pracovné dni pred začatím plánovanej subdodávky. Ministerstvo
má právo odmietnuť podiel na realizácii plnenia predmetu zmluvy
subdodávateľom, ak nie sú splnené podmienky uvedené v odseku 1 písm. a)
tohto článku zmluvy.
2. V prípade, ak subdodávateľ nesplní podmienku uvedenú v odseku 1 písm. b) tohto
článku alebo ak dôjde k jeho výmazu z registra partnerov verejného sektora, má
ministerstvo nárok na zmluvnú pokutu vo výške 5 % z ceny plnenia.

Článok V
Zodpovednosť za vady a záruka, zodpovednosť za škodu
1.

Dodávateľ zodpovedá za to, že plnenie predmetu zmluvy zodpovedá v dobe prevzatia
výsledku určenému v zmluve. Na takto stanovené vlastnosti poskytuje dodávateľ
ministerstvu záruku v trvaní dvadsiatich štyroch (24) mesiacov po skončení zmluvy.

2. V prípade vád zistených a oznámených dodávateľovi v záručnej dobe (oprávnená
reklamácia) má ministerstvo právo na bezplatné odstránenie vady dodávateľom.
Dodávateľ sa zaväzuje v rámci záruky bezodkladne odstrániť vady plnenia predmetu
zmluvy. Tým nie je dotknuté právo ministerstva na náhradu škody, ktorá mu tým vznikla.
3. Zmluvná strana, ktorá spôsobila škodu druhej zmluvnej strane, zbaví sa zodpovednosti, ak
preukáže, že škoda bola spôsobená okolnosťou vylučujúcou jej zodpovednosť.
4. Dodávateľ zodpovedá za škodu na technických zariadeniach ministerstva spôsobenú
počas pracovných postupov pri plnení predmetu zmluvy.
5. Dodávateľ zodpovedá za porušenie práva inej osoby z duševného vlastníctva v dôsledku
použitia doplňujúceho softvéru.
6. Dodávateľ je povinný uhradiť škodu, ktorá vznikne ministerstvu v súvislosti plnením
predmetu zmluvy, ktoré nebolo dodané riadne a včas.

5

Článok VI
Cena a platobné podmienky
1.

Celková cena je stanovená dohodu zmluvných strán podľa zákona NR SR č. 18/1996 Z.
z. o cenách v znení neskorších predpisov a vyhlášky MF SR č. 87/1996 Z. z., ktorou sa
vykonáva zákon NR SR č. 18/1996 Z. z. o cenách v znení neskorších predpisov ako
celková ceny počas trvania zmluvy vo výške
44 073,00 Eur bez DPH (slovom: štyridsať štyri tisíc sedemdesiat tri Eur a nula euro
centov bez DPH))
52 887,60 Eur s DPH (slovom: päťdesiat dva tisíc osemsto osemdesiat sedem Eur a
šesťdesiat euro centov s DPH)
Cena je podrobnejšie špecifikovaná v prílohe č. 1 zmluvy.

2. Cena za plnenie predmetu zmluvy sa bude uhrádzať v častiach za plnenie za každé 4
mesačné obdobie. Právo na zaplatenie časti ceny za dané obdobie vznikne dodávateľovi
po podpísaní preberacieho protokolu podľa článku III ods. 9 na základe ním vystavenej
faktúry, ktorú je povinný doručiť ministerstvu do 15. dňa mesiaca nasledujúceho po
uplynutí 4 mesačného obdobia.
3.

Cena za predmet zmluvy je konečná a zahŕňa všetky náklady dodávateľa za predmet
zmluvy podľa článku I zmluvy a prílohy č. 1.

4.

V prípade zmeny zákonnej sadzby DPH sa cena za plnenie predmetu zmluvy mení
v rozsahu zmeny zákonnej sadzby DPH.

5.

Splatnosť faktúry je 30 (tridsať) dní od jej doručenia do sídla ministerstva.

6.

Faktúra musí spĺňať náležitosti podľa príslušných právnych predpisov a dohodnutých
zmluvných podmienok. Neoddeliteľnou súčasťou faktúry bude obidvomi zmluvnými
podpísaný preberací protokol poľa článku III odseku 9 tejto zmluvy

7.

V prípade, že faktúra nebude spĺňať náležitosti podľa príslušných právnych predpisov,
prípadne bude obsahovať nesprávne, alebo neúplné údaje, ministerstvo je oprávnené
faktúru vrátiť pred jej splatnosťou dodávateľovi na prepracovanie, ktorý vyhotoví novú
faktúru, ktorej plynie nová 30 (tridsať) dňová lehota splatnosti, a to odo dňa jej doručenia
do sídla ministerstva.

8.

Úhrada faktúry sa realizuje bezhotovostne prevodom na bankový účet dodávateľa
uvedený v záhlaví zmluvy.
Článok VII
Autorské a iné práva
1. Dodávateľ vyhlasuje, že disponuje autorskými právami alebo licenciou vo vzťahu
k softvéru ESID potrebnými na poskytovanie technickej podpory. Dodávateľ ďalej
vyhlasuje, že je oprávnený vykonávať úpravy, zmeny a doplnenia softvéru ESID.
2. Dodávateľ vyhlasuje, že ním poskytnutý predmet zmluvy nebude zaťažený právom
tretej osoby, bude bez právnych vád. V prípade zistenia právnych vád je dodávateľ
povinný bezodkladne upraviť predmet zmluvy tak, aby nenarušoval práva tretích osôb.

6

Článok VIII
Sankcie a zánik zmluvy
1. Zmluva zaniká:
a)
b)
c)
d)

dohodou zmluvných strán,
výpoveďou,
odstúpením od zmluvy,
uplynutím dojednanej doby, na ktorú bola uzatvorená.

2. Dohoda podľa ods. 1 písm. a) tohto článku zmluvy musí byť uzatvorená písomne,
podpísaná oboma zmluvnými stranami a musí obsahovať dohovor o vzájomnom
vyrovnaní nevysporiadaných majetkovoprávnych vzťahov vzniknutých v súvislosti
so zmluvou, inak je neplatná.
3. Každá zo zmluvných strán je oprávnená zmluvu vypovedať. Výpoveď musí byť
realizovaná písomne a musí byť doručená druhej zmluvnej strane, inak je neplatná.
Výpovedná lehota je šesť (6) mesiacov a začína plynúť od prvého dňa nasledujúceho
mesiaca od doručenia výpovede druhej zmluvnej strane. V prípade neodôvodnenej
výpovede zo strany dodávateľa vzniká ministerstvu právo na náhradu škody, ktorá mu
takouto výpoveďou vznikne.
4. Každá zo zmluvných strán môže od zmluvy odstúpiť v prípade podstatného porušenia
povinností druhou zmluvnou stranou. Odstúpenie je účinné doručením písomného
oznámenia o odstúpení druhej zmluvnej strane. Odstúpenie musí mať písomnú formu,
musí byť doručené druhej zmluvnej strane a musí v ňom byť uvedený konkrétny dôvod
odstúpenia, inak je neplatné. Odstúpením od zmluvy sa zmluva neruší od počiatku, ale až
odo dňa doručenia odstúpenia druhej zmluvnej strane.
5. Ministerstvo je oprávnené odstúpiť od zmluvy pri podstatnom porušení zmluvy
dodávateľom, pričom za podstatné porušenie zmluvy dodávateľom sa považuje ak:
a)
dodávateľ opakovane porušil svoje zmluvné povinnosti uvedené v zmluve,
b)
na dodávateľa bol podaný návrh na vyhlásenie konkurzu, bol na jeho majetok
vyhlásený konkurz alebo bol návrh na jeho vyhlásenie zamietnutý pre nedostatok
majetku alebo vstúpil do likvidácie alebo bolo začaté konanie o reštrukturalizácii.
c)
dodávateľ pri plnení zmluvy závažným spôsobom porušuje práva tretích osôb.
6. Dodávateľ je oprávnený odstúpiť od zmluvy pri podstatnom porušení zmluvy
ministerstvom, pričom za podstatné porušenie zmluvy ministerstvom sa považuje ak:
a)
ministerstvo porušilo autorské práva dodávateľa,
b)
je ministerstvo v omeškaní s platbou za faktúru o viac ako 60 (šesťdesiat) dní po
jej splatnosti,
c)
je ministerstvo v omeškaní s poskytnutím jasne a konkrétne špecifikovanej
súčinnosti požadovanej dodávateľom v súlade so zmluvou a ani v dodatočnej
lehote poskytnutej dodávateľom v dĺžke najmenej tridsať (30) dní odo dňa
doručenia písomnej výzvy na poskytnutie súčinnosti túto súčinnosť
nezabezpečilo.
7. Predčasné ukončenie zmluvy, bez ohľadu na zmluvnú stranu, ktorá zmluvu vypovedala
alebo od nej odstúpila, sa nedotýka zodpovednosti dodávateľa za vady dovtedy dodaného
plnenia predmetu zmluvy.
7

8. V prípade omeškania ministerstva s úhradou faktúry, môže dodávateľ požadovať od
ministerstva úrok z omeškania vo výške 0,05 % z nezaplatenej sumy za každý deň
omeškania.
9. V prípade, že dodávateľ nedodá príslušné plnenie predmetu zmluvy riadne a včas,
prípadne ak riadne neodstráni vady príslušného plnenia predmetu zmluvy v súlade
s článkom V zmluvy, má ministerstvo nárok na primeranú zľavu z ceny.
10. V prípade, že dodávateľ bude v omeškaní s dodaním plnenia predmetu zmluvy, je povinný
uhradiť zmluvnú pokutu vo výške 0,05% z ceny za každý začatý deň omeškania,
maximálne do výšky 20% z celkovej ceny podľa článku VI ods. 1 zmluvy.
11. V prípade nesplnenia povinností dodávateľa uvedených v článku III ods. 12 a 13 tejto
zmluvy, má ministerstvo nárok na zmluvnú pokutu vo výške 5% z celkovej ceny plnenie
predmetu zmluvy podľa článku VI ods. 1 zmluvy.
12. Zmluvné pokuty sú splatné tridsiatym (30.) dňom odo dňa, kedy malo dôjsť k nesplneniu
povinnosti, na porušenie ktorej sa vzťahuje zmluvná pokuta. Ustanovenia článku III
zmluvy sa pre fakturáciu zmluvnej pokuty použijú primerane.
Článok IX
Doručovanie a komunikácia zmluvných strán
1. Všetky oznámenia medzi zmluvnými stranami týkajúce sa plnenia zmluvy musia byť
vykonané v písomnej podobe a druhej zmluvnej strane doručené buď osobne alebo
doporučeným listom či inou formou registrovaného poštového styku na adresu uvedenú v
záhlaví tejto zmluvy alebo na písomne oznámené adresy, ak nie je ustanovené alebo
zmluvnými stranami dohodnuté inak. Písomnú formu považujú zmluvné strany za
zachovanú aj v prípade elektronickej komunikácie (e-mail).
2. Akákoľvek písomná komunikácia medzi zmluvnými stranami sa na účely plnenia zmluvy
bude považovať za doručenú v prípade:
a. osobného doručenia prostredníctvom kuriérskej služby alebo inak, po jej
prijatí,
b. doručenia e-mailom, po doručení potvrdenia od príjemcu o prijatí, pričom
príjemca nie je oprávnený vo vlastnom e-mailovom nastavení klientovi
odmietnuť odoslanie potvrdenia o prijatí e-mailu, alebo
c. doporučenej zásielky, k dátumu uvedenému na potvrdení o doručení alebo na
potvrdení o tom, že zásielku nemožno doručiť.
3. Za deň doručenia zásielky zmluvnej strane, ktorej bola adresovaná, sa považuje takisto
deň:
a. v ktorom ju táto zmluvná strana odoprela prijať,
b. ktorým márne uplynula odberná lehota pre jej vyzdvihnutie si na pošte alebo
c. v ktorý bola na nej zamestnancom pošty vyznačená poznámka, že “adresát sa
odsťahoval”, “adresát je neznámy” alebo iná poznámka, ktorá podľa poštového
poriadku znamená nedoručiteľnosť zásielky.

8

Článok X
Mlčanlivosť a dodržiavanie bezpečnosti
1. Zmluvné strany sa dohodli, že všetky skutočnosti, informácie, podklady, stanoviská
a údaje, ktoré sa zmluvné strany dozvedeli v súvislosti so zmluvou, jej plnením, okrem
skutočností, informácií a údajov, ktoré podliehajú zverejneniu a/alebo sprístupneniu
podľa osobitných všeobecne záväzných právnych predpisov Slovenskej republiky, sú
dôvernými informáciami (ďalej len „dôverné informácie“). Zmluvné strany sú povinné
zachovávať mlčanlivosť o dôverných informáciách, ibaže by zo zmluvy alebo
z príslušných všeobecne záväzných právnych predpisov vyplývalo niečo iné. Poskytnúť
dôverné informácie tretej osobe môže zmluvná strana len po predchádzajúcom písomnom
súhlase druhej zmluvnej strany. Zmluvné strany budú zodpovedné za akékoľvek straty
a škody, ktoré vzniknú z nedodržania tejto povinnosti.
2. Záväzok mlčanlivosti o dôverných informáciách platí pre zmluvné strany aj po ukončení
zmluvného vzťahu.
3. Pre vylúčenie pochybností platí, že zákonná povinnosť ministerstvo sprístupniť a/alebo
zverejniť informácie podľa príslušných právnych predpisov Slovenskej republiky nie je
týmto článkom zmluvy dotknutá.
4. Dodávateľ sa zaväzuje využiť technické, organizačné a právne podmienky v
informačných systémoch verejnej správy tak, aby nebola narušená bezpečnosť
informačného systému verejnej správy a bezpečnostná politika ministerstva.
5. Dodávateľ sa pri plnení povinností vyplývajúcich pre neho zo zmluvy zaväzuje
dodržiavať bezpečnostné požiadavky ministerstva.
6. Dodávateľ sa zaväzuje zabezpečiť zamedzeniu prístupu ku všetkým údajom
informačného systému verejnej správy, ktoré ministerstvo považuje za informačné aktíva
a bezodkladne informovať ministerstvo o bezpečnostných incidentoch s potenciálnym
negatívnym dopadom na aktíva ministerstva.
7. Ministerstvo si vyhradzuje právo na kontrolu plnenia bezpečnostných požiadaviek zo
strany dodávateľa, ktoré vyplývajú zo zmluvy.

Článok XI
Záverečné ustanovenia
1. Zmluvné strany vyhlasujú, že zmluva jasne a zrozumiteľne vyjadruje ich slobodnú
a vážnu vôľu byť viazaný jej obsahom. Ďalej spoločne vyhlasujú, že si zmluvu pozorne
prečítali, porozumeli jej a na dôkaz súhlasu s ňou ju podpisujú.
2. Akékoľvek zmeny a dodatky k zmluve je možné uskutočniť len vo forme písomných
dodatkov podpísaných oboma zmluvnými stranami.
3. Zmluva nadobúda platnosť dňom jej podpísania zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv vedenom Úradom vlády
Slovenskej republiky podľa § 47a ods. 1 zákona č. 40/1964 Zb. Občianskeho zákonníka
v znení neskorších predpisov v nadväznosti na § 5a ods. 1 a 6 zákona č. 211/2000 Z. z. o
9

slobodnom prístupe k informáciám a o zmene a doplnení niektorých zákonov v znení
neskorších predpisov (zákon o slobode informácií).
4. Ostatné, v zmluve neupravené práva a povinnosti zmluvných strán sa riadia príslušnými
ustanoveniami Obchodného zákonníka v platnom znení a s ním súvisiacimi predpismi
právneho poriadku Slovenskej republiky. Zmluvné strany sa zaväzujú prednostne riešiť
prípadné spory zo zmluvy zmierom a dohodou. V prípade, že zmier nebude dosiahnutý,
spor z právnych úkonov z realizácie predmetu zmluvy bude predložený vecne a miestne
príslušnému súdu Slovenskej republiky.
5. Zmluva je vyhotovená v šiestich (6) rovnopisoch, štyri (4) pre ministerstvo a dva (2) pre
dodávateľa.
6. Neoddeliteľnou súčasťou zmluvy sú prílohy:
Príloha č. 1: Špecifikácia, rozsah a cena technickej podpory
Príloha č. 2: Zoznam
subdodávateľov)

subdodávateľov

(v

prípade

plnenia

prostredníctvom

Za ministerstvo:

Za dodávateľa:

V Bratislave dňa

V Trnave dňa 17.07.2017

...............................................
Mgr. Tibor Šimoni, MBA
generálny tajomník služobného úradu

.............................................
Ing. Miroslav Vanek
Konateľ EMIS s.r.o.

10

Príloha č.1 k Zmluve k IS ESID
Špecifikácia, rozsah a cena technickej podpory

Špecifikácia technickej podpory

Cena za plnenie
počas 4 mes.
v€
bez DPH

Dodávateľ zabezpečí ministerstvu poskytovanie
technickej podpory, predstavujúcej servis pre
softvér a helpdesk počas pracovných dní od 8-16
hod. (skype, email, telefonická podpora) (ďalej
len „technická pomoc“).

Cena za ročné
plnenie
(12 mes.)
v€
bez DPH

Cena za plnenie
počas trvania
zmluvy
v€
bez DPH

787,00

2 361,00

7 083,00

Dodávateľ zabezpečí na vyžiadanie ministerstva
podporu pri mesačnej migrácii údajov. Dodávateľ
zabezpečí internetové úložisko, do ktorého
ministerstvo nahrá údaje SPI a SGI (SPI - súbor
popisných informácií katastra nehnuteľností vo
formáte DBF, SGI - súbor geodetických
informácií katastra nehnuteľností vo formáte
VGI). Dodávateľ vykoná migráciu údajov a
namigrované dáta dodá na prenosnom dátovom
médiu alebo si ich ministerstvo stiahne po
internete alebo dodávateľ iným spôsobom
zabezpečí aktualizáciu údajovej základne (ďalej
len „doplnenie databáz“).
Dodávateľ zrealizuje v sídle ministerstva
v termínoch dohodnutých s ministerstvom
inštaláciu informačného systému ESID System
GIS pre nových používateľov systému a odborné
školenia, ktoré sa budú týkať predstavenia
noviniek v softvéri, systémovej podpory softvéru,
kvality dát a drobných požiadaviek používateľov
softvéru zo strany ministerstva v rozsahu max. 25
pracovných hodín za 12 mesiacov.
Dodávateľ zabezpečí ministerstvu implementáciu
aktualizácií (upgrade) softvéru, predstavujúcich
opravy, nové vlastnosti a vylepšenia, tak aby
ministerstvo malo k dispozícii stále
najaktuálnejšiu verziu softvéru (ďalej len
„upgrade softvéru“).

1 440,00

4 320,00

12 960,00

480,00

1 440,00

4 320,00

2 190,00

6 570,00

19 710,00

Spolu bez DPH

4 897,00

14 691,00

44 073,00

Spolu s DPH

5 876,40

17 629,20

52 887,60

11

