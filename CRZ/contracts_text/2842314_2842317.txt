Zmluva o prístupoch k informačným systémom Univerzity Komenského v
Bratislave
uzatvorená v zmysle § 269 ods.2 Obchodného zákonníka

Účastníci zmluvy:
1. Objednávateľ
názov:
sídlo:
zastúpený:
kontaktný pracovník:
IČO:
IČ DPH:
bankové spojenie
IBAN:
BIC:
(ďalej len „objednávateľ“)

2. Dodávateľ
obchodné meno:
sídlo / bydlisko:
zastúpený:
IČO:
IČ DPH:
bankové spojenie:
IBAN:
BIC:
(ďalej len „dodávateľ“)

Univerzita Komenského v Bratislave, Rektorát
Šafárikovo nám. 6, P.O.BOX 440, 814 99 Bratislava 1
prof. RNDr. Karol Mičieta, PhD. - rektor UK
Mgr. Peter Miazdra, riaditeľ Centra informačných technológií UK
00397865
SK2020845332
Štátna pokladnica

SOITRON, s.r.o.
Plynárenská 5, 829 75 Bratislava
Ing. Ondrej Smolár, konateľ
35 955 678
SK2022066937

sa dohodli na uzatvorení tejto
Zmluvy o prístupoch k informačným systémom UK
(ďalej len „zmluva“) za nasledujúcich podmienok:

Článok I
Úvodné ustanovenia
Objednávateľ pri svojej činnosti využíva informačný systém (ďalej len „Systém“) pozostávajúci z
technických prostriedkov (počítačová sieť a počítačový hardvér, ďalej len „Infraštruktúra“),
programového vybavenia a metód zabezpečujúci zber, vytváranie, prenos, spracovanie, uchovanie
a distribúciu dát (ďalej len „Softvér“)
Dodávateľ je právnická osoba, ktorá má na splnenie pokynov a z poverenia objednávateľa pracovať so
Systémom prípadne len so samotnou Infraštruktúrou alebo Softvérom, najmä z dôvodu inštalácie
nových vlastností alebo komponentov, podpory, aktualizácie, inovácie, úprav, opráv alebo
diagnostikovania existujúcich vlastností alebo komponentov.
Súčasťami Systému pre túto zmluvu sú diskové polia:

SerialNumber
7821L5R
7811301
7811300
7821ZFP
7821Z8W
7821Z7R
7821Z7M
7821Z7L
7821Z7G
06FH227
06FH226
06FH225
06FH224
06FH223
06FH222

PartNumber
IBM-2076-524
IBM-2073-720
IBM-2073-720
IBM-2076-24F
IBM-2076-24F
IBM-2076-24F
IBM-2076-24F
IBM-2076-24F
IBM-2076-24F
IBM-8753C1G
IBM-8753C1G
IBM-8753C1G
IBM-8753C1G
IBM-8753C1G
IBM-8753C1G
Článok II
Predmet a účel zmluvy

1. Objednávateľ a dodávateľ sa dohodli, že dodávateľ za podmienok stanovených touto zmluvou
dodá služby resp. bude vykonávať v Systéme objednávateľa nasledovné práce: plniť podmienky
záruky na systémy v Článku I po dobu 36 mesiacov. (Ďalej len „Práce“).
2. Dodávateľ je oprávnený pripojiť sa k Systému, definovaného v Článku I, ku ktorému mu
objednávateľ poskytne prístup na úrovni administrátor.
3. Dodávateľ je v zmysle tejto zmluvy oprávnený využívať Systém výlučne za účelom
zabezpečovania dohodnutých Prác a to len spôsobom a v rozsahu nevyhnutne potrebnom na
dosiahnutie účelu tejto zmluvy.

Článok III
Práva a povinnosti účastníkov zmluvy
1. Dodávateľ sa zaväzuje, že:

-

bude Systém využívať výlučne za účelom, spôsobom a v rozsahu špecifikovanom v čl. II tejto
zmluvy,

-

zabezpečí, aby prostredníctvom jeho pripojenia k Systému alebo prostredníctvom jeho iných IT
zariadení nedošlo k úniku informácií a k nepovolenému pripojeniu, resp. vstupu do Systému,

-

nevyhotoví kópie, či výpisy akéhokoľvek elektronického obsahu alebo samotného Systému
objednávateľa,

-

sa zdrží akéhokoľvek konania, ktoré by smerovalo proti záujmom objednávateľa,

-

zavedie také organizačné opatrenia, ktoré zaisťujú dodržanie tejto zmluvy a preukázateľne
oboznámi s nimi svojich pracovníkov.

2. Dodávateľ za účelom stanovenom v čl. II tejto zmluvy berie na vedomie, že počas trvania jeho
pripojenia k Systému, v zmysle tejto zmluvy, bude objednávateľom vykonávané monitorovanie
jeho aktivít v rámci Systému a zaväzuje sa poskytnúť potrebnú súčinnosť.

3. Dodávateľ aj objednávateľ sa zároveň zaväzujú, že po dobu platnosti tejto zmluvy a aj po jej
ukončení budú chrániť informácie, ktoré majú charakter obchodného tajomstva a skutočnosti,
o ktorých sa dozvedeli počas trvania tohto zmluvného vzťahu a o ktorých je možné predpokladať,
že sú dôverné alebo účastníkmi tejto zmluvy boli výslovne označené ako dôverné, že ich inej
osobe neposkytnú, nevyzradia, nesprístupnia ani neumožnia ich odcudzenie, stratu, poskytnutie,
sprístupnenie, zneužitie alebo vyzradenie. Utajenie sa vzťahuje najmä na bežne nedostupné
schémy, analýzy, technické správy, technické dokumentácie, plány, výkresy, špecifikácie,
konfigurácie, identity, používateľské prístupy a heslá, popisy procesov, obchodné tajomstvá a iné
informácie, ktoré sú akoukoľvek formou druhej strane poskytnuté. Za porušenie tejto zmluvy sa
nepovažuje použitie dôverných informácií s predchádzajúcim písomným súhlasom účastníka tejto
zmluvy, ktorý informácie poskytol.
4. Objednávateľ poskytne dodávateľovi také prístupové práva, ktoré dodávateľ potrebuje na plnenie
povinností vyplývajúcich z tohto zmluvného vzťahu.
5. Objednávateľ poskytne prístupové práva dodávateľovi na dobu určitú, maximálne do konca
platnosti tejto zmluvy.
6. Prístup bude technicky realizovaný cez digitálnu identitu poskytnutú objednávateľom.
Konkrétneho držiteľa digitálnej identity si dohodnú obidve strany.
7. Objednávateľ
zaškolí poverených zamestnancov dodávateľa o ustanoveniach svojej
bezpečnostnej politiky a o ďalších interných predpisoch alebo okolnostiach, ktoré sú relevantné
pre plnenie práv a povinností vyplývajúcich z tohto zmluvného vzťahu. Zoznam poverených
zamestnancov objednávateľa a dodávateľa je uvedený v prílohe č. 1 tejto zmluvy, ktorá je jej
neoddeliteľnou súčasťou.
8. Dodávateľ je povinný následne zabezpečiť, aby sa jeho poverení zamestnanci riadili informáciami
poskytnutými v čl. III ods. 7 tejto zmluvy.
9. Po skončení zmluvného vzťahu objednávateľ odoberie dodávateľovi všetky poskytnuté prístupové
práva.
10. Dodávateľ sa zaväzuje, že bezodkladne po uplynutí doby trvania zmluvného vzťahu zabezpečí
likvidáciu poskytnutých autentifikačných a autorizačných údajov, ako aj iných prípadných
dôverných údajov objednávateľa, vrátane osobných údajov, ktoré získal počas zmluvného vzťahu
s objednávateľom a ktorých účel spracúvania sa skončil.
11. V zmysle § 22 zákona č. 122/2013 Z. z. o ochrane osobných údajov a o zmene a doplnení
niektorých zákonov, v znení zákona č. 84/2014 (ďalej len „zákon č. 122/2013 Z. z.“) sa dodávateľ
zaväzuje zachovávať mlčanlivosť o osobných údajoch, s ktorými príde zamestnanec alebo iný
pracovník dodávateľa do styku, ten ich v súlade s § 22 ods. 2 zákona č. 122/2013 Z. z. nesmie
využiť ani pre osobnú potrebu a bez súhlasu objednávateľa ich nesmie zverejniť a nikomu
poskytnúť ani sprístupniť. Podľa ustanovenia § 22 ods. 4 zákona č. 122/2013 Z. z. povinnosť
zachovávania mlčanlivosti zamestnanca alebo iného pracovníka dodávateľa trvá aj po zániku
funkcie oprávnenej osoby alebo po ukončení jeho pracovného pomeru, alebo obdobného
pracovného vzťahu. Rovnako táto povinnosť trvá aj po ukončení záväzkového vzťahu založeného
touto zmluvou.

Článok IV
Trvanie a ukončenie zmluvy
1. Táto zmluva sa uzatvára na dobu určitú – do 31.8.2019.
2. Záväzkový vzťah založený touto zmluvou je možné skončiť kedykoľvek a to vzájomnou
písomnou dohodou účastníkov zmluvy.

3. Účastníci zmluvy sa ďalej dohodli, že záväzkový vzťah založený touto zmluvou zanikne aj
výpoveďou danou ktorýmkoľvek účastníkom zmluvy v písomnej forme z akéhokoľvek dôvodu,
resp. bez uvedenia dôvodu. Výpovedná lehota je 1 mesiac a začína plynúť prvým dňom
kalendárneho mesiaca nasledujúceho po kalendárnom mesiaci, v ktorom sa písomná výpoveď
doručila druhému účastníkovi zmluvy.
4. Účastníci zmluvy sa zároveň dohodli, že objednávateľ je oprávnený od tejto zmluvy písomne
odstúpiť a ukončiť tak vzťah založený touto zmluvou v prípade, že dôjde zo strany dodávateľa k
porušeniu jeho povinností, ktoré preňho vyplývajú z ustanovení čl. III. V prípade odstúpenia
objednávateľa od tejto zmluvy, sa táto zmluva zruší momentom doručenia písomného odstúpenia
od tejto zmluvy dodávateľovi.
5. Účastníci zmluvy sa ďalej dohodli, že odstúpenie od tejto zmluvy, výpoveď tejto zmluvy, návrhy
dodatkov k tejto zmluve, budú vyhotovené písomne a doručené druhej strane osobne, kuriérom
alebo zaslané poštou. Ostatné prejavy vôle účastníkov zmluvy môžu byť doručené elektronicky
formou emailu na adresy uvedené v záhlaví tejto zmluvy.
6. Všetky písomnosti sa považujú za doručené aj v prípade neprevzatia zásielky (napr. ak sa zásielka
vráti odosielateľovi späť s poznámkou „adresát neznámy“, „nevyzdvihnuté v odbernej lehote“,
„adresát odmietol zásielku prevziať“, alebo inou obdobnou poznámkou znamenajúcou neúspešné
doručenie zásielky) odoslanej poštou doporučenou zásielkou na adresu sídla alebo miesta
podnikania druhému účastníkovi zmluvy alebo na adresu uvedenú v záhlaví tejto zmluvy, dňom
vrátenia takejto zásielky.

Článok V
Záverečné ustanovenia
1. Právne vzťahy medzi účastníkmi touto zmluvou výslovne neupravené sa riadia príslušnými
ustanoveniami Obchodného zákonníka v znení neskorších predpisov a ďalšími všeobecne
záväznými právnymi predpismi Slovenskej republiky.
2. Táto zmluva sa vyhotovuje v štyroch rovnopisoch rovnakej právnej sily, z ktorých každý účastník
zmluvy obdrží po dve vyhotovenia.
3. Akékoľvek zmeny a doplnky k tejto zmluve musia byť vyhotovené písomne vo forme dodatkov
a musia byť podpísané obidvomi účastníkmi zmluvy, inak sú neplatné. Zmenu kontaktných údajov
účastníkov uvedených v záhlaví tejto zmluvy je účastník zmluvy povinný oznámiť druhému
účastníkovi písomne. Zmena údajov v zmysle predchádzajúcej vety sa môže uskutočniť na
základe písomného oznámenia dotknutému účastníkovi zmluvy doručeného druhému účastníkovi
zmluvy, bez potreby uzavretia dodatku k tejto zmluve, pričom táto zmena je účinná okamihom
doručenia písomného oznámenia o zmene.
4. Účastníci zmluvy vyhlasujú, že zmluvu uzatvorili slobodne, zmluva nebola uzatvorená v tiesni ani
za nápadne nevýhodných podmienok, zmluvu si prečítali, jej obsahu rozumejú a na znak súhlasu
zmluvu podpisujú.
5. Účastníci právneho úkonu prehlasujú, že ich zmluvná voľnosť nie je obmedzená a sú plne
spôsobilí na právne úkony.

V........................, dňa ..............2017

..................................................

V ........................, dňa ..............2017

..............................................

Prof. RNDr. Karol Mičieta, PhD.
za objednávateľa

Ing. Ondrej Smolár
za dodávateľa
Príloha č.1

Zoznam poverených zamestnancov objednávateľa a dodávateľa

Dodávateľ:
Patrik Chobot (Patrik.Chobot@soitron.com)
Rastislav Masaryk (Rastislav.Masaryk@soitron.com)
Michal Mašek (Michal.Masek@soitron.com)
Peter Suchan (Peter.Suchan@soitron.com)
Matej Sur (Matej.Sur@soitron.com)

