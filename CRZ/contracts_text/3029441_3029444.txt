Nemocnica Dr. V. Alexandra v Kežmarku n.o.

Asseco Central Europe, a.s.

Licenčná zmluva
medzi:

Nemocnica Dr. Vojtecha Alexandra v Kežmarku n.o.
Huncovská 42, Kežmarok 060 01
IČO:
37886436
zapísaná v registri:
Krajský úrad v Prešove, OVVS-76/2004-NO
DIČ:
2021905633
IČ DPH:
SK2021905633
bankové spojenie:
ČSOB a.s.
číslo účtu IBAN:
SK77 7500 0000 0040 2446 2312
zastúpená:
Ing. Viktorom Halířom, riaditeľom
(ďalej len „Nadobúdateľ“)
a
Asseco Central Europe, a.s.
so sídlom Trenčianska 56/A, 821 09 Bratislava
IČO: 35 760 419
zapísaná v Obchodnom registri Okresného súdu Bratislava I, oddiel: Sa, vložka č.: 2024/B
DIČ: 7020000691
IČ DPH: SK7020000691
bankové spojenie: Slovenská sporiteľňa, a.s.
číslo účtu IBAN: SK49 0900 0000 0001 7152 4706
zastúpená RNDr. Jozefom Kleinom, predsedom predstavenstva a Ing. Marekom Grácom, MSc., podpredsedom
predstavenstva
(ďalej len „Poskytovateľ“)
(Nadobúdateľ a Poskytovateľ ďalej spoločne „Zmluvné strany“ a samostatne „Zmluvná strana“)
Zmluvné strany uzatvárajú podľa príslušných ustanovení zákona č. 185/2015 Z. z. Autorský zákon (ďalej len
„Autorský zákon“) a súvisiacich ustanovení zákona č. 513/1991 Zb. Obchodný zákonník v znení neskorších
predpisov nasledovnú Licenčnú zmluvu (ďalej len „Zmluva“):

Článok I
Predmet Zmluvy
1.1

1.2

1.3

Predmetom tejto Zmluvy je udelenie súhlasu Poskytovateľa na použitie diela – softvérového modulu
pre SK-DRG klasifikáciu nemocničných prípadov STRIX a súvisiacich ďalších softvérových modulov
(ďalej len „Dielo“) Nadobúdateľovi, a to spôsobom uvedeným v Čl. I ods. 1.2 tejto Zmluvy. Zoznam
a špecifikácia Diela je uvedený v prílohe č. 1 Zmluvy.
Poskytovateľ udeľuje a Nadobúdateľ nadobúda nevýhradnú, časovo neobmedzenú licenciu na použitie
Diela pre výkon podnikateľskej činnosti Nadobúdateľa s obmedzením použitia Diela výhradne
v Slovenskej republike a s obmedzením použitia Diela výhradne pre spracovanie údajov o pacientoch
Nadobúdateľa, vrátane EÚ poistencov, novorodencov a iných osôb, za ktorých Nadobúdateľ vykazuje
zdravotnú starostlivosť pre zdravotné poisťovne (ďalej len „Licencia“). Súčasťou Licencie je i súhlas
Poskytovateľa na integráciu Diela s prípadnými ďalšími systémami prevádzkovanými Nadobúdateľom
spôsobom v zmysle dokumentácie k jednotlivým softvérovým modulom.
Poskytovateľ vyhlasuje, že je oprávnený udeliť Nadobúdateľovi Licenciu v rozsahu podľa Čl. I ods.1.2
tejto Zmluvy a disponuje všetkými právami k Dielu, ktoré touto Zmluvou poskytuje Nadobúdateľovi,
pričom má vysporiadané autorské práva so všetkými autormi Diela, resp. že vo vlastnom mene a na
vlastnú zodpovednosť vykonáva majetkové práva k Dielu v zmysle ustanovení Autorského zákona.

1

Nemocnica Dr. V. Alexandra v Kežmarku n.o.

1.4

1.5

Asseco Central Europe, a.s.

Spolu s Dielom je Poskytovateľ povinný odovzdať Nadobúdateľovi aj elektronické inštalačné médium
jednotlivých softvérových modulov a/alebo prístupové kódy k webovej verzii Diela, vrátane
elektronickej dokumentácie, ako i všetku dokumentáciu, ktorá je potrebná pre riadne užívanie Diela.
Predmetom tejto Zmluvy nie je dodávka akejkoľvek aktualizácie Diela. Na dodávku aktualizácií je
potrebné uzavrieť osobitnú Zmluvu o podpore softvérových modulov.

Článok II
Spôsob odovzdania a použitia Diela
2.1.

2.2.
2.3.

Poskytovateľ, po podpísaní tejto Zmluvy oboma Zmluvnými stranami, odovzdá Dielo Nadobúdateľovi
v termínoch špecifikovaných v Čl. II ods. 2.3 tejto Zmluvy. Poskytovateľ zodpovedá za to, že odovzdané
Dielo počas záručnej doby zodpovedá kvalite a rozsahu dohodnutému v Zmluve a v jej prílohách,
najmä že Dielo bude spôsobilé na použitie na dohodnutý účel podľa tejto Zmluvy a že je plne v súlade
s Definičnou príručkou vydanou Úradom pre dohľad nad zdravotnou starostlivosťou (ďalej len „Úrad“)
ku dňu podpísania tejto Zmluvy. Odovzdanie/prevzatie Diela potvrdia Zmluvné strany podpísaním
preberacieho protokolu.
Zmluvné strany sa dohodli na záručnej lehote Diela v trvaní 2 rokov odo dňa odovzdania Diela
Nadobúdateľovi podľa Čl. II ods. 2.3 tejto Zmluvy.
Termíny pre odovzdanie Diela sú:
2.3.1.
2.3.2.

2.4.

2.5.

2.6.

2.7.

2.8.

2.9.

pre modul STRIX:
pre modul TYTO:

deň podpísania tejto Zmluvy;
deň podpísania tejto Zmluvy.

V prípade zistenia vád Diela v priebehu záručnej doby je Nadobúdateľ povinný bezodkladne písomne
informovať Poskytovateľa o zistených vadách. Nadobúdateľ je oprávnený uplatniť si u Poskytovateľa
nároky podľa § 436 až § 441 Obchodného zákonníka, pričom v prípade uplatnenia nároku
Nadobúdateľa na odstránenie vád Diela, Poskytovateľ zabezpečí odstránenie vád Diela v lehote
maximálne do 30 (tridsiatich) dní od uplatnenia nároku Nadobúdateľa na odstránenie vád.
Licencia v rozsahu podľa Čl. I ods. 1.2 tejto Zmluvy je udelená Nadobúdateľovi momentom odovzdania
a sprevádzkovania jednotlivých modulov Diela, v termíne pre jednotlivé moduly podľa Čl. II ods. 2.3
tejto Zmluvy.
Zmluvné strany sa dohodli, že Licencia nezahŕňa právo na akékoľvek použitie Diela tretími stranami.
Nadobúdateľ nie je oprávnený Dielo poskytnúť formou sublicencie, postúpením licencie, rozširovať
Dielo formou vyhotovenia kópií alebo akýmkoľvek iným spôsobom poskytnúť Dielo tretím stranám.
Toto obmedzenie sa nevzťahuje na osoby, ktorým je potrebné sprístupniť Dielo z dôvodu vykonávania
prác alebo poskytovania služieb pre Nadobúdateľa, s výnimkou poskytovateľov zdravotnej
starostlivosti. Licencia však umožňuje Nadobúdateľovi poskytovanie výsledkov klasifikácie zdravotnej
starostlivosti jednotlivých pacientov príslušným zdravotným poisťovniam a Úradu pre dohľad nad
zdravotnou starostlivosťou.
Nadobúdateľ nie je oprávnený Dielo alebo jeho časti akýmkoľvek spôsobom upravovať, modifikovať,
meniť, vykonávať jeho spätnú analýzu, preklad, adaptáciu, spojiť s iným dielom alebo zaradiť do iného
diela, čo však nevylučuje možnosť integrácie do informačného systému Nadobúdateľa spôsobom
podľa Čl. II ods. 2.8. tejto Zmluvy.
Dielo je určené na použitie výhradne spôsobom popísaným v dokumentácii k Dielu, vrátane možnej
nevyhnutnej integrácie s inými softvérovými produktmi Nadobúdateľa, výlučne však len spôsobom
upraveným v dokumentácii Diela.
Ustanoveniami Čl. II tejto Zmluvy nie sú dotknuté ustanovenia § 89 Autorského zákona.

Článok III
Odmena a podmienky fakturácie
3.1

Za udelenú Licenciu v rozsahu uzatvorenej Zmluvy pre Dielo - jednotlivé softvérové moduly zaplatí
Nadobúdateľ Poskytovateľovi odmenu (ďalej len „Odmena“), ktorá sa stanovuje na základe počtu
nemocničných postelí u Nadobúdateľa. Výška Odmeny sa k dátumu podpísania tejto Zmluvy nastavuje
na 188 (stoosemdesiatosem) postelí. Počet nemocničných postelí u Nadobúdateľa sa opätovne
vyhodnocuje každý rok odo dňa podpísania tejto Zmluvy a v prípade navýšenia počtu postelí sa výška
2

Nemocnica Dr. V. Alexandra v Kežmarku n.o.

Asseco Central Europe, a.s.

Odmeny pomerne upraví. Odmena za udelenie Licencie je stanovená vo výške:
3.1.1

pre modul STRIX 10,00 EUR (slovom: desať eur) za nemocničnú posteľ, t.j. spolu za 188 postelí
Nadobúdateľa 1880,- EUR (slovom: jedentisícosemstoosemdesiat eur) bez DPH;
3.1.2
pre modul TYTO 7,50 EUR (slovom: sedem eur, päťdesiat centov) za nemocničnú posteľ, t.j.
spolu za 188 postelí Nadobúdateľa 1410,- EUR (slovom: jedentisícštyristodesať eur) bez DPH.
Celková výška odmeny za udelenie Licencií je 3 290,- EUR.
3.2

3.3
3.4
3.5
3.6

3.7

Poskytovateľ týmto Nadobúdateľovi udeľuje zľavu na softvérové moduly vo výške 411,25 EUR
z celkovej výšky odmeny za udelenie Licencií a to na základe zohľadnenia predchádzajúceho prenájmu
Licencií. Celková výška fakturovanej odmeny za udelenie Licencií po zohľadnení udelenej zľavy je 2
878,75 EUR. Poskytovateľ je oprávnený vystaviť faktúru za udelenie Licencie až po písomnom
potvrdení Nadobúdateľa o prevzatí jednotlivých modulov Diela zo strany Nadobúdateľa na základe
preberacieho protokolu. Kópia preberacieho protokolu tvorí neoddeliteľnú súčasť faktúry.
Odmena bude uhradená bezhotovostným prevodom na účet Poskytovateľa uvedený na faktúre.
Lehota splatnosti faktúry je 30 (tridsať) dní odo dňa jej doručenia na adresu Nadobúdateľa. K Odmene
bude fakturovaná DPH v zmysle platných právnych predpisov.
Dňom zdaniteľného plnenia je posledný deň v mesiaci, v ktorom bol podpísaný preberací protokol.
V prípade, ak faktúra nebude obsahovať náležitosti ustanovené platnými právnymi predpismi, najmä
zákonom č. 222/2004 Z. z. o dani z pridanej hodnoty v znení neskorších predpisov. alebo nebude
vystavená v súlade so Zmluvou, má Nadobúdateľ právo vrátiť ju v termíne splatnosti Poskytovateľovi
na prepracovanie. Týmto prestáva platiť pôvodný termín splatnosti faktúry a Nadobúdateľ nie je v
omeškaní s plnením. Nový termín splatnosti faktúry v súlade Čl. III ods.3.6 tejto Zmluvy začína plynúť
dňom doručenia prepracovanej faktúry Nadobúdateľovi.
Zmena fakturačnej adresy Nadobúdateľa sa môže uskutočniť aj bez dodatku k Zmluve formou
písomného oznámenia Nadobúdateľa doručeného Poskytovateľovi.

Článok IV
Spoločné sankčné ustanovenia
4.1

4.2

4.3

Ak Nadobúdateľ neuhradí faktúru v lehote splatnosti v zmysle Čl. III ods. 3.6 tejto Zmluvy, je povinný
Poskytovateľovi uhradiť úrok z omeškania vo výške 0,05% z neuhradenej čiastky za každý deň
omeškania platby, ak sa Zmluvné strany nedohodnú inak. Týmto nie je dotknutý nárok na náhradu
škody aj v rozsahu prevyšujúcom výšku dohodnutej zmluvnej pokuty. Ak Poskytovateľ neposkytne
plnenie dohodnuté podľa tejto Zmluvy a/alebo neodstráni vady Diela v lehote stanovenej
v Obchodnom zákonníku a/alebo v tejto Zmluve, je povinný Nadobúdateľovi uhradiť zmluvnú pokutu
vo výške 0,05 % z hodnoty Diela za každý deň omeškania, ak sa Zmluvné strany nedohodnú inak.
Týmto nie je dotknutý nárok na náhradu škody aj v rozsahu prevyšujúcom výšku dohodnutej zmluvnej
pokuty.
Ak Nadobúdateľ poruší povinnosti, uvedené v Čl. I ods. 1.2, Čl. II ods. 2.6 a 2.7 tejto Zmluvy tým, že
neoprávnene poskytne Licenciu na použitie Diela tretím osobám, je Poskytovateľ oprávnený okrem
odstúpenia od tejto Zmluvy nárokovať si od Nadobúdateľa zmluvnú pokutu vo výške 10 000,- EUR
(slovom: desaťtisíc eur) za každý jednotlivý prípad porušenia. Zmluvná pokuta bude splatná v lehote 10
(desiatich) dní od jej uplatnenia. Týmto nie je dotknutý nárok na náhradu škody aj v rozsahu
prevyšujúcom výšku dohodnutej zmluvnej pokuty.
Poskytovateľ nie je povinný nahradiť akúkoľvek škodu vzniknutú Nadobúdateľovi spôsobenú
nesprávnym použitím Diela alebo jeho použitím v rozpore s touto Zmluvou Nadobúdateľom.

Článok V
Povinnosť mlčanlivosti
5.1

Zmluvné strany sú povinné dodržiavať mlčanlivosť o dôverných informáciách, ktoré si navzájom
poskytnú v priebehu vzájomnej spolupráce (ďalej len „Dôverné informácie“). Za Dôverné informácie sa
na účely tejto Zmluvy považujú také informácie, ktoré sú jednou Zmluvnou stranou označené ako
dôverné a/alebo ktoré sú predmetom ochrany ako obchodné tajomstvo. Za Dôverné informácie sa na
3

Nemocnica Dr. V. Alexandra v Kežmarku n.o.

5.2

5.3

5.4

5.5

Asseco Central Europe, a.s.

účely tejto Zmluvy považujú aj podmienky plnenia dohodnuté v tejto Zmluve. Pri pochybnostiach platí,
že informácia sa považuje za dôvernú.
Za Dôverné informácie sa považujú i akékoľvek informácie, myšlienky, postupy, metódy, princípy,
spôsoby a/alebo know-how, súvisiace s Dielom a jeho rozvojom, ktoré jedna Zmluvná strana poskytne
druhej, ktoré nie sú verejne dostupné.
Za Dôverné informácie sa ďalej považujú najmä informácie, týkajúce sa akýchkoľvek obchodných,
výrobných, marketingových, technických a ďalších postupov súvisiacich s podnikaním Zmluvnej strany,
akékoľvek informácie uchovávané v informačnom systéme Nadobúdateľa vrátane informácií,
súvisiacich s architektúrou počítačovej siete Nadobúdateľa a jej fungovaním.
Za Dôverné informácie sa nepovažujú informácie:
a) ktoré boli alebo sa stali verejne známymi bez toho, aby Zmluvná strana porušila povinnosti podľa
tejto Zmluvy;
b) u ktorých môže Zmluvná strana preukázať, že o nich vedela v čase ich získania od druhej Zmluvnej
strany alebo, že boli súčasťou jej vlastníctva v okamihu poskytnutia, alebo môže preukázať, že ich
vytvorila alebo rozpracovala nezávisle, bez použitia alebo bez odvolania sa na akékoľvek
informácie poskytnuté druhou Zmluvnou stranou a zároveň že ich nezískala v rámci plnenia
predmetu tejto Zmluvy a/alebo
c) u ktorých môže Zmluvná strana preukázať, že ich získala pred uzatvorením tejto Zmluvy
zákonným spôsobom a nie protiprávnym činom od tretej osoby, ktorá nie je voči druhej Zmluvnej
strane viazaná obdobným záväzkom mlčanlivosti a/alebo
d) ktoré majú byť na základe platných právnych predpisov poskytnuté príslušným orgánom štátnej
správy alebo súdom alebo sú nimi vyžiadané, a to za predpokladu, že tieto majú právomoc si
poskytnutie týchto informácií vynútiť; Zmluvná strana je však povinná, pokiaľ je to za daných
okolností možné, o povinnosti informácie poskytnúť, najskôr informovať dotknutú Zmluvnú
stranu, aby táto mohla proti takejto požiadavke právne zakročiť, prípadne môže dotknutú
Zmluvnú stranu požiadať o potrebnú súčinnosť, aby bola Zmluvná strana, od ktorej sa poskytnutie
informácie požaduje schopná žiadosti vyhovieť.
Zmluvná strana je povinná:
a) nepoužiť pre seba alebo pre tretí subjekt, ani nezverejniť, nerozširovať a neposkytovať Dôverné
informácie akýmkoľvek tretím subjektom bez predchádzajúceho písomného súhlasu dotknutej
Zmluvnej strany;
b) používať Dôverné informácie výlučne za účelom plnenia predmetu tejto Zmluvy;
c) zabezpečiť primeranú technickú ochranu získaných Dôverných informácií tak, aby nebol porušený
záväzok mlčanlivosti;
d) zabrániť zverejneniu, rozšíreniu alebo neoprávnenému použitiu Dôverných informácií, a to
minimálne takými opatreniami, ktoré Zmluvné strany obvykle vykonávajú s cieľom ochraňovať ich
vlastné obchodné tajomstvo a Dôverné informácie podobného charakteru.

4

Nemocnica Dr. V. Alexandra v Kežmarku n.o.

5.6

5.7

5.8

5.9
5.10

5.11
5.12

Asseco Central Europe, a.s.

Poskytnutím Dôverných informácií podľa tejto Zmluvy nedochádza k žiadnemu poskytnutiu, či
akémukoľvek prevodu Licencie, ani prevodu, prenechaniu, či postúpeniu akýchkoľvek práv duševného
vlastníctva, práv na výkon práv z priemyselného vlastníctva Zmluvných strán v zmysle príslušných
právnych predpisov, ktoré sa týkajú práv duševného vlastníctva, priemyselných práv, najmä však
autorských práv podľa Autorského zákona, práv v oblasti vynálezov, dizajnu, úžitkových vzorov,
ochranných známok, know-how, atď.
Zmluvná strana sa zaväzuje Dôverné informácie písomne zaznamenávať, nahrávať alebo inak
zálohovať a uchovávať len v nevyhnutnom prípade a v rozsahu, výlučne za účelom plnenia povinností
podľa tejto Zmluvy.
Zmluvné strany sa zaväzujú Dôverné informácie zničiť, keď pominie potreba ich ďalšej držby
alebo v prípade, ak ich o to požiada druhá Zmluvná strana, za predpokladu, že tieto neboli doteraz
zničené.
Ustanovenia Čl. V tejto Zmluvy sú účinné počas doby účinnosti tejto Zmluvy, ako aj neobmedzene po
jej skončení.
Zmluvná strana je povinná zaistiť plnenie povinnosti mlčanlivosti podľa Čl. V tejto Zmluvy aj svojimi
zamestnancami, ako i inými osobami, ktoré sa budú v jej mene podieľať na plnení povinností podľa
tejto Zmluvy. Za porušenie povinnosti mlčanlivosti týmito osobami je Zmluvná strana zodpovedná
v plnom rozsahu.
Ochrana Dôverných informácií podľa Čl. V sa nevzťahuje na STRIX, jeho zmeny, updaty a rozvoj, ktoré
je Nadobúdateľ oprávnený využívať v rozsahu udelenej Licencie.
Poskytovateľ je oprávnený použiť referenciu pre svoje marketingové účely (napr. odkaz na webovej
stránke na názov Nadobúdateľa s uvedením informácie o nákupe Licencie) a v rámci účasti vo
verejnom obstarávaní.

Článok VI
Záverečné ustanovenia
6.1

6.2

6.3
6.4

6.5
6.6

6.7

6.8

Zmeny a doplnky tejto Zmluvy môžu Zmluvné strany uskutočniť iba formou písomného priebežne
číslovaného dodatku k Zmluve podpísaného oboma Zmluvnými stranami. Dodatky sa vyhotovujú v
rovnakom počte rovnopisov ako Zmluva.
Zmluvné strany sa dohodli, že v prípade vzájomnej písomnej korešpondencie sa jej doručenie bude
uskutočňovať osobne, doporučenou listovou zásielkou s doručenkou alebo kuriérom, e-mailom,
prípadne inou dohodnutou formou na adresu Zmluvnej strany uvedenú v Prílohe 2, ktorá je
neoddeliteľnou súčasťou tejto Zmluvy. V prípade neúspešného doručenia, vrátane odmietnutia
zásielky sa deň vrátenia zásielky odosielateľovi bude považovať za deň riadneho doručenia.
Táto Zmluva sa uzatvára na dobu neurčitú a nadobúda platnosť a účinnosť dňom jej podpísania oboma
Zmluvnými stranami.
Všetky práva a povinnosti vyplývajúce z tejto Zmluvy ako aj vzťahy v tejto Zmluve bližšie neupravené sa
riadia príslušnými ustanoveniami Autorského zákona, Obchodného zákonníka a ďalšími všeobecne
záväznými právnymi predpismi Slovenskej republiky
V prípade vzniku sporov zo Zmluvy alebo v súvislosti so Zmluvou sa Zmluvné strany pokúsia o
vyriešenie sporu zmiernou cestou, až potom budú spor riešiť žalobou na príslušnom všeobecnom súde.
Ak by niektoré ustanovenia Zmluvy mali byť neplatnými už v čase vzniku zmluvného vzťahu medzi
Zmluvnými stranami, alebo ak sa stanú neplatnými neskôr, nie je tým dotknutá platnosť ostatných
ustanovení Zmluvy. Namiesto neplatných ustanovení Zmluvy sa použijú ustanovenia Zmluvy, ktoré sú
im svojim obsahom a účelom najbližšie; ak také nie sú, použijú sa ustanovenia Autorského zákona,
Obchodného zákonníka a ostatných platných právnych predpisov Slovenskej republiky, ktoré sú svojim
obsahom a účelom najbližšie obsahu a účelu príslušných ustanovení Zmluvy.
Neoddeliteľnou súčasťou tejto Zmluvy sú prílohy:
6.7.1
Príloha č.1 – Zoznam a špecifikácia softvérových modulov,
6.7.2
Príloha č.2 – Kontaktné údaje,
Táto Zmluva je vyhotovená v 2 (dvoch) vyhotoveniach a každá Zmluvná strana obdrží 1 (jedno)
vyhotovenie.

5

Nemocnica Dr. V. Alexandra v Kežmarku n.o.

Asseco Central Europe, a.s.

Zmluvné strany vyhlasujú, že si Zmluvu pozorne prečítali, jej obsahu porozumeli a ten predstavuje ich skutočnú a
slobodnú vôľu zbavenú akéhokoľvek omylu. Svoje prejavy vôle obsiahnuté v Zmluve Zmluvné strany považujú za
určité a zrozumiteľné, vyjadrené nie v tiesni a za nápadne nevýhodných podmienok. Zmluvné strany na znak
svojho súhlasu s obsahom Zmluvy túto Zmluvu podpísali.

V Kežmarku dňa:

V Bratislave dňa:

Za Nadobúdateľa:

Za Poskytovateľa:

___________________________________
Ing. Viktor Halíř

_________________________________

riaditeľ nemocnice

RNDr. Jozef Klein,
predseda predstavenstva

_________________________________
Ing. Marek Grác, MSc., podpredseda
predstavenstva

6

Nemocnica Dr. V. Alexandra v Kežmarku n.o.

Asseco Central Europe, a.s.

Príloha č. 1
k Licenčnej zmluve zo dňa ......................
Zoznam a špecifikácia softvérových modulov

Zoznam softvérových modulov
1.
2.

STRIX
TYTO

Špecifikácia modulu STRIX
Charakteristika modulu: SK-DRG Grouper
STRIX je softvér, ktorý na základe dát o priebehu hospitalizačného prípadu zaraďuje jednotlivé hospitalizačné
prípady do jednej DRG skupiny v zmysle pravidiel definovaných v Definičnej príručke DRG, vydanej správcom
klasifikačného systému a platnej v dobe poskytnutia zdravotnej starostlivosti.
STRIX umožňuje spracovanie údajov :
 priamym zadaním údajov o individuálnom pacientovi cez grafické užívateľské rozhranie;
 vo forme batchového spracovania dátového súboru nahraného cez grafické užívateľské
rozhranie, kde sú vstupom txt dávky 274n podľa Metodického usmernenia ÚDZS č. 9/8/2006,
prílohy 7 (nahrávané samostatne alebo v zip súbore);
 prostredníctvom priameho odosielania z informačného systému nemocnice prostredníctvom
REST služieb.
Pri spracovaní údajov STRIX na základe zvolenej konfigurácie vykonáva:
•
základnú validáciu – validácia vstupu striktne podľa špecifikácie DRG uvedenej v definičnej
príručke, bez úpravy vstupu;
•
rozšírenú validáciu – oproti základnému spracovaniu STRIX vykoná automatickú opravu
chybného vstupu na základe zadanej konfigurácie výpočtu.
V rámci klasifikácie prípadov do DRG skupín STRIX vykoná
 zaradenie hospitalizačných prípadov do DRG skupín na základe definičných podmienok a
priorít jednotlivých DRG skupín;
i)
STRIX umožňuje zaradenie v zmysle každej verzie klasifikácie DRG oficiálne vydanej
ÚDZS, pričom pre konkrétny vstup použije verziu platnú v danom čase;
ii)
na základe konfigurácie STRIX umožní klasifikáciu podľa verzie, ktorá odstraňuje
sporné body oficiálnej verzie; zoznam odchýlok oproti pravidlám v definičnej príručke je
zdokumentovaný v používateľskej dokumentácii;
 zlúčenie prípadov pri rehospitalizácii alebo spätnom preklade;
i)
STRIX na základe zvolenej konfigurácie umožňuje vykonať zlúčenie riadkov, ktoré boli
vykázané ako samostatné, hoci mali byť vykázané ako jeden prípad (rehospitalizácia,
spätný preklad); algoritmus určenia zlúčených dát je zdokumentovaný v
používateľskej dokumentácii.
Výstupom sú dáta:
•
klasifikovaná DRG skupina;
•
informácia o priebehu alebo chybách spracovania prípadu;
•
efektívna relatívna váha;
•
počet dní, ktoré sa zohľadnili pri výpočte efektívnej relatívnej váhy;
•
platba za prípad (vypočítaná na základe na vstupe zadanej základnej sadzby);
•
syntaktické chyby, ktoré sa zistili pri vstupnom načítaní údajov;
•
úpravy dát, ktoré sa vykonali v rámci rozšírenej validácie;
•
potenciálne DRG skupiny, do ktorých by mohol byť prípad zaradený - pre potreby revíznej
činnosti;
•
funkcie DRG, ktoré nemocničný prípad splnil (úroveň komorbidít, komplikácií, príznaky);
7

Nemocnica Dr. V. Alexandra v Kežmarku n.o.
•
•
•
•

Asseco Central Europe, a.s.

chyby, ktoré sa vyskytli pri klasifikácii;
vedľajšie diagnózy, ktoré boli zohľadnené pri klasifikácii;
výkony, ktoré boli zohľadnené pri klasifikácii;
výkony, ktoré neboli zohľadnené pri klasifikácii.

Forma výstupu zodpovedá forme vstupu.
 pri integrácii je výstup odoslaný do IS prostredníctvom REST služby;
 pri dávkovom spracovaní je výstupom textový súbor (GUI umožní stiahnutie), výstup je
zároveň spracovateľný v module SURNIA;
 pri natypovanom vstupe sa vizuálne zobrazí výstup cez GUI.
Pri dávkovom spracovaní je súčasťou výstupu aj štatistický výstup o počte hospitalizačných prípadov.

Špecifikácia modulu TYTO
Charakteristika modulu: modul na zvyšovanie kvality kódovania
TYTO je nadstavba nad DRG grouper STRIX na kontrolu a zvyšovanie kvality kódovania a vykazovania v DRG
systéme.
TYTO používa ošetrujúci lekár alebo kóder pri uzatváraní nemocničného prípadu:

užívateľ stlačením tlačítka v NIS odošle relevantné informácie z NIS do TYTO (predtým
zadané údaje v NIS);

TYTO vyhodnotí prijaté údaje a podľa potreby navrhne úpravy v zaslaných kódoch diagnóz
a výkonov podľa zaslaných údajov (napr. prítomnosť operačného protokolu pri chýbajúcom
DRG operačnom výkone bude viesť k návrhu pridania operačného DRG výkonu) ako aj
medicínskej pravdepodobnosti takéhoto stavu (napr. návrh konkrétneho kódu DRG výkonu
s vyhodnotením údajov o type hospitalizácie, údajov z operačného protokolu a diagnóz
pacienta);

ponúkne lekárovi/kóderovi max. 5-10 možností úpravy zapisovaných údajov v
samostatnom okne s vyhodnotením priorít (poradie, farba) a s vyznačením
i) pôvodných vs. doplnených údajov
ii) zaradením každej možnosti;

užívateľ si vyberie jednu z ponúkaných možností kliknutím na jednu z ponúkaných
možností

výsledok (úpravy zakódovania prípadu a výsledok zaradenia podľa DRG) sa zapíše do
databázy v NIS.
Pre funkčnosť modulu TYTO je nevyhnutná licencia na produkt STRIX.

8

Nemocnica Dr. V. Alexandra v Kežmarku n.o.

Asseco Central Europe, a.s.

Príloha č. 2
k Licenčnej zmluve zo dňa ......................

Kontaktné osoby, miesta a adresy pre komunikáciu
Nadobúdateľ:
Spôsob spojenia:
Poštová adresa:

Adresa pre fakturáciu:

Vedúci projektu:
Email adresa:
Telefón:

Kontakt:
Nemocnica Dr. Vojtecha Alexandra
v Kežmarku n.o. Huncovská 42, 060 01
Kežmarok
Nemocnica Dr. Vojtecha Alexandra
v Kežmarku n.o. Huncovská 42, 060 01
Kežmarok
Igor Hájovský

Poskytovateľ:

Spôsob spojenia:
Poštová adresa:
Vedúci projektu:
Email adresa:
Telefón:

Kontakt:
Asseco Central Europe, a.s.
Trenčianska 56/A, 821 09 Bratislava
MUDr. Angelika Szalayová, MSc.

9

