číslo spisu: 7859/2018-M_OIKT
číslo záznamu: 24864/2018

Zmluva
o poskytovaní služby bezpečnostnej podpory kritických informačných systémov – Oracle Software Security
Assurance a doplnkových služieb
uzatvorená podľa ustanovenia § 269 ods. 2 a nasl. zákona č. 513/1991 Zb. Obchodný zákonník v znení
neskorších predpisov
Článok 1
ZMLUVNÉ STRANY A ÚVODNÉ USTANOVENIA
1.1 Objednávateľ
IČO :
DIČ:
Zastúpený:
Vo veciach technických:
Bankové spojenie :
Číslo účtu :
(ďalej len „objednávateľ“)
1.2 Poskytovateľ:
IČO:
IČ DPH:
Zastúpený:
Vo veciach technických:
Zapísaný v registri :
Bankové spojenie:
Číslo účtu:
Tel:
Fax:
(ďalej len „poskytovateľ“)

Ministerstvo práce, sociálnych vecí a rodiny Slovenskej republiky
Špitálska č. 4, 6 ,8, Bratislava 816 43
00 681 156
2020796338
Ing. Jozef Vančo, generálny tajomník služobného úradu
Štátna pokladnica

InterWay, a. s.
Stará Vajnorská 21, 831 04 Bratislava
35 728 531
SK2020268294
Ing. Richard Weber, prokurista
Ing. Ľubor Štefík, obchodný riaditeľ
v Obchodnom registri Okresného súdu Bratislava I, oddiel: Sa, vložka č.
6123/B
VÚB banka, a. s.,

( objednávateľ a poskytovateľ spolu ďalej len „zmluvné strany“)
1.3 Zmluvné strany uzatvárajú túto zmluvu o poskytovaní služby bezpečnostnej podpory kritických
informačných systémov – Oracle Software Security Assurance a doplnkových služieb (ďalej len „zmluva“)
v súlade s § 91 zákona č. 343/2015 Z. z. o verejnom obstarávaní a o zmene a doplnení niektorých zákonov
v znení neskorších predpisov. Plnenie tejto zmluvy je financované z prostriedkov štátneho rozpočtu
Slovenskej republiky.
1.4 Zmluvné strany berú na vedomie, že na základe Zmluvy o poskytovaní bezpečnostnej podpory kritických
informačných systémov – Oracle Software Security Assurance a doplnkových služieb č. VOB/42/2014M_OVO zo dňa 08.10.2014, boli objednávateľovi poskytované služby Oracle Software Security Assurance
k udeleným časovo neobmedzeným licenciám pre potreby rezortu Ministerstva práce, sociálnych vecí
a rodiny Slovenskej republiky.
Článok 2
PREDMET A ÚČEL ZMLUVY
2.1 Predmetom tejto zmluvy je záväzok poskytovateľa poskytovať službu bezpečnostnej podpory kritických
informačných systémov – Oracle Software Security Assurance (ďalej len „OSSA“) k nosným rezortným
kritickým systémom Riadenie sociálnych dávok (ďalej len „IS RSD“), Formulárový portál (ďalej len (ďalej
len „FORTÁL), IS sociálnoprávnej ochrany detí a sociálnej kurately (ďalej len „IS KIDS“), postavených na

platforme ORACLE na náklady a nebezpečenstvo poskytovateľa podľa špecifikácie uvedenej v bode 2.2
tejto zmluvy a v prílohe č. 1 zmluvy: Špecifikácia predmetu zmluvy (ďalej len „príloha č. 1“)
objednávateľovi.
2.2 Poskytovateľ sa zaväzuje zabezpečiť objednávateľovi služby OSSA pre kritické systémy uvedené v bode
2.1 tejto zmluvy na úrovni plného pokrytia v režime 8x5 s použitím vlastných dedikovaných špecialistov
certifikovaných pre všetky platformové úrovne daných systémov.
2.3 Služba OSSA, ktorú zabezpečuje poskytovateľ objednávateľovi zahŕňa najmä:
 Vykonanie hodnotenia stavu bezpečnosti pre softvér.
 Stanovenie bezpečnostných požiadaviek pre softvér.
 Stanovenie bezpečnostných požiadaviek pre vývoj softvéru a/alebo prevádzky a údržbe (O&M) procesov.
 Kontrola recenzií softvéru a audit zahŕňajúci vyhodnotenie stanovených bezpečnostných požiadaviek.
 Správa konfigurácie a procesov nápravných opatrení na mieste zaistenia bezpečnosti pre existujúci
software a zabezpečenie, kontrola dopadov navrhovaných zmien so zreteľom na bezpečnostné porušenia
alebo nedostatky.
 V zmysle zistených záverov bude realizovaná činnosť odstránenia nedostatkov
 Aplikácia softvérových opravných nástrojov a bezpečnostných prostriedkov vrátane poskytovania
kritickej asistencie
 Riešenie kritických incidentov v mene Objednávateľa
(Predmet zmluvy uvedený v bodoch 2.1, 2.2 a 2.3 tohto článku zmluvy ďalej len „služby“)
2.4 Objednávateľ sa zaväzuje zaplatiť poskytovateľovi za služby cenu uvedenú v článku 4 tejto zmluvy v súlade
s platobnými podmienkami uvedenými v článku 5 zmluvy.
Článok 3
TERMÍNY A SPÔSOB PLNENIA PREDMETU ZMLUVY
3.1 Poskytovateľ sa zaväzuje poskytovať objednávateľovi služby v rozsahu podľa prílohy č. 1 tejto zmluvy
riadne, včas, samostatne na profesionálnej úrovni a s odbornou starostlivosťou, spôsobom a za podmienok
určených v tejto zmluve po dobu 48 mesiacov v období od 1.1.2019 do 31.12.2022. Prvý rok sa
poskytovateľ zaväzuje zabezpečiť služby OSSA od 1.1.2019 do 31.12.2019. Poskytovateľ sa riadi pokynmi
a podkladmi oprávnených osôb objednávateľa, ktoré objednávateľ priebežne podľa potreby oznámi
poskytovateľovi.
3.2 Služby objednávateľ objednáva vopred 1x ročne ako celok na obdobie 12 kalendárnych mesiacov, a to
najneskôr do 31.12. príslušného kalendárneho roku. Objednávateľ si vyhradzuje právo v prípade absencie
potreby využívania služieb v určitom období nevystaviť objednávku na toto obdobie.
3.3 Zmluvné strany potvrdia poskytnutie a prevzatie služby zo strany poskytovateľa objednávateľovi, a to
podpísaním štvrťročného akceptačného/preberacieho protokolu (ďalej len „protokol“) zástupcami
zmluvných strán pred a po poskytnutí služby . Oprávnenou osobou objednávateľa na prevzatie služieb a
podpísanie protokolu je riaditeľ odboru informačno-komunikačných technológií objednávateľa. Vzor
protokolu tvorí prílohu č. 2 k tejto zmluve (ďalej len „príloha č. 2“)
3.4 Miestom poskytnutia služieb je sídlo objednávateľa.
Článok 4
CENA
4.1 Celková cena za poskytnuté služby je stanovená dohodou zmluvných strán v súlade so zákonom č. 18/1996
Z. z. o cenách v znení neskorších predpisov vo výške:
Celková cena bez DPH: 2 584 608,00EUR (slovom: dvamiliónypäťstoosemdesiatštyritisícšestoosem eur)
DPH: 516 921,60 EUR
Cena s DPH: 3 101 529,60 EUR

4.2 V celkovej cene uvedenej v bode 4.1 zmluvy je zahrnutá cena a všetky ďalšie náklady poskytovateľa
súvisiace so splnením služieb.
4.3 Celková cena uvedená v bode 4.1 zmluvy je pevná a konečná. Celkovú cenu podľa bodu 4.1 je možné
zvýšiť, prípadne znížiť len v rozsahu zodpovedajúcom zmene sadzby DPH vzťahujúcej sa na predmet
zmluvy.
4.4. Cena za poskytnuté služby za štvrťrok, ktorú je poskytovateľ oprávnený štvrťročne fakturovať je 193 845,60
EUR s DPH (slovom: stodeväťdesiattritisícosemstoštyridsaťpať eur a 60 centov), t.j. 161 538 EUR bez
DPH(slovom: stošesdesiatjednatisícpäťstotridsaťosem eur) .
Článok 5
PLATOBNÉ PODMIENKY
5.1 Podkladom pre úhradu ceny za poskytnutie služieb je faktúra vystavená poskytovateľom najneskôr do 15
kalendárnych dní na začiatku každého štvrťročného obdobia.
5.2

Faktúra musí spĺňať všetky náležitosti účtovného dokladu podľa ustanovenia § 10 zákona
č. 431/2002 Z. z. o účtovníctve v znení neskorších predpisov a náležitosti daňového dokladu podľa
ustanovenia § 71 zákona č. 222/2004 Z. z. o dani z pridanej hodnoty v znení neskorších predpisov. Za správne
vyhotovenie faktúry zodpovedá v plnom rozsahu poskytovateľ. Prílohou faktúry je oboma zmluvnými
stranami podpísaný protokol podľa prílohy č. 2 zmluvy, ktorého vzor je uvedený v prílohe č. 2 zmluvy.

5.3 Úhrada za služby je realizovaná výhradne prevodným príkazom vo forme štvrťročných poplatkov platených
vopred pre daný kalendárny štvrťrok.
5.4 Splatnosť faktúry je 30 kalendárnych dní odo dňa jej doručenia objednávateľovi. Faktúra sa považuje za
uhradenú dňom odpísania fakturovanej čiastky z účtu objednávateľa.
5.5 Faktúra poskytovateľa musí obsahovať najmä nasledovné náležitosti:
- označenie faktúry a jej číslo,
- názov a sídlo zmluvných strán,
- IČO a DIČ poskytovateľa,
- dátum vystavenia a dátum odoslania faktúry,
- názov peňažného ústavu a číslo účtu poskytovateľa,
- špecifikácia služieb,
- ceny za jednotlivé položky bez DPH,
- náležitosti DPH,
- celkovú fakturovanú čiastku za splnenú časť predmetu zmluvy,
- regist. číslo a deň podpisu tejto zmluvy,
- dátum podpísania protokolu,
- lehotu splatnosti vyplývajúci zo zmluvy.
5.6 V prípade, že faktúra neobsahuje všetky náležitosti, objednávateľ je oprávnený faktúru poskytovateľovi
vrátiť s uvedením všetkých nedostatkov, ktoré sa majú odstrániť. V takomto prípade sa zastaví plynutie
lehoty splatnosti a nová 30-dňová lehota splatnosti začne plynúť dňom riadneho doručenia opravenej
faktúry objednávateľovi.
5.7 Objednávateľ si vyhradzuje možnosť vyžiadať si faktúru aj skôr, v závislosti od svojich disponibilných
finančných zdrojov a uhradiť ju skôr ako je uvedené v bode 5.1 tohto článku. Vyžiadanie skoršej fakturácie
musí byť realizované len písomnou formou zo strany objednávateľa.
Článok 6
SANKCIE
6.1 V prípade omeškania poskytovateľa s poskytovaním služieb podľa bodu 3.1 tejto zmluvy je poskytovateľ

povinný zaplatiť objednávateľovi zmluvnú pokutu vo výške 100,- Eur za každý, aj začatý deň omeškania.
6.2 V prípade omeškania objednávateľa s úhradou faktúry, má poskytovateľ právo uplatniť si voči
objednávateľovi úrok z omeškania vo výške 0,05 % z dlžnej sumy bez DPH za každý, aj začatý deň
omeškania.
6.3 Poskytovateľ nesie objektívnu zodpovednosť za škody, ktoré spôsobí objednávateľovi pri plnení alebo
v súvislosti s ním. Postup pri uplatňovaní náhrady škody sa riadi príslušnými ustanoveniami Obchodného
zákonníka.
6.4 Zaplatením sankcie podľa tejto zmluvy nie je dotknutý nárok na náhradu škody podľa ustanovení
Obchodného zákonníka.
6.5 Sankciu povinná zmluvná strana zaplatí oprávnenej zmluvnej strane do 30 kalendárnych dní odo dňa jej
uplatnenia na základe riadne vystavenej faktúry v súlade s bodom 5.2 zmluvy.
Článok 7
PLATNOSŤ ZMLUVY
7.1 Táto zmluva sa uzatvára na dobu určitú, a to na obdobie 48 mesiacov od nadobudnutia účinnosti zmluvy,
najskôr však od 1.1.2019 .
7.2 Zmluvné strany sa dohodli, že platnosť tejto zmluvy je možné ukončiť písomnou dohodou zmluvných strán
alebo vypovedaním zmluvy zo strany objednávateľa alebo odstúpením od zmluvy. Písomnú výpoveď, a to
aj bez uvedenia dôvodu, je oprávnený dať objednávateľ. Výpovedná lehota je 3 mesiace a začína plynúť
prvým dňom kalendárneho mesiaca nasledujúceho po riadnom doručení výpovede druhej zmluvnej strane.
7.3 Každá zmluvná strana je oprávnená odstúpiť od tejto zmluvy v zmysle § 345 ods. 2 Obchodného zákonníka
v prípade podstatného porušenia zmluvy druhou zmluvnou stranou. Odstúpenie od zmluvy je účinné dňom
jeho doručenia zmluvnej strane, ktorej je odstúpenie adresované.
Podstatným porušením Zmluvy sa rozumie najmä:
a) ak objednávateľ i napriek písomnému upozorneniu zo strany poskytovateľa a stanoveniu dodatočnej 30dňovej lehoty na plnenie je v omeškaní s úhradou ceny za poskytnutie služieb podľa tejto zmluvy o viac ako
30 kalendárnych dní, alebo
b) ak dôjde k porušeniu povinností objednávateľa podľa tejto zmluvy týkajúcich sa používania softvéru
ORACLE, ktoré sú definované v prílohe č. 2 zmluvy, alebo
c) ak poskytovateľ neposkytne služby objednávateľovi v termíne uvedenom v článku 3 v bode 3.1 zmluvy a
v rozsahu uvedenom v prílohe č. 1 tejto zmluvy,
7.4 Zmluvná strana je oprávnená odstúpiť od tejto zmluvy v prípade, ak sa pre druhú zmluvnú stranu stalo
splnenie podstatných zmluvných povinností nemožným.
7.5 V prípade odstúpenia od zmluvy poskytovateľ nemá nárok na časť ceny za služby OSSA zodpovedajúcu
obdobiu, za ktoré neboli tieto služby technickej podpory k softvéru ORACLE objednávateľovi
zabezpečené. Poskytovateľ sa zaväzuje, že v prípade, odstúpenia od zmluvy, na základe písomnej výzvy
objednávateľa, vráti objednávateľovi alikvotnú časť ceny za služby OSSA zodpovedajúcu obdobiu, za ktoré
neboli služby technickej podpory k softvéru ORACLE objednávateľovi zabezpečené.
7.6 Zmluvné strany sa dohodli, že účinky doručenia výpovede, ako aj odstúpenia od zmluvy podľa tohto článku
zmluvy nastávajú tiež dňom vrátenia nedoručenej zásielky odosielateľovi alebo dňom odmietnutia prijatia
zásielky obsahujúcej výpoveď alebo odstúpenie od zmluvy adresátom.
7.7 Odstúpením od tejto zmluvy nie je dotknutý nárok na náhradu škody podľa ustanovení Obchodného zákonníka,
ako aj nárok na zaplatenie sankcií podľa tejto zmluvy.

Článok 8
PRÁVA A POVINNOSTI ZMLUVNÝCH STRÁN SÚVISIACE SO ZOZNAMOM
SUBDODÁVATEĽOV
8.1 Poskytovateľ sa zaväzuje najmenej 7 dní pred uskutočnením svojho zámeru využiť subdodávateľa alebo pred
zámenou známeho subdodávateľa doručiť Objednávateľovi na odsúhlasenie návrh na využitie
subdodávateľa alebo návrh na zmenu subdodávateľa. Návrh podľa predchádzajúcej vety obsahuje
obchodný názov navrhovaného subdodávateľa, jeho IČO a sídlo, meno a priezvisko, adresu pobytu a dátum
narodenia osoby oprávnenej konať za subdodávateľa a oprávnenie poskytovať službu k Poskytovateľom
poskytnutému plneniu.
8.2. Poskytovateľ sa zaväzuje oznámiť Objednávateľovi akúkoľvek zmenu údajov známeho subdodávateľa
najneskôr do 7 dní od dotknutej zmeny údajov.
8.3 Zoznam známych subdodávateľov tvorí prílohu č. 3 tejto zmluvy.
Článok 9
PRÍSTUP K INFORMACIÁM
9.1 Zmluvné strany budú zachovávať mlčanlivosť o dôverných informáciách získaných pri plnení záväzkov zo
zmluvy. Dôvernými informáciami sa rozumejú informácie, ktorých poskytnutie tretej osobe zmluvnou
stranou by mohlo byť v rozpore s oprávnenými záujmami druhej zmluvnej strany.
9.2 Dôvernými informáciami nie sú informácie, ktoré je objednávateľ povinný sprístupniť podľa zákona č.
211/2000 Z. z. o slobodnom prístupe k informáciám a o zmene a doplnení niektorých zákonov v znení
neskorších predpisov (ďalej len „zákon č. 211/2000 Z. z.“).
9.3 Poskytovateľ je povinný prijať také technické, personálne a organizačné opatrenia, ktoré zabezpečia
primeranú ochranu poskytovaných údajov a zabránia hoci aj náhodnému zneužitiu, poškodeniu, zničeniu,
strate, zmene alebo nedovolenému prístupu či sprístupneniu údajov, ako aj akýmkoľvek iným neprípustným
formám ich spracúvania v súlade s Nariadením Európskeho parlamentu a Rady (EÚ) 2016/679- GDPR a so
zákonom č. 18/2018 Z. z. o ochrane osobných údajov a o zmene a doplnení niektorých zákonov.
9.4 Zmluvné strany sa zaväzujú, že písomne upovedomia druhú zmluvnú stranu o porušení povinnosti
mlčanlivosti bez zbytočného odkladu potom, ako sa o takomto porušení dozvedeli.
9.5 Zmluvné strany sa zaväzujú plniť záväzky podľa odsekov 9.1 až 9.4 tohto článku zmluvy aj po skončení
platnosti zmluvy.
Článok 10
ZÁVEREČNÉ USTANOVENIA
10.1Poskytovateľ a objednávateľ vyhlasujú, že sú oprávnení túto Zmluvu uzatvoriť a riadne a včas plniť záväzky
v nej obsiahnuté.
10.2 Akékoľvek zmeny a doplnenia k tejto zmluve je možné vykonať dohodou zmluvných strán výlučne formou
očíslovaných písomných dodatkov k tejto zmluve podpísaných oprávnenými zástupcami oboch zmluvných
strán, ktoré tvoria neoddeliteľnú súčasť tejto zmluvy.
10.3 Ak sa zistí, že niektoré z ustanovení tejto zmluvy je neplatné alebo neúčinné, neplatnosť alebo neúčinnosť
ustanovenia nemá za následok neplatnosť alebo neúčinnosť ďalších ustanovení zmluvy, ani samotnej
zmluvy. Zmluvné strany sa zaväzujú, že neplatné alebo neúčinné ustanovenie bez zbytočného odkladu
nahradia tak, aby bol v čo najväčšom možnom rozsahu dosiahnutý účel, ktorý v čase uzavretia tejto zmluvy
sledovali neplatným alebo neúčinným ustanovením. Obdobne budú zmluvné strany postupovať aj v prípade,
ak sa zistí, že niektoré z ustanovení tejto zmluvy je nevykonateľné.

10.4 Žiadna zo zmluvných strán nie je zodpovedná za omeškanie spôsobené okolnosťami vylučujúcimi
zodpovednosť. Za okolnosti vylučujúce zodpovednosť sa považuje prekážka, ktorá nastala nezávisle od
vôle povinnej zmluvnej strany a bráni jej v splnení jej povinností, ak nie je možné rozumne predpokladať,
že by povinná strana túto prekážku alebo jej následky odvrátila alebo prekonala a ďalej, že by v dobe
vzniku prekážku predvídala. Zodpovednosť nevylučuje prekážka, ktorá vznikla najprv v dobe, keď povinná
strana bola v oneskorení s plnením svojej povinnosti. Účinky vylučujúce zodpovednosť sú obmedzené len
na dobu, pokiaľ trvá prekážka, s ktorou sú tieto povinnosti spojené.
10.5 Právne vzťahy zmluvných strán touto zmluvou výslovne neupravené sa spravujú príslušnými ustanoveniami
Obchodného zákonníka a ostatnými všeobecne záväznými právnymi predpismi platnými a účinnými na
území Slovenskej republiky.
10.6 Zmluvné strany sa zaväzujú riešiť všetky spory vyplývajúce z tejto zmluvy alebo v súvislosti s ňou
predovšetkým vzájomnou dohodou. Pokiaľ k dohode nedôjde, spory rieši príslušný súd Slovenskej
republiky.
10.7 Táto zmluva je vypracovaná v 7 vyhotoveniach, z ktorých päť vyhotovení obdrží objednávateľ a dve
vyhotovenia obdrží poskytovateľ.
10.8 Príloha č. 1, príloha č. 2 a príloha č. 3 sú neoddeliteľnou súčasťou tejto zmluvy. V prípade rozporu
ustanovení zmluvy a jej príloh, majú prednosť ustanovenia zmluvy.
10.9 Táto zmluva podlieha povinnému zverejneniu v Centrálnom registri zmlúv vedenom Úradom vlády
Slovenskej republiky v súlade so zákonom č. 211/2000 Z. z. o slobodnom prístupe k informáciám
a o zmene a doplnení niektorých zákonov v znení neskorších predpisov. Táto zmluva nadobúda platnosť
dňom jej podpisu oprávnenými zástupcami obidvoch zmluvných strán a účinnosť nadobúda dňom
nasledujúcim po dni jej zverejnenia v súlade s Občianskym zákonníkom.
10.10Zánikom tejto zmluvy nie sú dotknuté práva a povinnosti zmluvných strán dohodnuté touto zmluvou, ktoré
majú zmluvné strany právo si uplatniť po splnení predmetu zmluvy. Tieto práva a povinnosti zmluvných
strán ostávajú zachované.
10.11 Doručením všetkých písomností medzi zmluvnými stranami sa na účely tejto zmluvy rozumie prijatie
zásielky v písomnej forme na adresu sídla zmluvnej strany uvedenej v tejto zmluve. Za deň doručenia
zásielky zmluvnej strane, ktorej bola adresovaná sa považuje takisto deň:
a) v ktorom táto zmluvná strana ju odoprela prijať,
b) ktorým márne uplynula odberná lehota pre jej vyzdvihnutie si na pošte alebo
c) v ktorý bola na nej zamestnancom pošty vyznačená poznámka, že „adresát sa odsťahoval“, „adresát je
neznámy“ alebo iná poznámka, ktorá podľa poštového poriadku znamená nedoručiteľnosť zásielky.
10.12 Zmluvné strany vyhlasujú, že si zmluvu riadne prečítali, jej obsahu porozumeli a že túto zmluvu
uzatvárajú na základe ich slobodnej, vážnej, určitej vôle, že zmluva nebola uzatvorená pod nátlakom, ani
za nápadne nevýhodných podmienok, nie v omyle a na znak súhlasu s jej obsahom ju podpisujú.
Za poskytovateľa :

Za objednávateľa :

V Bratislave.......................................

V Bratislave........................................

_______________________________
Ing. Richard Weber
prokurista

____________________________
Ing. Jozef Vančo
generálny tajomník služobného úradu

Príloha č. 1 k Zmluve o poskytovaní služby bezpečnostnej podpory kritických informačných
systémov – Oracle Software Security Assurance a doplnkových služieb
Služby bezpečnostnej podpory kritických informačných systémov – ORACLE Software
Security Assurance (OSSA) a doplnkových služieb
Služba OSSA, okrem iného zabezpečuje:
• Vykonanie hodnotenia stavu bezpečnosti pre softvér.
• Stanovenie bezpečnostných požiadaviek pre softvér.
• Stanovenie bezpečnostných požiadaviek pre vývoj softvéru a/alebo prevádzky a údržbe
(O&M) procesov.
• Kontrola recenzií softvéru, a audit zahŕňajúci vyhodnotenie stanovených bezpečnostných
požiadaviek.
• Správa konfigurácie a procesov nápravných opatrení na mieste zaistenia bezpečnosti pre
existujúci software a zabezpečenie, kontrola dopadov navrhovaných zmien so zreteľom na
bezpečnostné porušenia alebo nedostatky.
• V zmysle zistených záverov bude realizovaná činnosť odstránenia nedostatkov
• Aplikácia softvérových opravných nástrojov a bezpečnostných prostriedkov v rátane
poskytovania kritickej asistencie
• Riešenie kritických incidentov v mene Objednávateľa
• Monitorovanie kritických aplikácií pre včasné identifikovanie bezpečnostných incidentov na
všetkých úrovniach IS.
Služby spojené s bezpečnostnou podporou kritických informačných systémov garantujú bezpečnú
funkčnosť systémov po všetkých stránkach. Ako kritické môže byť z pohľadu bezpečnosti aj
neštandardné využívanie SW, alebo aj jeho nedostatočná údržba. Na základe zistení OSSA sa
postupuje po jednotlivých častiach a zabezpečuje sa pravidelná údržba jednotlivých systémov v
rámci ich natívneho prostredia v súlade s ďalšími politikami. Aplikujú sa opravné softvérové
nástroje a bezpečnostné prostriedky, rieši sa kritická asistencia. Z pohľadu funkčnosti systémov sa
kontrolujú systémy ako celky ich správne prevádzkovanie a riešia sa vzájomné konflikty systémov
na úrovni platformy.
Služby OSSA sú poskytované ako celok s úrovňou SLA 8x5, t.j. každý pracovný deň 8 hodín
pomocou vyhradených špecialistov, ktorý proaktívne informujú o potrebe vykonávania údržby s
cieľom predchádzania kritickým situáciám. Špecialisti poskytujú aj informácie o zmenách verzií,
riešia prevádzkové problémy s možnosťou dopadu na kritické systémy a sú detailne oboznámení s
prostredím u objednávateľa. Špecialisti sú vybraní podľa prostredia a skladby produktov Oracle
pre všetky úrovne od databázovej vrstvy cez midleware vrstvu až po prezentačnú vrstvu a Oracle
aplikácie. V prípade identifikácie kritického incidentu musí Špecialista riešiť daný kritický
incident okamžite, pričom práce prebiehajú kontinuálne až do jeho úplného vyriešenia alebo
nájdenia obojstranne akceptovateľného náhradného riešenia. Na žiadosť objednávateľa je možné
vykonať výkonnostné meranie systému (systémov) pred zásahom ako aj po zásahu špecialistu.
Súčasťou OSSA je:
•
•
•
•
•
•
•
•

právo na nové verzie (s novou funkčnosťou) zakúpených produktov Oracle,
neobmedzený počet nových verzií a platforiem na stiahnutie/zaslanie,
servisné verzie pre udržanie kroku s vývojom nových verzii operačného systému a hardvéru,
opravy prípadných chýb softvéru, opravné kódy,
daňové a legislatívne aktualizácie,
dokumentáciu k novým verziám programov,
technickú asistenciu pre všetky softvérové produkty poskytovanú cez telefón alebo cez portál,
okamžitý a priamy prístup k technickým Špecialistom podpory za účelom analýzy a riešenia

problémov, pripadne získania konzultácii,
• umožňuje zákazníkom zakladať a sledovať požiadavky na službu (Service Requests) v
neobmedzenom množstve,
• úplný prístup ku globálnej samoobslužnej databáze vedomostí,
• 24x7, t.j. nepretržitá telefonická asistencia podporného centra,
• prístup 24x7, t.j. nepretržitý k databáze riešení Support and Development,
• prístup 24x7, t.j. nepretržitý k metodológii riešenia založenej na globálnych štandardoch a
„best practices“,
• prístup 24x7, t.j. nepretržitý k bohatým web zdrojom technických informácii,
• nástroj „Oracle Collaborative Support“ umožňujúci vzdialené pripojenie špecialistu do
systému zákazníka,
• implementácia procesov umožňujúcich merať výkonnosť procesov, riadenie zmien v IT
infraštruktúre, efektívne využívanie znalostí, monitorovanie IT prostredia a riadenie eventov,
• implementácia procesov umožňujúca získať kontrolu nad prevádzkou IT služieb,
zabezpečenie rozvoja manažmentu IT služieb v oblasti stratégie IT služieb zavedením procesov.

Špecifikácia kritických systémov pre poskytovanie služieb OSSA MPSVR SR

MPSVR SR

IS RSD

ks

CSI

FORTAL (KIDS)

ks

CSI

Oracle DB EE

12

16400391

Oracle DB EE

4

19058977

RAC

12

16400391

RAC

4

19058977

Partitioning

12

16400391

Partitioning

4

19058977

Diagnostic Pack

12

16400391

Tuning Pack

4

19058977

Tuning Pack

12

16400391

Diagnostic Pack

4

19058977

Conf. Man. Pack

12

16400391

Oracle DB SE

10

19058977

Weblogic srv EE

1

16400391
15

16869558

Weblogic srv SE
Weblogic srv EE
Weblogic Suite
Service Bus

2

19058977
10
6
6

19058977
19058977
19058977

Príloha č. 2 k Zmluve o poskytovaní služby bezpečnostnej podpory kritických informačných
systémov – Oracle Software Security Assurance a doplnkových služieb

Akceptačný/preberací* protokol
Objednávateľ:

Poskytovateľ:

Ministerstvo práce, sociálnych vecí a rodiny
Slovenskej republiky
Špitálska ulica č. 4, 6, 8
816 43 Bratislava
IČO: 00681156

Názov
Plnenie podľa
zmluvy

Popis

Objem plnenia v EUR

Zabezpečovanie služieb bezpečnostnej podpory
kritických informačných systémov – Oracle
Software Security Assurance a doplnkových
služieb za obdobie: xx.xx.xxx – xx.xx.xxxx

cena bez DPH
DPH (20%)
cena s DPH

… EUR
… EUR
… EUR

Poznámky
Špecifikácia bezpečnostnej podpory kritických informačných systémov – Oracle Software Security Assurance
a doplnkových služieb je uvedená na 2. strane tohto protokolu.

Poskytovateľ svojim podpisom potvrdzuje zahájenie/preberanie* dodávky plnenia podľa druhej strany tohto
akceptačného/preberacieho* protokolu. Akceptačný/ preberací/* protokol je vyhotovený vo dvoch exemplároch,
pričom každá strana dostane jedno vyhotovenie. *nehodiace sa škrtnite

Dátum dodania:

.........................................................
Za poskytovateľa

.......................... ................................
Za objednávateľa

Príloha č. 3 k Zmluve o poskytovaní služby bezpečnostnej podpory kritických informačných
systémov – Oracle Software Security Assurance a doplnkových služieb
Zoznam subdodávateľov a podiel subdodávok

P. č.

1.

Subdodávateľ
Tech Data Slovakia s. r.
o., Green Point Offices –
Blok F, Turčianska 2, 821
09 Bratislava, IČO: 35
771 429

Údaje o osobe oprávnenej
konať za subdodávateľa
Hamuliakovo

2.
3.
4.
5.

V Bratislave dňa .................

Meno, priezvisko a podpis štatutárneho zástupcu uchádzača:

............................................
Ing. Richard Weber
prokurista

Predmet subdodávky
zabezpečovanie
inštalačných služieb

Podiel
subdodávok
5%

