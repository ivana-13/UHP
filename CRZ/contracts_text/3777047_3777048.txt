Zmluva o poskytnutí služby
(ďalej len "Zmluva“)
uzatvorená v súlade so znením § 269 ods. 2 zákona č. 513/1991 Obchodného zákonníka
v znení neskorších predpisov medzi týmito zmluvnými stranami
Článok I.
Zmluvné strany
Odberateľ:

Okresný súd Nitra
sídlo: Štúrova 9, 949 68 Nitra
Zastúpený: JUDr. Viera Koscelanská, predsedníčka okresného súdu
IČO: 00165662
DIČ: 2021246645
Bankové spojenie: Štátna pokladnica
IBAN: SK35 8180 0000 0070 0016 0524
(ďalej len „Odberateľ“)

Poskytovateľ:

CZ CZ Nitra s.r.o.
Zlatomoravecká 5, 949 01 Nitra
Zastúpený: Ing. Štefan Škula - konateľ s.r.o.
IČO: 314 194 70
IČ DPH: SK2020405563
Zapísaný v obch. registri OS Nitra, odd: Sro, vložka č.:1414/N
Licencia tech. služba: KRPZ-NR-B-42-063/2006-LIC, č. PT 002393
Bankové spojenie: Prima banka Slovensko, a.s.
IBAN: SK97 5600 0000 0008 5285 6001
(ďalej len „Poskytovateľ“)

Objekt:

Okresný súd Nitra, Štúrova 9, 949 68 Nitra
(ďalej len „Objekt“)
Článok II.
Predmet zmluvy

1. Predmetom tejto Zmluvy je zabezpečovanie konzultačných služieb, servisných zásahov,
mimozáručnej údržby Kamerového systému (ďalej len „KS“) a elektrickej zabezpečovacej
signalizácie (ďalej len „EZS“) nainštalovaných v objekte Okresného súdu Nitra podľa
Prílohy č. 1 tejto Zmluvy (ďalej spoločne aj ako len „Technické vybavenie“ alebo
„Technické zariadenie“).
2. Predmet Zmluvy zahŕňa:
 Poskytovanie bezplatnej konzultačnej služby – telefonické konzultácie ohľadne
obsluhy a údržby Technického vybavenia. Táto poradenská činnosť nesmie mať
charakter spracovania technologického projektu.
 Garanciu začatia riešenia problému v prípade poruchy Technického vybavenia do
48 hodín od nahlásenia Odberateľom.






Pravidelnú kontrolu Technického vybavenia v rozsahu potrebnom k zabezpečeniu
funkčného stavu Technického vybavenia podľa prílohy č. 1 k Zmluve o poskytnutí
služieb
Poskytovateľ vykoná zaškolenie zamestnancov Odberateľa, resp. iných osôb
určených Odberateľom, ktoré vykonávajú obsluhu Technického vybavenia
v rozsahu do jednej (1) hodiny v rámci paušálnej platby. Ostatné školenia budú
vykonávané na vyžiadanie Odberateľom za úhradu podľa prílohy č.3 tejto Zmluvy.
Potvrdením o vykonaní zaškolenia bude Protokol o zaškolení, ktorý sú povinní
písomne potvrdiť zaškolení zamestnanci Odberateľa, resp. iné osoby určené
Odberateľom, pričom originál takéhoto protokolu zostáva Odberateľovi po vydaní
kópie Poskytovateľovi.
Obnovenie a rozšírenie systémov Technického vybavenia na základe požiadavky
Odberateľa alebo pokiaľ bude potrebné vykonať generálnu opravu či výmenu
podstatných častí zariadení z dôvodu bezpečnosti prevádzky, alebo platnej
legislatívy poskytovateľ zabezpečí aktualizáciu projektovej dokumentácie.
Poskytovateľ vypracuje najprv cenovú kalkuláciu k odsúhlaseniu odberateľovi.

3. Každý servis Technického vybavenia bude vykonávaný výlučne osobami na to
oprávnenými podľa všeobecne záväzných platných právnych predpisov, s odborným
vzdelaním a skúsenosťami, ktoré sú servisným partnerom Poskytovateľa alebo
zamestnancom Poskytovateľa (ďalej len „Technik“).
Článok III.
Povinnosti zmluvných strán
1. Poskytovateľ zodpovedá za odborné vykonanie predmetu Zmluvy v zmysle platnej
legislatívy. Plán kontrolných činností na Technickom vybavení tvorí prílohu č. 1 tejto
Zmluvy.
2. Poskytovateľ nezodpovedá za časti systému zariadenia alebo iné odborné prehliadky a
skúšky, ktoré nie sú predmetom tejto Zmluvy. Poskytovateľ nezodpovedá Odberateľovi za
škodu spôsobenú vyššou mocou (najmä vplyvom živelnej pohromy a pod.).
3. Z každého zásahu vypracuje Poskytovateľ protokol o servisnej prehliadke, príp. montážny
list, ktorý bude predložený na schválenie a podpis zodpovednému pracovníkovi
Odberateľa, ktorý si ponechá jeho originál a jeho kópiu odovzdá Poskytovateľovi.
Poskytovateľ sa zaväzuje zapísať všetky vykonané zásahy na Technickom vybavení do
prevádzkovej knihy Technického vybavenia.
4. Poskytovateľ je oprávnený po predchádzajúcom písomnom upozornení Odberateľa,
pozastaviť svoje plnenie podľa tejto Zmluvy a odmietnuť zodpovednosť za stav
Technického vybavenia pri nedostatočnej súčinnosti Odberateľa, ak je ohrozené riadne
plnenie záväzkov Poskytovateľa a ak je Odberateľ voči Poskytovateľovi v oneskorení
s peňažným plnením dlhšie ako 30 dní.
5. Odberateľ sa zaväzuje odstrániť všetky prekážky skutočne brániace plneniu predmetu tejto
Zmluvy zo strany Poskytovateľa a to bezodkladne po upozornení Odberateľa
Poskytovateľom.

6. Odberateľ sa zaväzuje neumožniť tretej osobe počas trvania tejto Zmluvy, mimo
poverených pracovníkov Odberateľa a iných odborne spôsobilých osôb vykonávajúcich
servis, obnovu (čiastkovú i úplnú) Technického zariadenia nad rámec predmetu tejto
Zmluvy, resp. iných, vlastníkom Technického zariadenia určených odborne spôsobilých
tretích osôb vykonávajúcich servis, obnovu (čiastkovú i úplnú) Technického zariadenia,
zásah do Technického vybavenia uvedeného v predmete tejto Zmluvy a mimo činností,
ktoré súvisia s obsluhou tohto Technického vybavenia. Záväzok Odberateľa podľa
predchádzajúcej vety sa nevzťahuje na prípad, keď Poskytovateľ včas a riadne neplní
predmet tejto Zmluvy.
7. Pokiaľ nie je v tejto Zmluve uvedené inak, v prípade zistenia nedovoleného, poprípade
neodkonzultovaného a neodborného zásahu Odberateľa alebo inej tretej osoby do
Technického vybavenia, dochádza k zániku nárokov zo zodpovednosti za vady príslušného
Technického vybavenia. Pre účely tohto bodu Zmluvy sa neodborným zásahom Odberateľa
do Technického vybavenia rozumie akýkoľvek zásah pracovníkov Odberateľa alebo treťou
osobou/stranou
nad rozsah ich oprávnení vyplývajúcich im podľa zaškolenia
Poskytovateľa podľa ustanovení tejto Zmluvy.
8. Odberateľ sa zaväzuje zabezpečiť Poskytovateľovi za účelom a v súvislosti s plnením
predmetu tejto Zmluvy prístup do všetkých priestorov, v ktorých je umiestnené Technické
vybavenie, ako aj všetku potrebnú dostupnosť Technického vybavenia.
9. Pokiaľ by po písomnej (e-mail) dohode medzi Odberateľom a Poskytovateľom v čase
príjazdu Technika Poskytovateľa nebol (aj napriek telefonickej výzve Odberateľa najmenej
2 hodiny pred plánovaným príjazdom) umožnený prístup k Technickému vybaveniu do 60
minút po dohodnutom termíne, považuje sa tento výjazd za zbytočný. Poskytovateľ je
v takomto prípade oprávnený opustiť miesto výkonu predmetu Zmluvy a Odberateľ sa
zaväzuje uhradiť náklady Technika Poskytovateľa podľa Prílohy č. 3 tejto Zmluvy podľa
dĺžky trvania zmareného času Technika, maximálne však v trvaní 4 hodín.
10. Odberateľ sa zaväzuje zabezpečiť osobnú účasť svojho povereného (oprávneného)
pracovníka pri odskúšaní funkčnosti Technického vybavenia po výkone prác, ktoré sú
predmetom tejto Zmluvy. Poverený pracovník Odberateľa a Poskytovateľ sa vopred
dohodnú na termíne odskúšania funkčnosti Technického vybavenia podľa prvej vety tohto
bodu Zmluvy.
11. Odberateľ sa zaväzuje poruchy Technického vybavenia uvedeného v predmete tejto
zmluvy oznamovať Poskytovateľovi telefonicky na t. č. 037/ 6583031-3, resp. 0903
424 874 a súčasne na mail: skula@cz-cz-nitra.sk, kde popíše závadu Technického
vybavenia.
12. Za účelom riadneho a včasného plnenia povinností zo strany Poskytovateľa vyplývajúcich
mu z tejto Zmluvy, je Odberateľ povinný oznamovať Poskytovateľovi poruchy
Technického vybavenia mimo pracovného času Poskytovateľa výlučne na mobilných
telefónnych číslach kontaktných osôb Poskytovateľa, uvedených v tomto bode zmluvy.
V opačnom prípade zo strany Poskytovateľa nejde o porušenie povinností vyplývajúcich
mu z tejto Zmluvy. Na účely tejto Zmluvy sa pracovným časom Poskytovateľa rozumie
doba počas pracovných dní v čase od 08.00 hod do 16.30 hod. Oznámenie poruchy
Technického vybavenia po 16.30 hod počas pracovných dní sa považuje za nahlásenie
v nasledujúci pracovný deň o 8.00 hod. Keď nasledujúcim dňom po oznámení poruchy

Technického zariadenia je deň pracovného pokoja alebo deň pracovného voľna, sa začiatok
servisného zásahu o tieto dni predlžuje. V prípade zásahu pri neodkladnej poruche
technického vybavenia (mimozáručnej) bude účtovaná hodinová sadzba podľa prílohy č. 3
k Zmluve o poskytnutí služby.
Kontaktná osoba Odberateľa:
Juraj Ivan, tel.: 037/8841159, 0904 206 273, e-mail: juraj.ivan@justice.sk
Kontaktná osoba Poskytovateľa:
Ing. Štefan Škula, tel.: 037/ 6583031-3, 0903 424 874, e-mail: skula@cz-cz-nitra.sk
Tomáš Vereš 0903 786 647, 0903 424 876
Roman Bihunec 0904 849 721
13. Poskytovateľ je povinný odovzdať Odberateľovi demontované časti Technického
vybavenia v prípade potreby ich výmeny za nové, inak zodpovedá za všetku preukázateľne
vzniknutú škodu, ktorá Odberateľovi v dôsledku nesplnenia tejto povinnosti vznikne.
Odberateľ je povinný Technikovi Poskytovateľa písomne potvrdiť prevzatie
demontovaných častí Technického vybavenia podľa predchádzajúcej vety tohto bodu
Zmluvy, pričom takéto písomné potvrdenie môže byť aj obsahom protokolu o servisnej
prehliadke, príp. montážneho listu vystavené na základe ustanovenia článku III, bodu 4
tejto Zmluvy. V prípade, ak Odberateľ odmietne prevziať demontované časti Technického
vybavenia podľa tohto bodu Zmluvy, Technik Poskytovateľa nie je povinný demontovanú
časť Technického vybavenia odovzdať Odberateľovi.
14. Odberateľ vytvorí bezpečné pracovné prostredie v súlade s platnými právnymi predpismi
SR, na mieste plnenia pre pracovníkov Poskytovateľa. Pred začatím poskytovania služieb
bude Odberateľ informovať Poskytovateľa o prípadných rizikách týkajúcich sa zdravia
a celkovej bezpečnosti na mieste plnenia. Odberateľ sa zároveň zaväzuje, že v prípade
potreby vyplývajúcej z povahy, resp. charakteru úloh plnených Odberateľom, zabezpečí na
svoje náklady školenie pracovníkov Poskytovateľa tak, aby bolo možné bezproblémové
plnenie tejto Zmluvy.
15. Na poskytnuté plnenie predmetu Zmluvy – napr. na dodaný tovar a zariadenia poskytuje
Poskytovateľ záruku podľa výrobcu, max. 2 roky. Na poskytnuté plnenie – na práce
poskytuje Poskytovateľ záruku 6 mesiacov. Záručná doba začína plynúť dňom odovzdania
predmetu Zmluvy formou potvrdeného protokolu o servisnej prehliadke, príp. montážneho
listu v súlade s Čl. III, bodu 4 tejto Zmluvy od Poskytovateľa.
16. Záruka sa nevzťahuje na spotrebný materiál (napr. akumulátory) a diely podliehajúce
prirodzenému mechanickému opotrebeniu z titulu svojej činnosti.
Článok IV.
Lehoty plnenia
1. Poskytovateľ sa zaväzuje vykonávať predmet Zmluvy odo dňa platnosti a účinnosti tejto
Zmluvy v súlade s jej ustanoveniami.
2. Pravidelné servisné prehliadky a údržba Technického vybavenia v rozsahu potrebnom
k zabezpečeniu funkčného stavu vrátane zaškolenia zamestnancov Odberateľa, resp. iných

osôb určených Odberateľom, ktoré vykonávajú obsluhu Technického vybavenia, budú
vykonané Poskytovateľom v termínoch podľa prílohy č. 1 na základe vystavenej
objednávky Odberateľom.
3. Poskytovateľ sa zaväzuje pristúpiť k odstraňovaniu poruchy a reklamovanej vady, resp.
obnoveniu funkčného stavu Technického vybavenia do 48 hodín od nahlásenia
Odberateľom.
4. Poskytovateľ je povinný odstrániť poruchu a reklamovanú vadu, resp. obnoviť funkčný
stav podľa článku IV bodu 3 tejto Zmluvy v čo najkratšom možnom čase. Počas doby
opravy, pokiaľ povaha poruchy vyžaduje čas riešenia viac ako 12 hodín, je Poskytovateľ
povinný uviesť opravované Technické vybavenie (zariadenie) do stavu, aby plnilo účel pre
ktorý bolo vyrobené v čo najväčšej možnej miere, alebo uviesť Technické vybavenie
(zariadenie) do stavu, aby na ňom nenastali ďalšie škody, resp. nespôsobilo ďalšie škody
na inom majetku. Poskytovateľ je následne povinný uviesť Technické vybavenie
(zariadenie) do pôvodného funkčného stavu v čase dohodnutom s Odberateľom po
zohľadnení času potrebného na zabezpečenie náhradných dielov alebo celého riešenia.
Poskytovateľ je povinný uviesť Technické zariadenie do funkčného stavu vrátane
náhradných dielov alebo celého riešenia v termíne max. do 30 dní od oznámenia poruchy
Technického vybavenia. V prípade, že Poskytovateľ nedodrží dohodnutý termín opravy
alebo nenastúpi na práce a môžu z titulu včasného neodstránenia poruchy vzniknúť ďalšie
škody, je Odberateľ oprávnený zabezpečiť nevyhnutný servisný zásah inou oprávnenou
osobou na náklady Poskytovateľa bez straty záruky.
5. V rámci reklamačného procesu je Poskytovateľ povinný odstrániť všetky vady
a nedorobky, ktoré mu Odberateľ písomne (e-mailom) reklamoval. Pokiaľ nepríde
k odstráneniu reklamovanej vady a obnoveniu funkčnosti Technického zariadenia, nie je
Poskytovateľ oprávnený uplatniť si u Odberateľa odplatu za servisné zásahy (i opakované)
na reklamovanom Technickom zariadení. Odberateľ berie na vedomie, že Poskytovateľ nie
je v omeškaní s odstraňovaním reklamovaných vád v prípade ak čas odstraňovania vady je
priamo závislý od času dodania časti Technického vybavenia dodávateľom Poskytovateľa.
Pokiaľ nepríde k odstráneniu reklamovanej vady a obnoveniu funkčnosti Technického
zariadenia z dôvodov výlučne na strane Odberateľa, je Poskytovateľ oprávnený uplatniť si
u Odberateľa odplatu za servisné zásahy (i opakované) na reklamovanom Technickom
zariadení určenú v súlade s ust. Čl. V, ods. 2 tejto Zmluvy.
6. V prípade, že opravu nie je možné vykonať pri prvotnom servisnom zásahu, dohodne
Poskytovateľ s oprávneným zástupcom Odberateľa do konca nasledujúceho pracovného
dňa spôsob a termín odstránenia závady, pričom o tejto dohode vyhotovia písomný
záznam, ktorý podpíšu obe zmluvné strany. Písomnou dohodou podľa tohto bodu Zmluvy
sa rozumie aj dohoda vo forme e-mailu.
7. Pokiaľ bude potrebné vykonať generálnu úpravu či výmenu podstatných častí zariadení
z dôvodu bezpečnosti prevádzky, alebo platnej legislatívy, Poskytovateľ najskôr vypracuje
kalkuláciu k jej prerokovaniu a schváleniu. Pokiaľ Odberateľ tieto práce a dodávky
odmietne, môže Poskytovateľ od zmluvy odstúpiť s okamžitou platnosťou.

Článok V.
Cena za vykonané práce a platobné podmienky
1. Cena za plnenie predmetu Zmluvy bola stanovená dohodou medzi Odberateľom
a Poskytovateľom podľa zákona č.18/1996 Z. z. o cenách v platnom znení v rozsahu
prílohy č. 2, ktorá je neoddeliteľnou súčasťou tejto Zmluvy.
2. Cena za výkon mimoriadneho servisného zásahu mimo periodických skúšok je variabilná,
odvíjajúca sa od skutočnej spotreby inštalačného materiálu podľa pracovného výkazu,
skutočne vykonaných prác a dopravnej vzdialenosti a bude vopred písomne odsúhlasená
povereným pracovníkom Odberateľa. Vykonanie každého servisného zásahu
v požadovanom a potrebnom rozsahu musí byť odsúhlasené oboma zmluvnými stranami
(telefonicky, písomne, e-mailom) ako po realizačnej, tak po ekonomickej stránke.
V prípade, že Odberateľ (napriek upozorneniu Poskytovateľa o neodkladnosti a závažnosti
veci) neodsúhlasí alebo sa nevyjadrí k cenovej ponuke do 2 hodín (prípadne v stanovenej
lehote), servisný zásah bude vykonaný až po odsúhlasení cenovej ponuky, pričom sa má za
to, že Poskytovateľ nie je v omeškaní s výkonom činností a vylučuje sa Poskytovateľovi
zodpovednosť za akékoľvek škody vzniknuté výlučne v dôsledku omeškania Odberateľa
s odsúhlasením cenovej ponuky.
3. Základné sadzby sú uvedené v prílohe č. 3 tejto Zmluvy.
4. V prípade ak od roku 2019 oficiálne vyhlásená Štatistickým úradom SR miera inflácie za
uplynulý kalendárny rok presiahne 1% je poskytovateľ oprávnený po písomnom
odsúhlasení odberateľom upraviť ceny uvedené v prílohe č. 2 o výšku takto vyhlásenej
miery inflácie. Takáto písomná úprava bude mať formu číslovaného dodatku k tejto
Zmluve.
5. Zmluvné strany sa dohodli na spôsobe úhrady dohodnutej ceny formou faktúry vystavenej
Poskytovateľom. Faktúra musí spĺňať náležitosti daňového dokladu. Splatnosť faktúry je
14 dní odo dňa jej doručenia Odberateľovi.
6. Poskytovateľ má právo vystaviť faktúru dňom potvrdenia protokolu o servisnej prehliadke,
príp. montážneho listu Odberateľom v súlade s Čl. III, bodu 4 tejto Zmluvy.
7. V prípade, že faktúra nebude obsahovať náležitosti v zmysle platných právnych predpisov,
prípadne bude obsahovať nesprávne alebo neúplné údaje, Odberateľ je oprávnený faktúru
v lehote splatnosti vrátiť Poskytovateľovi na prepracovanie. Počas tejto lehoty nie je
Odberateľ v omeškaní. Poskytovateľ je v takomto prípade povinný vystaviť novú faktúru
s novou lehotou splatnosti v súlade so Zmluvou.
8. Akákoľvek splatná peňažná suma sa bude považovať za uhradenú momentom jej
pripísania na účet Poskytovateľa.
9. DPH účtuje Poskytovateľ vo výške podľa právnych noriem, platných v čase uskutočnenia
zdaniteľného plnenia.

Článok VI.
Odstúpenie od zmluvy, penalizácia a zodpovednosť za škodu
1. Ak je Poskytovateľ v omeškaní pri plnení predmetu Zmluvy podľa Čl. II tejto Zmluvy,
v termínoch uvedených v prílohe č. 1 tejto Zmluvy, môže si Odberateľ uplatniť zmluvnú
pokutu vo výške 0,05 % z celkovej sumy tej časti Predmetu zmluvy (služby), s plnením
ktorého je v omeškaní a to za každý i začatý kalendárny deň omeškania bez DPH, t. j ceny
periodických odborných prehliadok pre príslušné Technické vybavenie a objekt, s ktorého
plnením je v omeškaní. Zaplatením zmluvnej pokuty nie je dotknutý nárok na náhradu
škody.
2. V prípade omeškania Odberateľa s úhradou faktúry je Poskytovateľ oprávnený požadovať
zaplatenie úroku z omeškania vo výške 0,05% z dlžnej sumy za každý deň omeškania.
3. Poskytovateľ a Odberateľ sú oprávnení od Zmluvy odstúpiť v prípadoch, ak niektorá zo
zmluvných strán poruší príslušné ustanovenia Obchodného zákonníka uvedené v § 344 až
§ 351, alebo v prípadoch závažného porušenia ustanovení zmluvy a to ak:
a) Odberateľ mešká s úhradou, v súlade s touto Zmluvou vystavených (splatných) faktúr
viac ako 30 kalendárnych dní, alebo ak
b) Odberateľ neposkytuje Poskytovateľovi pre plnení tejto Zmluvy nevyhnutnú súčinnosť,
alebo ak
c) Odberateľ síce sám včas a riadne plní predmet tejto Zmluvy, ale k plneniu resp.
akýmkoľvek zásahom do Technického zariadenia prichádza osobami mimo
pracovníkov Poskytovateľa (Čl. III, bod 6 a 7),
d) Poskytovateľ vykonal predmet Zmluvy osobami, ktoré nemajú príslušnú odbornú
kvalifikáciu napriek tomu, že ho Odberateľ na porušenie tohto ustanovenia Zmluvy
vopred upozornil (Čl. II, bod 3),
e) Poskytovateľ ani po opakovanej písomnej urgencii Odberateľa neplní predmet zmluvy
v určených lehotách a v súlade s ustanoveniami Čl. IV, bod 2 až 4. V tomto prípade
odstúpenia od zmluvy nie je dotknutý nárok Odberateľa vyplývajúci mu z bodu 1 tohto
Článku. Odberateľ následne zabezpečí opravu resp. odstránenie poruchy v súlade
s poslednou vetou Čl. IV bodom 4,
f) Poskytovateľ resp. Odberateľ porušili ustanovenia Čl. VII o utajovaní údajov,
informácií a skutočností vyplývajúcich z tejto Zmluvy resp. prevádzky Technického
zariadenia.
4. Pri porušení jednotlivých povinností zmluvných strán dohodnutých touto Zmluvou, má
poškodená zmluvná strana v zmysle ustanovenia § 373 a nasl. Obchodného zákonníka
právo na náhradu škody vzniknutej v súvislosti s porušením zmluvnej povinnosti druhej
zmluvnej strany, ibaže porušujúca strana preukáže, že porušenie povinnosti bolo spôsobené
okolnosťami vylučujúcimi zodpovednosť.
Článok VII.
Ustanovenia o utajovaní údajov
1. Poskytovateľ sa zaväzuje utajovať údaje o:
a) kamerovom systéme, ktorý je predmetom tejto Zmluvy,
b) o prevádzkových a priestorových pomeroch Odberateľa,
c) o ďalších skutočnostiach, ktoré sa v súvislosti s výkonom prác podľa tejto Zmluvy
dozvie.

2. Odberateľ sa zaväzuje utajovať všetky údaje týkajúce sa technickej stránky inštalovaných
zabezpečovacích systémoch objektu.
3. Povinnosti vyplývajúce z predchádzajúcich odsekov tohto článku Zmluvy budú zmluvné
strany dodržiavať bez časového obmedzenia. V prípade porušenia tejto povinnosti má
oprávnená (poškodená) zmluvná strana nárok na náhradu vzniknutej škody od povinnej
zmluvnej strany.
4. Výnimku z povinnosti utajovať údaje v zmysle ods. 1 a 2 tohto článku Zmluvy majú
zmluvné strany len na základe požiadavky orgánu činného v trestnom konaní pri začatom
trestnom stíhaní.
Článok VIII.
Záverečné ustanovenia
1. Zmluva sa uzatvára na dobu určitú a to do 02. 03. 2020 vrátane.
2. Otázky neupravené touto Zmluvou sa riadia príslušnými ustanoveniami Obchodného
zákonníka, prípadne ďalšími právnymi predpismi.
3. Ak sa preukáže, že ktorékoľvek z ustanovení tejto Zmluvy alebo jej časti je, alebo sa stane
neplatným alebo inak právne nevymáhateľným, potom táto neplatnosť či nevymáhateľnosť
nebude mať vplyv na platnosť či vymáhateľnosť ostatných ustanovení tejto Zmluvy alebo
jej častí, ak nevyplýva priamo z obsahu tejto Zmluvy, že toto ustanovenie alebo jeho časť
nie je možné oddeliť od ďalšieho obsahu. V prípadoch uvedených v predchádzajúcej vete
sa obe zmluvné strany zaväzujú neúčinné a/alebo neplatné ustanovenie nahradiť takým
ustanovením, ktorého praktické dôsledky sú čo najbližšie k praktickým dôsledkom a účelu
takého ním nahradeného nevymáhateľného ustanovenia.
4. Žiadna zo zmluvných strán nemôže postúpiť tretej strane bez predchádzajúceho písomného
súhlasu štatutárnych zástupcov druhej zmluvnej strany svoje práva a záväzky z tejto
Zmluvy.
5. Táto Zmluva nahrádza všetky predchádzajúce dohody medzi zmluvnými stranami, písomné
alebo ústne, ktoré sa týkajú predmetu plnenia podľa tejto Zmluvy. Táto Zmluva predstavuje
úplnú dohodu zmluvných strán o predmete tejto Zmluvy.
6. Zmeny a dodatky tejto Zmluvy musia byť vykonané len formou priebežne číslovaných
písomných dodatkov k Zmluve a musia byť podpísané oboma zmluvnými stranami.
7. Zmluva nadobúda platnosť dňom jej podpisu oboma zmluvnými stranami a účinnosť dňom
nasledujúcim po dni jej zverejnenia v CRZ.
8. Zmluva je vyhotovená v 3 rovnopisoch, z ktorých Odberateľ dostane 2 rovnopisy
a Poskytovateľ 1 rovnopis.
9. Zmluvné strany si Zmluvu prečítali, jej obsahu porozumeli a prehlasujú, že ich prejavy vôle
sú slobodné, vážne, zrozumiteľné a určité, čo svojimi podpismi potvrdzujú.

10.
Neoddeliteľnou súčasťou tejto Zmluvy sú jej prílohy:
Príloha č. 1: Zoznam objektov, technológií a termínov
Príloha č. 2: Cenník kontrol
Príloha č. 3: Cenník pozáručných servisných prác
Príloha č. 4: Rozsah činností

v Nitre, dňa: 23. 11. 2018

mm
Za Odberateľa:
mm
Mmmmm
Mmmmmmmmmm
Mmmmmmmmmmm
____________________________
JUDr. Viera Koscelanská
predsedníčka okresného súdu
mmmmmm
mmmm

v Nitre, dňa: 27. 11. 2018

Za Poskytovateľa:
mmmmmmmmmmmm
mmmmmmmmmmmmm
mmmmmmmmmmmmmmmm
____________________________
Ing. Štefan Škula
konateľ

Príloha č. 1
k Zmluve o poskytnutí služby

Zoznam objektov, technológií a termínov
Objekt: Okresný súd Nitra, Štúrova 9, 949 68 Nitra
Zoznam technológií:
Periodicita výkonu kontrol
Každý rok
1

KS
EZS

2

3

4

5

6

7

R
R

8

9

10

11

12

½
½

Legenda:
KS Kamerový systém
EZS Elektrická zabezpečovacia signalizácia
½ Polročná odborná prehliadka a funkčná skúška: KS, EZS
R Ročná odborná prehliadka a funkčná skúška: KS, EZS
* ½ Polročná odborná prehliadka a funkčná skúška: KS, EZS, ktorá sa má vykonať v mesiaci
september 2018 sa vykoná ihneď po podpise tejto Zmluvy. Jej nevykonanie v stanovenom
termíne podľa Prílohy č. 1 nemá žiadny vplyv na riadnu funkčnosť oboch prevádzkovaných
systémov.

Príloha č. 2
k Zmluve o poskytnutí služby

Cenník kontrol
KS ( Kamerový systém ):
- Polročná odborná prehliadka a funkčná skúška
v čiastke: 300,00 € bez DPH
-

Ročná odborná prehliadka a funkčná skúška
v čiastke: 450,00 € bez DPH

EZS ( Elektrická zabezpečovacia signalizácia):
- Polročná odborná prehliadka a funkčná skúška
v čiastke: 100,00 € bez DPH
-

Ročná odborná prehliadka a funkčná skúška
v čiastke: 200,00 € bez DPH

K cenám bude fakturovaná DPH platná v čase zdaniteľného plnenia.
V týchto cenách sú zahrnuté všetky náklady dodávateľa nevyhnutné na riadny výkon
poskytnutých služieb.

Príloha č. 3
k Zmluve o poskytnutí služby

Cenník pozáručných servisných prác
Za každú opravu zrealizovanú na základe vyzvania Odberateľa vystaví Poskytovateľ
Odberateľovi faktúru. Faktúra bude obsahovať rozpis vykonaných prác, čas potrebný
k oprave, použitý materiál.
Hodinová sadzba jedného servisného technika vykonávateľa je stanovená podľa úrovne
vykonaných prác. Započítava sa vždy každá aj začatá hodina/osoba.
1. servisný technik – v pracovnom čase od 08.00hod. do 16.30hod. : 30,00 EUR bez
DPH
Hodinová sadzba bude vyššia:
o 25% za vykonané práce v dobe od 6.00 do 8.00 hod a od 16.30 do 22.00 hod a za
práce vykonané v sobotu
o 50% za práce vykonané v noci ( od 22.00 do 6.00 hod), v nedeľu a vo sviatok.
2. Cena zaškolenia zamestnancov: 10,00 EUR bez DPH / osoba / hod
Dopravné náklady – bez nároku na úhradu.
Ceny sú uvedené bez DPH. K cenám bude fakturovaná DPH platná v čase zdaniteľného
plnenia.

Príloha č. 4
k Zmluve o poskytnutí služby

Rozsah činností
KS ( Kamerový systém )
Polročná odborná prehliadka a funkčná skúška - jej náplňou je:
1 Kontrola kvality zobrazovaného obrazu každej kamery na monitore
2 Kontrola nasmerovania každej kamery - nasmerovanie
3 Kontrola správneho označenia pozície každej kamery na záznamových zariadeniach
4 Kontrola funkčnosti ovládacej klávesnice a/alebo myši záznamového zariadenia
5 Kontrola činnosti záznamového zariadenia
6 Kontrola nastavenia dátumu a času na zariadení
7 Kontrola funkčnosti záložného zdroja
Ročná odborná prehliadka a funkčná skúška - jej náplňou je:
1 Kontrola funkcie nastavenia každého prvku objektívu každej kamery - nastavenie
2 Kontrola činnosti vykurovania každej kamery
3 Kontrola nastavenia dátumu a času na záznamovom zariadení
4 Kontrola oprávnenia pre ovládanie záznamového zariadenia a úrovne blokovania
5 Kontrola nastavenia obrazu na monitore - umiestnenie, jas a ostrosť – nastavenie
6 Kontrola posledného nahratého záznamu z každej kamery (ostrosť obrazu, dátum, čas,
názvy pozícií jednotlivých kamier a podobne)
7 Kontrola nastavenia všetkých funkcií záznamového zariadenia (režim nahrávania,
naprogramovanie časových zón, automatické vypínanie, rýchlosť nahrávania a podobne)
8 Kontrola oprávnenia pre ovládanie zariadenia a úrovne prístupu
9 Kontrola stavu ochrany pred úrazom elektrickým prúdom
10 Kontrola zasunutia všetkých konektorov prepojovacích káblov - zasunutie na doraz a
upevnenie
11 Kontrola funkčnosti telemetrie
12 Kontrola funkčnosti záložného zdroja

EZS ( Elektrický zabezpečovací systém )
Polročná odborná prehliadka a funkčná skúška - jej náplňou je:
1 Kontrola činnosti všetkých prvkov EZS
2 Kontrola činnosti všetkých poplachových slučiek
3 Kontrola upevnenia všetkých tiesňových tlačidiel
4 Kontrola činnosti optickej a akustickej signalizácie
5 Kontrola činnosti všetkých samostatne vypínateľných zón
6 Kontrola všetkých funkcií ústredne EZS a prečítanie pamäte
7 Kontrola činnosti náhradného zdroja
8 Kontrola činnosti zariadenia ako celku
9 Kontrola prenosového zariadenia na PCO justičnej stráže
10 Kontrola času a dátumu

Ročná odborná prehliadka a funkčná skúška - jej náplňou je:
1 Kontrola činnosti všetkých prvkov EZS
2 Kontrola činnosti všetkých poplachových slučiek
3 Kontrola upevnenia všetkých tiesňových tlačidiel
4 Kontrola rozvodov, svorkovníc, modulov, rozbočovačov
5 Kontrola činnosti optickej a akustickej signalizácie
6 Kontrola činnosti všetkých samostatne vypínateľných zón
7 Kontrola všetkých funkcií ústredne EZS a prečítanie pamäte
8 Kontrola činnosti náhradného zdroja
9 Kontrola činnosti zariadenia ako celku
10 Kontrola prenosového zariadenia na PCO justičnej stráže
11 Kontrola času a dátumu

