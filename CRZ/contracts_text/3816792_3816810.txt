Zmluva o spolupráci
uzatvorená v zmysle § 269 ods.2 zákona č. 513/1991 Zb. Obchodný zákonník v znení neskorších predpisov
a v súlade so zákonom č. 343/2015 Z.z. o verejnom obstarávaní a o zmene a doplnení niektorých zákonov
(ďalej len „zmluva“)
Číslo zmluvy objednávateľa: 415/NLC/2018-VO

I.
Zmluvné strany
Objednávateľ:
Názov:
Sídlo:
Štatutárny zástupca:
Osoba zodpovedná
za plnenie zmluvy:
IČO:
IČ DPH:
DIČ:
Bankové spojenie:
IBAN:
(ďalej len „objednávateľ“)
Poskytovateľ:
Názov:
Sídlo:
Zápis:
Zastúpený:
Bankové spojenie:
IBAN:
IČO:
DIČ:
IČ DPH:
e-mail:
(ďalej len „poskytovateľ“)

Národné lesnícke centrum
T. G. Masaryka 22, 960 92 Zvolen
Bc. Ing. Ľuboš Halvoň, PhD., generálny riaditeľ
Radoslav Suchár
42001315
SK 2022091027
2022091027
Štátna pokladnica
SK20 8180 0000 0070 0024 1498

EMM, spol. s r.o.
Sekurisova 16, 841 02 Bratislava
OR OS Bratislava I, oddiel: Sro, vložka číslo: 686/B
Ing. Jozef Chebeň
Slovenská sporiteľňa, a.s.
SK05 0900 0000 0006 3490 2743
17316260
2020316529
SK2020316529
emm@emm.sk

Objednávateľ a poskytovateľ sa spoločne označujú aj ako „zmluvné strany“.
II.
Preambula
1. Zmluvné strany uzatvárajú túto zmluvu na základe víťaznej ponuky poskytovateľa v rámci postupu
verejného obstarávateľa (v zmluve uvedeného ako objednávateľ) pri aplikovaní postupu verejného
obstarávania, realizovaného formou výzvy na predkladanie ponúk pri zákazke s nízkou hodnotou
v zmysle § 117 zákona č. 343/2015 Z.z. o verejnom obstarávaní a o zmene a doplnení niektorých
zákonov.
2. Predmetom spolupráce zmluvných strán založenej touto zmluvou je záväzok poskytovateľa uskutočniť
systematické postupy v súlade s touto zmluvou za účelom posúdenia existujúcej architektúry
informačno - komunikačných technológií objednávateľa (ďalej aj „IKT“), a návrhu cieľovej architektúry
IKT v prostredí objednávateľa.
3. Hlavným cieľom spolupráce založenej touto zmluvou je vypracovanie záverečnej správy, ktorá bude
objednávateľom použitá ako podklad pre prijatie opatrení v oblasti informačných systémov
objednávateľa (ďalej aj „IS“).

1

III.
Predmet zmluvy
1. Na základe tejto zmluvy sa poskytovateľ zaväzuje:
a) posúdiť exitujúcu architektúru IKT objednávateľa z hľadiska:
infraštruktúry
agendových/odborných aplikácií a dátových tokov
integrácií informačných systémov
b)

navrhnúť cieľovú architektúru IKT objednávateľa, t.j. návrh:
migrácie vybraných agendových/odborných systémov objednávateľa do e-Government cloudu
cieľovej architektúry v prostredí objednávateľa
SWOT analýzy

c)

v rámci stratégie migrácie vypracovať:
migračný plán
analýzu rizík

2. Zmluvné strany sa dohodli, že činnosti, na výkon ktorých sa poskytovateľ zaviazal v súlade s bodom
1 tohto článku zmluvy sa ďalej spoločne označujú aj ako „činnosti“.
3. Výsledkom výkonu činností bude záverečná správa, v ktorej poskytovateľ opíše a špecifikuje všetky
vykonané postupy v súlade s bodom 1 tohto článku zmluvy, ich výsledky, a súčasťou ktorej budú
požadované návrhy, plány a analýzy (ďalej len „záverečná správa“).
4. Poskytovateľ sa zaväzuje pri výkone činností vychádzať z podkladu, ktorý mu bude odovzdaný
objednávateľom, a to najmä z auditu IS objednávateľa.
5. V prípade porušenia povinností poskytovateľa uvedených v bode 1, 3 a 4 tohto článku zmluvy, je
objednávateľ oprávnený od zmluvy okamžite odstúpiť, a poskytovateľ nemá nárok na úhradu
zmluvnej ceny.
6. Predmetom zmluvy je zároveň aj záväzok objednávateľa záverečnú správu vypracovanú riadne
a včas prevziať a zaplatiť poskytovateľovi dohodnutú odmenu.
IV.
Termín plnenia predmetu zmluvy
1.

Zmluvné strany sa dohodli, že:
poskytovateľ začne s výkonom činností najneskôr do 7 kalendárnych dní odo dňa nadobudnutia
účinnosti zmluvy
poskytovateľ je povinný vykonať všetky činnosti v lehote najneskôr do 40 kalendárnych dní odo
dňa začatia s ich výkonom

2.

Zmluvné strany sa ďalej dohodli, že poskytovateľ je povinný vypracovať a odovzdať
objednávateľovi záverečnú správu najneskôr do 50 kalendárnych dní odo dňa začatia s výkonom
činností.

3.

Zmluvné strany sa dohodli, že poskytovateľ odovzdá záverečnú správu objednávateľovi
v elektronickej podobe v jednom vyhotovení na CD alebo USB nosiči, a v dvoch vyhotoveniach
v tlačenej podobe. Záverečná správa bude poskytovateľom odovzdaná osobne, a to osobe
zodpovednej za plnenie predmetu zmluvy na strane objednávateľa. O odovzdaní záverečnej správy
poskytovateľ upovedomí objednávateľa aspoň dva dni vopred.

4.

Miestom odovzdania záverečnej správy je sídlo objednávateľa. O odovzdaní a prevzatí záverečnej
správy zmluvné strany spíšu preberací protokol, v ktorom objednávateľ prostredníctvom osoby
zodpovednej za plnenie predmetu zmluvy na strane objednávateľa potvrdí, že činnosti boli
vykonané a záverečná správa vypracovaná v súlade s touto zmluvou a požiadavkami objednávateľa.
Záverečná správa sa považuje za odovzdanú okamihom podpisu preberacieho protokolu osobou
zodpovednou za plnenie predmetu zmluvy a strane objednávateľa.

2

1.

V.
Cena a platobné podmienky
Zmluvné strany sa na základe víťaznej ponuky poskytovateľa v rámci postupu verejného
obstarávania, ako aj v súlade so zákonom č. 18/1996 Z.z. o cenách v znení neskorších predpisov
dohodli, že cena za výkon činností a vypracovanie záverečnej správy predstavuje sumu:
cena bez DPH
49.530,- €
DPH 20%
9.906,- €
cena celkom s DPH
59.436,- €
slovom: päťdesiatdeväťtisícštyristotridsaťšesť EUR.
(ďalej aj „zmluvná cena“)

2.

Zmluvná cena je konečná a nemenná a sú v nej zahrnuté všetky výdavky/náklady poskytovateľa
spojené s výkonom činností a vypracovaním záverečnej správy.

3.

Zmluvnú cenu zaplatí objednávateľ poskytovateľovi na základe faktúry vystavenej poskytovateľom.
Poskytovateľ je oprávnený vystaviť faktúru po odovzdaní analýzy v súlade s čl. IV. bod 4 zmluvy,
t.j. po podpise preberacieho protokolu objednávateľom.

4.

Splatnosť faktúry je 30 dní od doručenia faktúry objednávateľovi. Zmluvné strany si ako spôsob
platby dohodli bezhotovostný prevod na účet poskytovateľa uvedený v záhlaví zmluvy. Dňom
úhrady je deň odpísania zmluvnej ceny z účtu objednávateľa v prospech účtu poskytovateľa.

5.

Faktúra musí spĺňať náležitosti daňového a účtovného dokladu v súlade s platnými právnymi
predpismi, najmä v súlade so zákonom č. 222/2004 Z.z. o DPH, v znení neskorších predpisov
a musí obsahovať originálny podpis vystavujúcej strany. Prílohou faktúry je preberací protokol.

6.

V prípade, že faktúra nebude obsahovať požadované náležitosti, je objednávateľ oprávnený faktúru
vrátiť bez zaplatenia. Oprávneným vrátením faktúry prestáva plynúť lehota splatnosti, a táto plynie
celá odo dňa doručenia opravenej (novej) faktúry.

1.

VI.
Práva a povinnosti zmluvných strán
Činnosti bude poskytovateľ vykonávať v sídle objednávateľa, ako aj na jednotlivých jeho
pracoviskách, podľa potreby. Zmluvné strany sa zaväzujú poskytnúť si navzájom všetku súčinnosť
potrebnú za účelom naplnenia predmetu zmluvy. Objednávateľ sa zaväzuje poskytnúť
poskytovateľovi prístup k jednotlivým dotknutým IS, a v prípade potreby umožniť nasadenie
monitorovacieho nástroja za účelom výkonu činností.

2.

Poskytovateľ sa zaväzuje vykonať činnosti a vypracovať záverečnú správu s vynaložením odbornej
starostlivosti, v súlade s pokynmi objednávateľa, prípadne jeho poverených zamestnancov v rámci
dohodnutých podmienok zmluvy, a v stanovených termínoch. V prípade porušenia uvedenej
povinnosti poskytovateľa, je objednávateľ oprávnený od zmluvy okamžite odstúpiť. Účinky
odstúpenia nastávajú okamihom jeho doručenia poskytovateľovi.

3.

V prípade, ak poskytovateľ nemôže plniť záväzky vyplývajúce z tejto zmluvy, je povinný o tom
neodkladne písomne informovať objednávateľa.

4.

Ak sa poskytovateľ dostane do omeškania s výkonom činností a vypracovaním záverečnej správy,
objednávateľ je oprávnený požadovať od poskytovateľa zmluvnú pokutu vo výške 0,05% zo
zmluvnej ceny za každý deň omeškania.

5.

Poskytovateľ sa zaväzuje činnosti vykonať tak, aby žiadnym spôsobom nedošlo k poškodeniu IS
objednávateľa, k prepisu dát, ich zmene, úniku dát z IS objednávateľa, znehodnoteniu, zničeniu
a pod.

6.

Objednávateľ sa zaväzuje poskytnúť poskytovateľovi všetku dokumentáciu potrebnú k výkonu
činností a vypracovaniu záverečnej správy. Poskytnutú dokumentáciu je poskytovateľ bez
zbytočného odkladu po odovzdaní záverečnej správy povinný vrátiť.

3

7.

Za riadenie a koordináciu predmetu zmluvy, ako aj za komunikáciu medzi objednávateľom
a poskytovateľom, je na strane objednávateľa zodpovedná osoba zodpovedná za plnenie predmetu
zmluvy.

8.

Zmluvné strany sa dohodli, že poskytovateľ vypracuje v lehote najneskôr do 5 pracovných dní odo
dňa ukončenia výkonu činností návrh záverečnej správy, ktorý je následne povinný v tej istej lehote,
t.j. do 5 pracovných dní odo dňa ukončenia výkonu činností prerokovať s objednávateľom. Za
účelom prerokovania záverečnej správy zmluvné strany zorganizujú pracovné stretnutie, na ktorom
prerokujú návrh záverečnej správy vypracovanej a predloženej poskytovateľom. Účelom pracovného
stretnutia je prípadné pripomienkovanie alebo doplnenie záverečnej správy zo strany objednávateľa.
V prípade ak bude mať objednávateľ na pracovnom stretnutí k predloženému návrhu záverečnej
správy pripomienky, doplnenia, je poskytovateľ povinný ich zapracovať tak, aby bola záverečná
správa odovzdaná v lehote v súlade s čl. IV. bod 2 zmluvy. Miestom pracovného stretnutia
zmluvných strán je sídlo objednávateľa.

9.

V prípade ak činnosti nebudú vykonané a záverečná správa nebude vypracovaná v súlade s touto
zmluvou, je poskytovateľ povinný vykonať všetky potrebné úkony za účelom nápravy, a to v lehote
určenej po dohode s objednávateľom. V prípade porušenia tejto povinnosti poskytovateľa je
objednávateľ oprávnený okamžite odstúpiť od zmluvy, pričom poskytovateľ nemá nárok na úhradu
zmluvnej ceny.

10. V prípade ak záverečná správa bude mať akékoľvek vady, t.j. nebude vypracovaná v súlade s čl. III.
bod 3 zmluvy, je objednávateľ povinný bez zbytočného odkladu ako vady zistí, oznámiť ich
poskytovateľovi (aj formou emailovej pošty), ktorý je následne povinný objednávateľom oznámené
vady bezodplatne odstrániť v dohodnutej lehote (doplnením, prepracovaním záverečnej správy).
V prípade, ak tak poskytovateľ neurobí, je objednávateľ oprávnený od zmluvy odstúpiť. V prípade
odstúpenia od zmluvy zo strany objednávateľa z dôvodov uvedených v tomto bude zmluvy, je
poskytovateľ povinný vrátiť zmluvnú cenu uhradenú mu objednávateľom, ak ešte nebola uhradená
nemá nárok na jej úhradu. Ak sú vady neodstrániteľné objednávateľ je oprávnený odstúpiť od
zmluvy bez poskytnutia dodatočnej lehoty.

1.

1.

VII.
Ukončenie platnosti zmluvy
Platnosť zmluvy je možné ukončiť na základe vzájomne uzavretej písomnej dohody alebo
odstúpením od zmluvy v prípadoch, ktoré stanovuje zákon a táto zmluva.
VIII.
Odstúpenie od zmluvy
Ktorákoľvek zo zmluvných strán je oprávnená od zmluvy odstúpiť v prípade podstatného porušenia
zmluvných povinností druhou zmluvnou stranou.

2.

Za podstatné porušenie zmluvných povinností sa považuje najmä neplnenie povinností vyplývajúcich
z čl. III, IV, VI. zmluvy.

3.

Odstúpenie od zmluvy musí byť oznámené písomne. V odstúpení musí byť uvedený dôvod, pre
ktorý strana odstupuje od zmluvy.

4.

Odstúpením od zmluvy zmluva zaniká dňom doručenia prejavu vôle oprávnenej strany druhej
zmluvnej strane.

1.

IX.
Sankcie
V prípade, že poskytovateľ nedodrží lehoty plnenia dohodnuté v tejto zmluve, objednávateľ má
právo účtovať poskytovateľovi zmluvnú pokutu vo výške 0,05 % zo zmluvnej ceny za každý deň
omeškania.

4

1.

X.
Záväzok mlčanlivosti
Záväzok mlčanlivosti zahŕňa najmä povinnosť poskytovateľa neposkytovať a nesprístupniť tretím
osobám vstupné údaje, informácie, výstupy a dokumenty súvisiace s predmetom zmluvy a jeho
vykonaním (ďalej aj „dôverné informácie“). O dôverných informáciách je poskytovateľ povinný
zachovávať mlčanlivosť. Poskytovateľ zaobchádza so všetkými materiálmi, podkladmi a
informáciami, ktoré obdrží v súvislosti s vykonávaním predmetu zmluvy od objednávateľa ako
s dôvernými. Za dôverné informácie sa považujú aj akékoľvek osobné údaje, ku ktorým
poskytovateľ v rámci výkonu predmetu zmluvy získa prístup.

2.

Poskytovateľ nie je oprávnený bez predchádzajúceho písomného súhlasu objednávateľa dôverné
informácie akýmkoľvek spôsobom sprístupniť/poskytnúť tretej osobe, zverejniť, a/alebo ich použiť
inak než na účely plnenia predmetu tejto zmluvy.

3.

Záväzok mlčanlivosti nie je časovo obmedzený, nezávisí od trvania alebo platnosti tejto zmluvy
a nevzťahuje sa len na také dokumenty a informácie, u ktorých je, resp. bude preukázané, že sú
alebo sa stali všeobecne známymi, bez zavinenia poskytovateľa.

4.

Zmluvné strany sú povinné dôverné informácie chrániť pred ich zneužitím, poškodením, zničením,
znehodnotením, stratou a odcudzením.

5.

V prípade ak poskytovateľ porušením povinností stanovených týmto článkom zmluvy spôsobí
akúkoľvek škodu, je za ňu zodpovedný, a je povinný ju v plnom rozsahu nahradiť.

1.

XI.
Záverečné ustanovenia
Táto zmluva nadobúda platnosť dňom jej podpisu oboma zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv vedenom Úradom vlády SR podľa
zákona č. 546/2010 Z.z.

2.

Zmluvné strany sa dohodli, že zmluvu uzatvárajú podľa Obchodného zákonníka a právne vzťahy a
pomery zo zmluvy vyplývajúce a vznikajúce sa riadia Obchodným zákonníkom.

3.

Zmeny a doplnenia tejto zmluvy je možné vykonať len formou písomných, číslovaných dodatkov
podpísaných obidvoma zmluvnými stranami.

4.

Účastníci zmluvy týmto vyhlasujú, že sa s touto zmluvou riadne oboznámili, táto zmluva zodpovedá
ich slobodnej vôli, uzatvárajú ju dobrovoľne a na znak súhlasu s jej obsahom ju podpisujú.

5.

Zmluva je vypracovaná v troch rovnocenných vyhotoveniach. Jedno vyhotovenie pre poskytovateľa
a dve vyhotovenia pre objednávateľa.

6.

Táto zmluva je povinne zverejňovaná podľa § 5a zákona č. 211/2000 Z.z. o slobodnom prístupe
k informáciám a o zmene a doplnení niektorých zákonov.

7.

Zmluvné strany výslovne súhlasia so zverejnením tejto zmluvy v jej plnom rozsahu, v Centrálnom
registri zmlúv vedenom na Úrade vlády SR.

8.

Zmluvné strany sa dohodli, že všetky písomnosti, ktoré má doručiť/bude doručovať v zmysle tejto
zmluvy, ako aj po jej skončení jedna zmluvná strana druhej zmluvnej strane, budú doručované na
adresu uvedenú v záhlaví zmluvy. Písomnosti budú doručované osobne alebo prostredníctvom
pošty doporučene, pričom zásielka (písomnosť) sa bude považovať za doručenú dňom jej prevzatia
adresátom – zmluvnou stranou, dňom, kedy zmluvná strana odmietne osobne doručovanú alebo
poštou doručovanú zásielku prevziať, alebo dňom, kedy pošta vráti doručovanú zásielku
odosielajúcej zmluvnej strane ako nevyžiadaná v odbernej (úložnej) lehote alebo s oznámením
adresát neznámy, prípadne ako zásielku nedoručenú.

5

9.

V prípade doručovania formou emailovej pošty, sa písomnosť/dokument považuje za doručený
okamihom doručenia potvrdenia o doručení emailu odosielajúcej zmluvnej strane.

10. Zmenu adresy na doručovanie je ktorákoľvek zmluvná strana povinná oznámiť druhej zmluvnej
strane bez zbytočného odkladu.
11. V prípade ak bude poskytovateľom na základe tejto zmluvy vytvorené dielo, ktoré bude dielom
v súlade s ustanoveniami zákona č. 185/2015 Z. z. autorský zákon a predmetom duševného
vlastníctva a jeho ochrany, poskytovateľ touto zmluvou bezodplatne udeľuje objednávateľovi
súhlas na použitie diela – licenciu. Poskytovateľ udeľuje objednávateľovi výhradnú licenciu bez
časového a územného obmedzenia. Objednávateľ je oprávnený dielo používať na účel, na ktorý
bolo v súlade s touto zmluvou vyhotovené (čl. II. bod 3 zmluvy), ako aj všetkými spôsobmi
v súlade s § 19 ods. 4 zákona č. 185/2015 Z. z. autorský zákon bez obmedzení.
12. Príslušným na riešenie sporov vzniknutých z tejto zmluvy alebo v súvislosti s ňou je miestne
a vecne príslušný súd SR, ktorý bude vo veci rozhodovať podľa právneho poriadku SR.
13. Zmluvné strany po prečítaní zmluvy prehlasujú, že súhlasia s jej obsahom v celom rozsahu, čo
potvrdzujú svojimi podpismi. Zmluva je prejavom ich slobodnej vôle a nebola dojednaná v tiesni,
ani za inak nevýhodných podmienok.

Vo Zvolene dňa ......................

V Bratislave dňa ..................

..............................................
Bc. Ing. Ľuboš Halvoň, PhD.
generálny riaditeľ

.............................................
Ing. Jozef Chebeň
konateľ

6

