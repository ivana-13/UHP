Zmluva o poskytovaní služieb technickej podpory Checkpoint
a Forcepoint ev. č. 370/18/Mi
uzatvorená podľa §269 ods. 2 Zákona č. 513/1991 Zb. (Obchodný zákonník)
v znení neskorších predpisov

Článok I.
Zmluvné strany
1. Objednávateľ

Slovenský plynárenský priemysel, a.s.

Sídlo:

Mlynské nivy 44/a
825 11 Bratislava 26
Akciová spoločnosť zapísaná v Obchodnom registri Okresného súdu Bratislava I.
Oddiel Sa, vložka 2749/B
JUDr. Adriana Khandlová
Splnomocnený zástupca:
riaditeľka odboru obstarávania a nákupu
IČO
35 815 256
IČ DPH
SK2020259802
DIČ
2020259802
Bankové spojenie I.
VÚB, a.s.
SWIFT (BIC)
SUBASKBX
IBAN
SK85 0200 0000 0000 3110 0012
Bankové spojenie II.
Tatra banka, a.s.
SWIFT (BIC)
TATRSKBX
IBAN
SK55 1100 0000 0026 4700 0019
Osoba oprávnená jednať vo
Mgr. Zuzana Lomnická, strategický nákupca – senior
veciach zmluvných
Osoba oprávnená jednať vo
vedúci oddelenia prevádzky ICT
veciach technických
ďalej len „Objednávateľ“
a

2. Dodávateľ

ANASOFT APR, spol. s r.o.

Sídlo:

Mlynská dolina 41
811 02 Bratislava
zapísaná v Obchodnom registri Okresného súdu Bratislava 1,
Oddiel Sro, vložka 6042/B
Zastúpená:
Ing. Stanislav Čekovský
IČO
31361552
IČ DPH
SK2020345778
DIČ
2020345778
Bankové spojenie
Tatra banka, a.s.
SWIFT (BIC)
TATRSKBX
IBAN
SK37 1100 0000 0026 2104 0039
Osoba oprávnená jednať vo
veciach zmluvných
Osoba oprávnená jednať vo
veciach technických
ďalej len „Dodávateľ“

Strana 1 z 12

Článok II.
Predmet zmluvy
2.1.

Predmetom tejto zmluvy je záväzok Dodávateľa poskytovať v prospech Objednávateľa :
2.1.1. služby technickej podpory CheckPoint v zmysle technickej špecifikácie, uvedenej v článku 1
Prílohy č. 1 tejto zmluvy v rozsahu:
2.1.1.1. Collaborative Enterprise Support – Standard:
- Časové pokrytie SLA 5x9 v pracovných dňoch;
- Reakčná doba pre problémy typu Severity-1 = 30 minút;
- Reakčná doba pre problémy typu Severity 2, 3 & 4 = 4 hodiny;
- Prístup k najnovším Hot Fixes & Service Packs;
- Prístup k Major Upgrades & Enhancements;
- Prístup k produktovému fóru Check Point;
- Prístup k Online Support Knowledgebase;
- Hardware Support: Onsite RMA Shipment Method 5 x 8 x NBD.
2.1.1.2. servisné služby a podpora celého riešenia CheckPoint v zmysle technickej
špecifikácie, uvedenej v článku 1, bod 2., Prílohy č. 1 tejto zmluvy v rozsahu:
On-site technické podpora (na mieste inštalácie zariadenia) v prípade poruchy;
Hotline pokrytie 24 hodín, 7 dní v týždni za účelom nahlásenia vád a
poradenstvo v otázkach, ktoré sa môžu vyskytnúť pri používaní a ktoré nie je
možné vyriešiť pomocou dokumentácie;
Dodávateľ sa zaväzuje nastúpiť na odstránenie vád do jedného (1) pracovného
dňa od ich nahlásenia (Response time) a odstrániť vady bez zbytočného
odkladu, najneskôr do 30 dní od ich nahlásenia (Fix Time). Všetky náklady
súvisiace s odstránením vád, resp. jeho hardvérových a softvérových častí,
znáša Dodávateľ (vrátane prác, cestovného, ceny náhradných dielov);
Poskytnutie nových verzií softvéru použitého pre systém update, upgrade a
patche - ihneď po ich vydaní, v súlade s licenčnými podmienkami výrobcu
softvéru;
Dodávateľ poskytne Objednávateľovi prístup do elektronických a internetových
nástrojov a služieb týkajúcich sa zariadení, ako sú aktualizácie firmvéru
a proaktívne upozorňovacie služby;
Otestovanie updatu, upgradu a patche u Dodávateľa na jeho infraštruktúre.
Inštalácia updatu, upgradu a patche on-site (na mieste inštalácie zariadenia).
Všetky náklady súvisiace s otestovaním a inštaláciou update, upgrade a patche
znáša Dodávateľ.
2.1.2. služby technickej podpory ForcePoint v zmysle technickej špecifikácie, uvedenej v článku 2
Prílohy č. 1 tejto zmluvy v rozsahu:
2.1.2.1. Forcepoint Web Security subscription“ pre 800 užívateľov – dodávanie softvérových
produktov a udelenie licenčných práv k nim v zmysle podmienok výrobcu
Forcepoint/Websense.
2.1.2.2. Forcepoint Essential Support pre Web Security:
- 24/7 Globálnu technickú podporu od výrobcu,
- Secure Support Portal - Online case portal a telefonickú podporu,
- Produktové upgrady, aktualizácie (updates) a záplaty (patche),
- Prístup k znalostnej databáze (knowledge base), technickej knižnici
a produktovej dokumentácii,
- Technické časy odozvy (Response times) v zmysle podmienok výrobcu
Forcepoint.
2.1.2.3. servisné služby a podpora celého riešenia Forcepoint WS – SPP:
- hotline pokrytie 24 hodín, 7 dní v týždni za účelom nahlásenia vád a
poradenstvo v otázkach, ktoré sa môžu vyskytnúť pri používaní, a ktoré nie je
možné vyriešiť pomocou dokumentácie,
- Dodávateľ sa zaväzuje nastúpiť na odstránenie vád do 4 hodín od ich
nahlásenia (Response time) a odstrániť vady (Fix Time) bez zbytočného
odkladu, najneskôr do 30 dní od ich nahlásenia,

Strana 2 z 12

- náklady súvisiace s odstránením vád (vrátane prác a cestovného) znáša

2.2.

Dodávateľ,
- poskytnutie nových verzií softvéru použitého pre systém update, upgrade a
patche - ihneď po ich vydaní, v súlade s licenčnými podmienkami výrobcu
softvéru,
- otestovanie update, upgrade a patche u Dodávateľa,
- inštalácia update, upgrade a patche on-site (na mieste inštalácie). Všetky
náklady súvisiace s otestovaním a inštaláciou update, upgrade a patche znáša
Dodávateľ.
Plnenie tejto zmluvy sa Dodávateľ zaväzuje vykonávať za podmienok v nej uvedených a Objednávateľ
sa zaväzuje riadne poskytnuté plnenie prevziať a zaplatiť cenu, dohodnutú podľa tejto zmluvy.

Článok III.
Termíny a miesta plnenia zmluvy
3.1. Dodávateľ sa zaväzuje poskytovať Objednávateľovi plnenia predmetu zmluvy špecifikované v čl. II bod
2.1 tejto zmluvy priebežne od 1.1.2019 do 31.12.2019.
3.2. Miestom plnenia zmluvy sú prevádzkové priestory Objednávateľa na adresách Mlynské nivy 44/a,
Bratislava a Levická 9, Nitra, prípadne prevádzkové priestory niektorého, v budúcnosti vybraného
komerčného dátového centra v Bratislave.

Článok IV.
Cena, platobné a fakturačné podmienky
4.1.

Zmluvné strany sa v súlade so zákonom č. 18/1996 Z. z. o cenách v platnom znení dohodli na cenách
za poskytované služby.

4.2.

Zmluvné strany sa dohodli na celkovej cene za plnenie predmetu zmluvy špecifikované v čl. II. bod
2.1.1. určenej v zmysle Prílohy č. 2 tejto zmluvy vo výške 21.995,20 eur.

4.3.

Zmluvné strany sa dohodli na celkovej cene za plnenie predmetu zmluvy špecifikované v čl. II. bod
2.1.2. určenej v zmysle Prílohy č. 2 tejto zmluvy vo výške 32.856,00 eur.

4.4.

Ceny sú uvedené bez dane z pridanej hodnoty a sú platné po celú dobu platnosti tejto zmluvy.

4.5.

K fakturovaným cenám bude uplatnená DPH v zmysle platných právnych predpisov.

4.6.

Právo na zaplatenie ceny vzniká Dodávateľovi riadnym a včasným splnením jeho záväzku. Faktúry
budú vystavené v mene euro. Súčasťou každej faktúry musí byť aj preberací / akceptačný protokol,
potvrdený Objednávateľom.

4.7.

Úhrada ceny bude realizovaná bezhotovostným platobným stykom, na základe faktúr, vo forme
štvrťročných poplatkov. Štvrťročný poplatok nesmie presiahnuť ¼ celkovej ceny za plnenie predmetu
zmluvy, ktorá je 13.712,80 EUR. Faktúra bude vystavená vždy po uplynutí príslušného štvrťroku
poskytovania služieb, a to najneskôr do 15.dňa nasledujúceho po jeho skončení.

4.8.

V cene plnenia sú zahrnuté všetky náklady (dopravné, skúšky, ...) Dodávateľa spojené s realizáciou
plnenia predmetu zmluvy.

4.9.

Faktúra musí obsahovať všetky náležitosti v zmysle platných právnych predpisov a ďalej musí
obsahovať: označenie, že ide o faktúru; IČO a bankové spojenie oboch zmluvných strán vo forme
IBAN a BIC /SWIFT/; číslo objednávky zaevidovanej v SAPe; odpočet uhradených záloh (v prípade
existencie záloh); sumu celkom k úhrade v mene, v ktorej sa bude uhrádzať. Faktúra ďalej môže
obsahovať: číslo zmluvy (vrátane platných dodatkov); pečiatku vystavovateľa faktúry; miesto plnenia;
konštantný symbol; dohodnutú formu úhrady; meno, podpis a telefonické / e-mailové spojenie
zodpovedného pracovníka vystavovateľa; deň splatnosti faktúry (potrebné uvádzať počet dní od
doručenia faktúry). V prípade, že faktúra nebude obsahovať dohodnuté náležitosti podľa tejto zmluvy,
Objednávateľ je oprávnený faktúru vrátiť bez zaplatenia. Oprávneným vrátením faktúry prestáva
plynúť lehota splatnosti a táto plynie celá znovu odo dňa doručenia novej (opravenej) faktúry.

4.10. Bankové spojenie veriteľa vo forme IBAN a SWIFT (BIC) uvedené na faktúre musí byť zhodné
s bankovým spojením dohodnutým v zmluve. V opačnom prípade je dlžník oprávnený uhradiť
fakturovanú sumu na bankové spojenie uvedené na faktúre.
4.11. V prípade uvedenia nesprávneho bankového spojenia vo formáte IBAN a SWIFT (BIC) alebo
rozdielneho bankového spojenia vo formáte IBAN a SWIFT (BIC) v zmluve a vo faktúre zo strany
Strana 3 z 12

veriteľa, dlžník nezodpovedá za prípadnú škodu, ktorá môže v dôsledku takto nesprávne adresovanej
úhrady vzniknúť; v prípade, ak z takéhoto dôvodu škoda vznikla na ťarchu dlžníka, dlžník má právo
uplatniť si náhradu škody u veriteľa, ktorý škodu spôsobil, a to v plnej výške formou vystavenej
faktúry.
4.12. Zmluvné strany sa dohodli, že žiadna zmluvná strana nesmie previesť svoje práva vyplývajúce z tejto
zmluvy bez predchádzajúceho písomného súhlasu druhej zmluvnej strany. V opačnom prípade je
takýto prevod práv neplatný.
4.13. Bankové poplatky dlžníka znáša dlžník, bankové poplatky veriteľa znáša veriteľ.
4.14. Zmluvné strany postupujú pri vysporiadaní svojich daňových povinností podľa právnych predpisov
platných v Slovenskej republike s vylúčením možnosti prevzatia daňovej povinnosti za obchodného
partnera.
4.15. Lehota splatnosti faktúr je 60 dní odo dňa ich doručenia druhej zmluvnej strane. Za deň splnenia
peňažného záväzku sa považuje deň odpísania dlžnej sumy z účtu dlžníka v prospech účtu veriteľa.
Pokiaľ posledný deň lehoty splatnosti pripadne podľa slovenského kalendára na deň pracovného
voľna, pokoja alebo sviatok ako deň splnenia peňažného záväzku bude zmluvným partnerom za
rovnako dohodnutých cenových a platobných podmienok akceptovaný nasledujúci prvý pracovný deň.
4.16. Faktúry budú vystavené v mene euro.
4.17. Úhrada záväzkov oboch zmluvných strán bude vykonaná v mene euro.
4.18. Vystavené faktúry budú zaslané na adresu sídla Objednávateľa: Slovenský plynárenský priemysel,
a.s., Mlynské nivy 44/a, 825 11 Bratislava.

Článok V.
Daňové podmienky
5.1.

Dodávateľ, ktorý je platiteľom dane v zmysle zákona č. 222/2004 Z.z. o dani z pridanej hodnoty
v znení neskorších predpisov („zákon o DPH“) vyhlasuje, že ku dňu uzavretia zmluvy u neho nenastali
dôvody na zrušenie registrácie pre daň z pridanej hodnoty podľa § 81 ods. 4 písm. b) druhého bodu
zákona o DPH a/alebo nie je zverejnený v príslušnom zozname platiteľov dane z pridanej hodnoty, u
ktorých nastali dôvody na zrušenie registrácie vedenom Finančným riaditeľstvom Slovenskej republiky
v zmysle ustanovenia § 69 ods. 14 písm. b) a § 69 ods. 15 zákona o DPH (ďalej aj ako „zoznam DPH
platiteľov vedený Finančným riaditeľstvom Slovenskej republiky“) .
Dodávateľ vyhlasuje, že ku dňu uzavretia zmluvy jeho štatutárny orgán, člen štatutárneho orgánu
alebo spoločník nie je štatutárnym orgánom, členom štatutárneho orgánu alebo spoločníkom
Objednávateľa.
V prípade, ak kedykoľvek po uzavretí zmluvy a pred zánikom zmluvy
a) nastanú u Dodávateľa dôvody na zrušenie registrácie pre daň z pridanej hodnoty podľa § 81 ods.
4 písm. b) druhého bodu zákona o DPH a/alebo Dodávateľ bude zverejnený v príslušnom
zozname DPH platiteľov vedenom Finančným riaditeľstvom Slovenskej republiky, alebo
b) štatutárny orgán, člen štatutárneho orgánu alebo spoločník Dodávateľa sa stane štatutárnym
orgánom, členom štatutárneho orgánu alebo spoločníkom Objednávateľa okrem prípadu, ak je
Dodávateľom spoločnosť, v ktorej má Objednávateľ priamu majetkovú účasť alebo ak je
Dodávateľom spoločnosť, ktorá má priamu majetkovú účasť v spoločnosti Objednávateľa, alebo
c) vstúpi Dodávateľ do likvidácie, začne sa voči Dodávateľovi konkurzné konanie alebo
reštrukturalizačné konanie,
sa Dodávateľ zaväzuje najneskôr do 3 dní od vzniku tejto skutočnosti písomne oznámiť vznik tejto
skutočnosti Objednávateľovi. V prípade, že Dodávateľ v stanovenej lehote neoznámi písomne vznik
niektorej zo skutočností uvedených v písm. a), b) a c) tohto bodu Objednávateľovi, je Objednávateľ
oprávnený vyúčtovať Dodávateľovi zmluvnú pokutu vo výške 2000,-€. Zaplatením zmluvnej pokuty nie
je dotknutý nárok Objednávateľa na náhradu vzniknutej škody v celom rozsahu.
V prípade, ak kedykoľvek po uzavretí zmluvy a pred zánikom zmluvy vznikne (nastane) ktorákoľvek zo
skutočností uvedených v písm. a), b) a c) tohto bodu vyššie, má Objednávateľ právo zadržať z ceny
plnenia alebo z častí ceny plnenia fakturovaných Dodávateľom podľa zmluvy, čiastku vo výške
zodpovedajúcej výške dane z pridanej hodnoty uvedenej na príslušnej faktúre (ďalej aj ako
„nevyplatená čiastka z ceny plnenia“). Vo vzťahu k nevyplatenej čiastke z ceny plnenia sa
Objednávateľ nedostáva do omeškania ani sa nedopúšťa iného porušenia zmluvy, ak nevyplatenú
čiastku z ceny plnenia vysporiada alebo použije podľa ustanovení tohto bodu.

Strana 4 z 12

Objednávateľ uhradí Dodávateľovi nevyplatenú čiastku z ceny plnenia bezodkladne po tom, čo
Dodávateľ Objednávateľovi preukáže, že daň z pridanej hodnoty uvedenú na faktúre pre
Objednávateľa podľa zmluvy v plnej výške odviedol príslušnému daňovému úradu.
Ak daňový úrad rozhodnutím uloží Objednávateľovi ako ručiteľovi uhradiť Dodávateľom nezaplatenú
daň z pridanej hodnoty (ďalej aj ako „nezaplatená daň“), Objednávateľ túto skutočnosť bezodkladne
oznámi Dodávateľovi. Dodávateľ je povinný bezodkladne, najneskôr však do 3 dní odo dňa doručenia
oznámenia Objednávateľa podľa predchádzajúcej vety, poskytnúť Objednávateľovi všetky informácie
a dokumenty, na základe ktorých možno uplatniť námietky voči povinnosti Objednávateľa ako ručiteľa
uhradiť daňovému úradu Dodávateľom nezaplatenú daň. Komunikácia medzi zmluvnými stranami
môže byť v tomto prípade realizovaná e-mailom na adresu Dodávateľa obchod@anasoft.sk a adresu
Objednávateľa dph@spp.sk a zoscanovanými prílohami, na požiadanie je každá zo zmluvných strán
povinná potvrdiť druhej zmluvnej strane príslušné oznámenie písomne. Dokumenty umožňujúce
uplatnenie námietky voči povinnosti Objednávateľa ako ručiteľa uhradiť daňovému úradu
Dodávateľom nezaplatenú daň je Dodávateľ povinný poskytnúť Objednávateľovi v origináli alebo
v notársky overenej kópii.
Ak daňový úrad uloží Objednávateľovi ako ručiteľovi povinnosť uhradiť Dodávateľom nezaplatenú
daň, Objednávateľ je oprávnený použiť nevyplatenú čiastku z ceny plnenia na úhradu takejto
nezaplatenej dane. Objednávateľ ako ručiteľ je oprávnený použiť na úhradu Dodávateľom
nezaplatenej dane na základe rozhodnutia daňového úradu akúkoľvek nevyplatenú čiastku z ceny
plnenia, vrátane nevyplatených čiastok z ceny plnenia z iných faktúr vystavených Dodávateľom
Objednávateľovi, a to aj na základe iných zmlúv uzavretých medzi Objednávateľom a Dodávateľom.
Objednávateľ
je oprávnený, nie však povinný, uplatniť akékoľvek opravné prostriedky proti
rozhodnutiu daňového úradu, ktorým Objednávateľovi ako ručiteľovi uloží zaplatiť Dodávateľom
nezaplatenú daň. V prípade rozhodnutia Objednávateľa o podaní opravného prostriedku je Dodávateľ
povinný poskytnúť Objednávateľovi plnú súčinnosť. O použití príslušnej nevyplatenej čiastky z ceny
plnenia na úhradu Dodávateľom nezaplatenej dane bude Objednávateľ informovať Dodávateľa.
Dodávateľ nemá nárok na vyplatenie nevyplatenej čiastky z ceny plnenia, ktorú Objednávateľ použil
podľa tohto bodu. Objednávateľ je oprávnený postupovať podľa tohto odseku bez ohľadu na
vykonanie oznámení podľa predchádzajúceho odseku.
Ak Objednávateľ ako ručiteľ uhradí daňovému úradu Dodávateľom nezaplatenú daň a z akéhokoľvek
dôvodu nebude pre Objednávateľa možné alebo vhodné použiť na úhradu nevyplatenú čiastku z ceny
plnenia, vzniká Objednávateľovi pohľadávka voči Dodávateľovi vo výške takto zaplatenej dane (ďalej
aj ako „Pohľadávka“). O zaplatení dane z titulu ručenia za Dodávateľa bez použitia nevyplatenej
čiastky z ceny plnenia bude Objednávateľ informovať Dodávateľa. Vzniknutá Pohľadávka sa stáva
splatnou dňom nasledujúcim po dni odpísania zaplatenej dane z účtu Objednávateľa. Objednávateľ je
oprávnený jednostranne si započítať Pohľadávku proti akejkoľvek pohľadávke alebo pohľadávkam
Dodávateľa voči Objednávateľovi, a to bez ohľadu na skutočnosť, či sú splatné alebo nesplatné.
Objednávateľ je tiež oprávnený vymáhať voči Dodávateľovi zaplatenie Pohľadávky všetkými právnymi
prostriedkami. Pre vylúčenie pochybností platí, že Dodávateľ nie je oprávnený jednostranne si
započítať nevyplatenú čiastku z ceny plnenia proti Pohľadávke ani proti akýmkoľvek iným
pohľadávkam Objednávateľa voči Dodávateľovi a Dodávateľ tiež nie je oprávnený postúpiť
pohľadávku spočívajúcu v nevyplatenej čiastke z ceny plnenia na tretiu osobu bez predchádzajúceho
písomného súhlasu Objednávateľa.
Ustanovenia tohto bodu majú prednosť pred akýmikoľvek odchylnými ustanoveniami zmluvy
a zostávajú zachované aj v prípade zániku zmluvy, týmto zmluvné strany vylučujú vo vzťahu k tomuto
bodu aplikovateľnosť ustanovenia § 273 ods. 2 Obchodného zákonníka. Zmluvné strany výslovne
vylučujú oprávnenie Dodávateľa ako dlžníka podľa ustanovenia § 309 Obchodného zákonníka na
uplatnenie námietok voči Objednávateľovi ako ručiteľovi, ak Objednávateľ ako ručiteľ uhradí z titulu
ručenia daň nezaplatenú Dodávateľom ako dlžníkom bez vedomia Dodávateľa.

Článok VI.
Práva a povinnosti zmluvných strán
6.1

Dodávateľ je povinný plniť túto zmluvu prostredníctvom vhodného a odborne vysokokvalifikovaného
personálu. Objednávateľ má právo v odôvodnených prípadoch jednotlivých členov personálu
Dodávateľa odmietnuť.

6.2

Objednávateľ je povinný poskytnúť Dodávateľovi riadne a včas súčinnosť, nevyhnutne potrebnú na
splnenie predmetu tejto zmluvy. Objednávateľ je povinný umožniť Dodávateľovi prístup do miesta
plnenia. Dodávateľ sa zaväzuje, že pri realizácii plnenia predmetu zmluvy nebude v neprimeranej
miere zasahovať do prevádzkovej činnosti Objednávateľa.

Strana 5 z 12

6.3

Zmluvné strany sa dohodli, že ak jedna zo zmluvných strán bude mať vedomosť o akejkoľvek
skutočnosti alebo okolnosti, ktorá by mohla mať priamo alebo nepriamo vplyv na plnenie predmetu
zmluvy, je táto zmluvná strana povinná bez zbytočného odkladu o tejto skutočnosti alebo okolnosti
informovať druhú zmluvnú stranu.

6.4

Dodávateľ sa zaväzuje, že poskytované plnenie predmetu zmluvy bude aj v súlade s platnými
všeobecne záväznými právnymi predpismi, najmä platnými právnymi predpismi na ochranu práv
duševného vlastníctva, inak zodpovedá Objednávateľovi za škodu.

6.5

Dodávateľ nebude v omeškaní, ak jeho záväzok na plnenia podľa tejto zmluvy nemohol byť riadne
a včas splnený preto, že Objednávateľ mu riadne a včas neposkytol súčinnosť povinnú podľa tejto
zmluvy.

6.6

Dodávateľ sa zaväzuje dodržiavať všeobecne záväzné právne predpisy na zaistenie bezpečnosti
a ochrany zdravia pri práci a požiarnej ochrany; zásady bezpečnej práce, zásady ochrany zdravia pri
práci a zásady bezpečného správania na miestach plnenia zmluvy u Objednávateľa, určené pracovné
postupy a interné pokyny a predpisy Objednávateľa na zaistenie bezpečnosti a ochrany zdravia pri
práci a požiarnej ochrany, s ktorými bol preukázateľne oboznámený. Oboznámenie vykoná
Objednávateľ bez zbytočného odkladu po uzavretí zmluvy.

6.7

Dodávateľ je povinný:
vybaviť svojich zamestnancov viditeľným označením logom firmy Dodávateľa,
zabezpečiť pohyb svojich zamestnancov a ďalších osôb, konajúcich v jeho mene len na
miestach plnenia predmetu zmluvy a priestoroch súvisiacich s plnením predmetu tejto zmluvy.

6.8

Objednávateľ písomne potvrdí prevzatie výsledkov plnenia, v prípade ak predmet plnenia bude
vykonaný / dodaný v súlade s ustanoveniami tejto zmluvy a podmienkami Objednávateľa.

6.9

Zmluvné strany sa dohodli, že služby poskytované Dodávateľom v zmysle tejto Zmluvy môžu byť
v plnom rozsahu využívané spoločnosťami s minimálne 50 % priamou a/alebo nepriamou majetkovou
účasťou Objednávateľa, pričom tieto spoločnosti nie sú zmluvnými stranami tejto Zmluvy na strane
Objednávateľa.

6.10 Dodávateľ je povinný Objednávateľovi do 10 dní po uzatvorení zmluvy oznámiť podiel zmluvnej ceny,
ktorá má charakter CAPEX a podiel OPEX.

Článok VII.
Zodpovednosť za vady a záruka
7.1.

Dodávateľ zodpovedá za bezchybné dodanie plnení a vykonávanie služieb tvoriacich predmet plnenia
tejto zmluvy, t.j. za to, že tieto plnenia budú dodané a služby budú poskytované s vynaložením
primeranej odbornej starostlivosti a budú zodpovedať aktuálnemu popisu príslušnej služby, vrátane
kritérií plnenia, ako aj za to, že tieto služby vykonáva v súlade so všeobecne záväznými právnymi
predpismi a technickými normami.

7.2.

Dodávateľ poskytuje Objednávateľovi na výsledky plnenia predmetu zmluvy špecifikované v čl. II bod
2.1 tejto zmluvy záruku v trvaní 12 mesiacov. Záručná doba začína plynúť odo dňa protokolárneho
prevzatia príslušného výsledku plnenia Objednávateľom. Počas záručnej doby vzniká Objednávateľovi
právo požadovať a Dodávateľovi povinnosť bezplatne odstrániť vzniknuté vady bez ďalšej úhrady
nákladov. Objednávateľ je povinný u Dodávateľa písomne reklamovať vadu poskytnutého plnenia bez
zbytočného odkladu po jej zistení. Dodávateľ sa zaväzuje nastúpiť na odstránenie vád plnenia do
NBD (nasledujúceho pracovného dňa) od ich nahlásenia (Response time) a odstrániť vady bez
zbytočného odkladu, najneskôr do 30 dní od ich nahlásenia.

Článok VIII.
Zmluvné sankcie
8.1.

V prípade akéhokoľvek omeškania Dodávateľa s plnením predmetu zmluvy v zmysle podmienok
uvedených v článku II. bod 2.1.1. tejto zmluvy, je Objednávateľ oprávnený fakturovať Dodávateľovi
zmluvnú pokutu vo výške 0,2% z celkovej ceny plnenia predmetu zmluvy, uvedenej v čl. IV bod 4.2.
tejto zmluvy, za každý, aj začatý deň omeškania, ak sú termíny plnenia uvedené alebo dohodnuté
v dňoch alebo 0,02 % z celkovej ceny plnenia predmetu zmluvy, uvedenej v čl. IV bod 4.2 tejto
zmluvy, za každú, aj začatú hodinu omeškania, ak sú termíny uvedené alebo dohodnuté v hodinách.

8.2.

V prípade akéhokoľvek omeškania Dodávateľa s plnením predmetu zmluvy v zmysle podmienok
uvedených v článku II. bod 2.1.2. tejto zmluvy, je Objednávateľ oprávnený fakturovať Dodávateľovi
Strana 6 z 12

zmluvnú pokutu vo výške 0,2% z celkovej ceny plnenia predmetu zmluvy, uvedenej v čl. IV bod 4.3.
tejto zmluvy, za každý, aj začatý deň omeškania, ak sú termíny plnenia uvedené alebo dohodnuté
v dňoch alebo 0,02 % z celkovej ceny plnenia predmetu zmluvy, uvedenej v čl. IV bod 4.3. tejto
zmluvy, za každú, aj začatú hodinu omeškania, ak sú termíny uvedené alebo dohodnuté v hodinách.
8.3.

Ak Dodávateľ nedodrží termíny odstránenia vád v zmysle článku VII. bod 7.2., má Objednávateľ právo
fakturovať Dodávateľovi zmluvnú pokutu vo výške 160,- EUR za každý, aj začatý deň omeškania a za
každú v termíne neodstránenú vadu zvlášť.

8.4.

V prípade omeškania so splnením peňažného záväzku má veriteľ právo fakturovať dlžníkovi úrok z
omeškania najviac vo výške 0,02% z dlžnej sumy za každý deň omeškania.

8.5.

Zmluvnými sankciami dohodnutými v tejto zmluve nie sú dotknuté nároky poškodenej strany na
náhradu škody.

Článok IX.
Zodpovednosť za škody
9.1.

Ak poruší jedna zmluvná strana svoje povinnosti alebo akýkoľvek záväzok, vyplývajúci z tejto zmluvy,
je povinná nahradiť preukázateľnú priamu škodu tým spôsobenú druhej zmluvnej strane. Za škodu sa
považuje skutočná škoda, ušlý zisk a náklady vzniknuté poškodenej zmluvnej strane v súvislosti so
škodovou udalosťou v rámci tejto zmluvy ako priamy dôsledok takéhoto porušenia.

9.2.

Zmluvná strana, ktorá porušila svoju povinnosť alebo akýkoľvek záväzok, vyplývajúci z tejto zmluvy,
sa môže zbaviť zodpovednosti na náhradu škody, ak preukáže, že k porušeniu povinnosti alebo
akéhokoľvek záväzku, vyplývajúceho z tejto zmluvy, došlo v dôsledku porušení povinností druhej
zmluvnej strany alebo okolností vylučujúcich zodpovednosť, v zmysle §374 Obchodného zákonníka.

Článok X.
Zodpovedné osoby
10.1. Osobou, poverenou konať vo veciach realizácie predmetu zmluvy za Objednávateľa je:
, tel.
číslo: +421
; e-mail:
(osoba poverená za Objednávateľa), alebo v prípade jeho
neprítomnosti, nimi vopred písomnou formou poverená osoba. Poverenie inej osoby bude písomne
oznámené osobe poverenej Dodávateľom.
Osoba poverená za Objednávateľa je oprávnená v mene Objednávateľa:
a) dohodovať podmienky poskytovania služieb v zmysle predmetu tejto zmluvy,
b) zabezpečovať poskytovanie súčinnosti Objednávateľa,
c) podpisovať protokoly o odovzdaní a prevzatí plnenia.
10.2. Osobou, poverenou konať vo veciach realizácie predmetu zmluvy za Dodávateľa je:
, tel.
číslo: +421
, e-mail:
(osoba poverená za Dodávateľa), alebo ním vopred
písomnou formou poverená osoba. Poverenie inej osoby bude písomne oznámené osobe poverenej
za Objednávateľa
a) dohodovať podmienky poskytovania služieb v zmysle predmetu tejto zmluvy,
b) riadiť práce ako aj poskytovanie ostatných služieb Dodávateľa, týkajúcich sa plnenia predmetu
tejto zmluvy.
10.3. Zmluvné strany môžu kedykoľvek zmeniť nimi poverenú osobu. Zmena je voči druhej zmluvnej strane
účinná odo dňa doručenia písomného oznámenia o zmene poverenej osoby.
10.4. Zmluvné strany môžu kedykoľvek zmeniť, alebo doplniť nimi dohodnuté kontaktné čísla a adresy.
Zmena voči druhej zmluvnej strane je účinná odo dňa doručenia písomného oznámenia o zmene
kontaktných údajov.

Článok XI.
Ukončenie a trvanie zmluvy
11.1. Táto zmluva sa uzatvára na dobu určitú do 31.12.2019.
11.2. Táto zmluva nadobúda platnosť a účinnosť dňom jej podpisu oboma zmluvnými stranami, ustanovenia
osobitných predpisov tým nie sú dotknuté.
11.3. Platnosť tejto zmluvy môže byť ukončená:
a) písomnou dohodou zmluvných strán;
Strana 7 z 12

b)
c)
d)
e)

zánikom niektorej zo zmluvných strán bez právneho nástupcu;
výpoveďou Objednávateľa;
odstúpením od zmluvy;
uplynutím platnosti zmluvy.

11.4. Objednávateľ je oprávnený platnosť zmluvy ukončiť písomnou výpoveďou bez uvedenia dôvodov s troj
(3) mesačnou výpovednou lehotou. Výpovedná lehota začína plynúť prvým dňom kalendárneho
mesiaca nasledujúceho po mesiaci, v ktorom bola doručená výpoveď druhej zmluvnej strane.
11.5. Ktorákoľvek zo zmluvných strán je oprávnená odstúpiť od tejto zmluvy v prípade jej podstatného
porušenia druhou zmluvnou stranou. Odstúpenie od zmluvy musí byť vykonané v písomnej forme a
musia v ňom byť uvedené dôvody odstúpenia. Odstúpenie od zmluvy nadobúda právne účinky
doručením oznámenia o odstúpení od zmluvy druhej zmluvnej strane. Za podstatné porušenie sa pre
účely tejto zmluvy rozumie porušenie akejkoľvek zmluvnej povinnosti, ak k náprave nedôjde ani po
poskytnutí dodatočnej primeranej lehoty poskytnutej druhou zmluvnou stranou na odstránenie tohto
porušenia.
11.6. Odstúpenie od zmluvy má účinky iba pre tie plnenia Dodávateľa, u ktorých ešte nedošlo k ich
odovzdaniu Objednávateľovi. Zmluvné strany sa dohodli, že nároky žiadnej zo zmluvných strán
vzniknuté vo vzťahu k plneniam už vykonaných Dodávateľom a prevzatých Objednávateľom nebudú
odstúpením od zmluvy dotknuté (zmluvné strany si nebudú poskytnuté plnenia vracať).

Článok XII.
Ochrana dôverných informácií
12.1. Zmluvné strany sú si vedomé toho, že v rámci plnenia Zmluvy môžu oni alebo ich zamestnanci či
zmluvní partneri, získať vedomou činnosťou druhej zmluvnej strany alebo jej opomenutím prístup
k dôverným informáciám tejto druhej zmluvnej strany.
12.2. Dôvernou informáciou sa rozumie každá informácia, ktorú označuje zmluvná strana, ktorá informáciu
poskytuje, ako dôvernú, ako aj informácie, týkajúce sa jej výskumu, vývoja, know-how, obchodných
údajov, osobných údajov zamestnancov alebo údajov o produktoch, materiáloch a metodológiách,
vlastnených príslušnou zmluvnou stranou.
12.3. Zmluvné strany sa zaväzujú, že zabezpečia dostatočné a preukázateľné poučenie pre všetky osoby,
ktoré sa na ich strane budú zúčastňovať na plnení tejto Zmluvy, o podstate dôvernej informácie
v zmysle tejto Zmluvy a nevyhnutnosti jej utajenia v súlade s touto Zmluvou. Prístup k dôverným
informáciám bude obmedzený na tých zamestnancov zmluvnej strany, ktoré tieto informácie potrebujú
poznať na účely a v rozsahu, vymedzenom touto Zmluvou. Zmluvné strany sú povinné zabezpečiť,
aby záväzok utajenia dôverných informácií v zmysle tejto Zmluvy prevzali všetky osoby, ktoré sú
odlišné od samotných zmluvných strán a ktoré sa budú zúčastňovať na plnení tejto Zmluvy. Splnenie
tejto povinnosti je príslušná zmluvná strana povinná preukázať, ak ju o to druhá zmluvná strana
požiada.
12.4. Zmluvné strany sa zaväzujú zaobchádzať s dôvernými informáciami ako s predmetom obchodného
tajomstva, najmä uchovávať ich v tajnosti a zabezpečiť vykonanie všetkých právnych a technických
opatrení, zabraňujúcich ich neoprávnenému sprístupneniu tretej osobe či ich zneužitiu, a to v rozsahu
a spôsobom primeraným stupňu utajenia príslušnej dôvernej informácie a jej zrejmému významu,
alebo významu, ktorý tejto dôvernej informácii zreteľne priradí tá zmluvná strana, ktorej príslušná
dôverná informácia prislúcha.
12.5. Zmluvné strany môžu poskytnúť tieto dôverné informácie len svojim zamestnancom alebo zmluvným
partnerom v rozsahu nutnom pre riadne plnenia tejto Zmluvy, pri súčasnej realizácii vyššie uvedených
opatrení. Dôverné informácie nesmú byť kopírované alebo reprodukované bez písomného súhlasu
zmluvnej strany, ktorá tieto informácie poskytla.
12.6. V prípade porušenia povinností uvedených v tomto článku zmluvy, je poškodená zmluvná strana
oprávnená uplatniť si nárok na zaplatenie zmluvnej pokuty vo výške 3 000,- EUR (slovom tritisíc
EUR), za každé porušenie povinností zvlášť.

Článok XIII.
Záverečné ustanovenia
13.1. Pokiaľ nie je v zmluve uvedené inak, platia pre tento zmluvný vzťah ustanovenia zákona č. 513/91 Zb.
Obchodného zákonníka v platnom znení.

Strana 8 z 12

13.2. Zmluvné strany sa dohodli, že pre účely tejto zmluvy sa za doručenú písomnosť bude považovať (ak
doručenie nenastane preukázateľne skôr):
- písomnosť odoslaná e-mailom na adresu kontaktnej osoby druhej zmluvnej strany - najbližší
pracovný deň nasledujúci po dni odoslania písomnosti,
- písomnosť odoslaná poštovou prepravou - uplynutím lehoty 3 pracovných dní odo dňa uloženia
neprevzatej písomnosti na pošte, alebo
- dňom odmietnutia prevzatia doručovanej písomnosti.
13.3. Pokiaľ nie je v tejto zmluve výslovne uvedené inak, pod pojmom písomne sa rozumie vyhotovenie a
doručenie dokumentu buď v listinnej alebo elektronickej forme.
13.4. Právne vzťahy touto zmluvou alebo čiastkovými zmluvami neupravené a ich právne dôsledky, vrátane
otázok platnosti tejto zmluvy sa riadia právnym poriadkom Slovenskej republiky, najmä zákonom č.
513/1991 Zb. Obchodný zákonník v platnom znení.
13.5. V prípade, ak by sa niektoré ustanovenia tejto zmluvy stali neplatnými, nie je tým dotknutá platnosť a
účinnosť zostávajúcich ustanovení tejto zmluvy.
13.6. Dodávateľ je povinný dodržiavať právne predpisy a zabezpečiť dodržiavanie právnych predpisov
tretími osobami, ktoré sa podieľajú na plnení tejto zmluvy, zdržať sa akéhokoľvek konania, ktoré je
v rozpore s právnymi predpismi alebo ktoré je spôsobilé ohroziť alebo porušiť záujmy Objednávateľa,
a zabrániť takémuto konaniu. Pri plnení tejto zmluvy je dodávateľ povinný najmä zdržať sa konania,
ktoré by mohlo viesť k vyvodeniu trestnej zodpovednosti Objednávateľa v zmysle zákona č. 91/2016
Z. z. o trestnej zodpovednosti právnických osôb v znení neskorších predpisov alebo takého predpisu,
ktorý ho nahradí.
13.7. V prípade, že by sa niektoré ustanovenia tejto zmluvy stali neplatnými alebo neúčinnými, alebo ak by
sa v dôsledku legislatívnych zmien dostali niektoré z ustanovení tejto zmluvy do rozporu s platným
právnym poriadkom Slovenskej republiky, nie je týmto dotknutá platnosť a účinnosť zostávajúcich
ustanovení tejto zmluvy. Namiesto neplatného alebo neúčinného ustanovenia platia za zmluvne
dohodnuté tie ustanovenia, ktoré sa svojim zmyslom a účelom neplatnému alebo neúčinnému
ustanoveniu zmluvy najviac približujú.
13.8. Zmluvné strany sa dohodli prípadné spory riešiť vzájomnou dohodou. Ak k dohode nepríde, spor bude
predložený na riešenie príslušnému súdu Slovenskej republiky a bude sa riadiť slovenským právom.
13.9. Meniť, alebo doplňovať text tejto zmluvy je možné len formou písomných dodatkov alebo doplnkov,
ktoré budú platné, ak budú riadne potvrdené a podpísané oprávnenými zástupcami oboch zmluvných
strán.
13.10. Táto zmluva, vrátane príloh je vyhotovená v štyroch (4) rovnopisoch v slovenskom jazyku, pre každú
zmluvnú stranu po dva (2) rovnopisy.
13.11. Neoddeliteľnou súčasťou tejto zmluvy sú Prílohy:
Príloha č. 1: Špecifikácia
Príloha č. 2: Cenník

V Bratislave, dňa ....................................

V Bratislave, dňa ..............................

Objednávateľ:

Dodávateľ:

...................................................................
Mgr. Zuzana Lomnická
strategický nákupca - senior

...................................................................
JUDr. Adriana Khandlová
riaditeľka odboru obstarávania a nákupu

.............................................................
Ing. Stanislav Čekovský
výkonný riaditeľ, CEO

Strana 9 z 12

Príloha č.1 Špecifikácia
Článok 1
CheckPoint – služby technickej podpory na rok 2019
1. Predmet plnenia
1.1. Maintenance HW a SW - technická podpora výrobcu Check Point (maintenance) pre existujúci hardvér
Check Point a SW licencie Check Point uvedené v odseku 1.3. tohto bodu. Požadovaná úroveň
maintenance „Check Point Collaborative Enterprise support - Standard“.
1.2. Servisné služby a podpora:

-

hotline podpora za účelom nahlásenia vád zariadení, alebo softvéru a za účelom konzultácie
otázok týkajúcich sa prevádzky zariadení,

-

služieb opráv – opravy vád appliance (HW) a SW spôsobujúcich
nefunkčnosť, na mieste ich inštalácie,

-

služieb údržby,

ich čiastočnú alebo úplnú

updaty a upgrady softvéru pre zabezpečenie plnej funkčnosti,
prístup do znalostných databáz.

1.3. Technická špecifikácia Check Point zariadení a software licencií, ktoré SPP vlastní, a ku ktorým
budú poskytované služby:
Počet ks
1
1
1

1

2.

Produktové
číslo

CPSB-EVNTC1000

1

CPSB-RPRTC1000
CPSM-C1000

1

CPSM-PU007-F

Popis
CheckPoint 5400 Appliance
CheckPoint 5400 Appliance HA (High Avalability)
Collaborative Enterprise Support - Standard for
Check Point SmartEvent blade for Security Management C1000, 1
year
Collaborative Enterprise Support - Standard for
SmartReporter blade for Security Management C1000, 1 year
Collaborative Enterprise Support - Standard for
Check Point Security Management container to manage up to 10
gateways and 1000 endpoints, 1 year
Collaborative Enterprise Support - Standard for
Check Point Security Management container for Unlimited gateway
and 7 blades (NPM, EPM, LOGS, MNTR, MPTL, UDIR and PRVS),
1 year

Servisné služby a podpora
Dodávateľ je povinný poskytovať Objednávateľovi servisné služby podľa bodu 1.2. tohto článku
nasledovne:
- on-site technická podpora (na mieste inštalácie zariadenia) v prípade poruchy,
- hotline pokrytie 24 hodín, 7 dní v týždni za účelom nahlásenia vád a poradenstvo v otázkach, ktoré
sa môžu vyskytnúť pri používaní riešenia a ktoré nie je možné vyriešiť pomocou dokumentácie
k riešeniu,
- Dodávateľ sa zaväzuje nastúpiť na odstránenie vád riešenia do jedného pracovného dňa od ich
nahlásenia (Response time) a odstrániť vady riešenia do 30 dní od ich nahlásenia (Fix Time),
- všetky náklady súvisiace s odstránením vád riešenia resp. jeho hardvérových a softvérových častí,
znáša Dodávateľ (vrátane prác, cestovného, ceny náhradných dielov),
- poskytnutie nových verzií softvéru použitého pre systém update, upgrade a patche riešenia- ihneď
po ich vydaní, v súlade s licenčnými podmienkami výrobcu softvéru,
- Dodávateľ zabezpečí Objednávateľovi prístup do elektronických a internetových nástrojov a služieb
týkajúcich sa zariadení, ako sú aktualizácie firmvéru a proaktívne upozorňovacie služby,
- otestovanie updatu, upgradu a patche riešenia,
- inštalácia updatu, upgradu a patche riešenia on-site (na mieste inštalácie zariadenia),
- všetky náklady súvisiace s otestovaním a inštaláciou update, upgrade a patche riešenia znáša
Dodávateľ.

Strana 10 z 12

Článok 2
ForcePoint – služby technickej podpory na rok 2019
Spoločnosť SPP má v prevádzke dva nody, jeden ako fyzickú appliance Forcepoint V5000 G4 a druhý ako
WSG vo virtuálnom prostredí z dôvodu redundancie. Nody sú umiestnené po jednom v každom z dvoch
dátových centier SPP nachádzajúcich sa v Bratislave a Nitre. Toto riešenie ako celok využíva aj ďalšie
servery/služby nutné pre prevádzku riešenia. Jedná sa o Forcepoint Management server s databázou, ktorá
je umiestnená na MS SQL clustri. Tento celok je ďalej uvádzaný ako „Forcepoint WS – SPP“. V súčasnosti
je prevádzkovaná Forcepoint Web Security verzia 8.2.0.
Služby „Extended warranty for appliance Forcepoint V5000 G4“ má spoločnosť SPP zakúpené do decembra
2021, preto predmetom plnenia nie je maintenance na fyzickú appliance Forcepoint V5000 G4.
1. Predmet plnenia
1.1. Forcepoint Web Security subscription pre 800 používateľov,
1.2. Forcepoint Essential Support pre Web Security pre 800 používateľov,
1.3. Servisné služby pre Forcepoint WS – SPP.
2. Servisné služby a podpora
Dodávateľ je povinný poskytovať Objednávateľovi servisné služby podľa bodu 1.3. tohto článku nasledovne:

-

hotline pokrytie 24 hodín, 7 dní v týždni za účelom nahlásenia vád a poradenstvo v otázkach, ktoré sa
môžu vyskytnúť pri používaní riešenia, a ktoré nie je možné vyriešiť pomocou dokumentácie k riešeniu,

-

Dodávateľ sa zaväzuje nastúpiť na odstránenie vád riešenia do 4 hodín od ich nahlásenia (Response
time) a odstrániť vady riešenia do 30 dní od ich nahlásenia (Fix Time),

-

náklady súvisiace s odstránením vád riešenia (vrátane prác a cestovného) znáša Dodávateľ. Opravy a
náhradné diely pre HW nie sú zahrnuté.

-

poskytnutie nových verzií softvéru použitého pre systém update, upgrade a patche riešenia - ihneď po
ich vydaní, v súlade s licenčnými podmienkami výrobcu softvéru,

-

otestovanie updatu, upgradu a patche riešenia,
inštalácia updatu, upgradu a patche riešenia on-site (na mieste inštalácie riešenia),
všetky náklady súvisiace s otestovaním a
Dodávateľ.

inštaláciou update, upgrade a patche riešenia znáša

Strana 11 z 12

Príloha č. 2 Cenník
Časť 1 Checkpoint - služby technickej podpory na rok 2019

Počet
ks

Produktové číslo

Cena v EUR
bez DPH

Popis produktu

Obdobie poskytovania služieb 1.1.2019 - 31.12.2019
Hardware Maintenance
1
Collaborative Enterprise Support - Standard for Appliance 5400, 1 year
1
Collaborative Enterprise Support - Standard for Appliance 5400 HA, 1 year
Software Maintenance
Collaborative Enterprise Support - Standard for
1
CPSB-EVNT-C1000 Check Point SmartEvent blade for Security Management
C1000, 1 year
Collaborative Enterprise Support - Standard for
1
CPSB-RPRT-C1000 SmartReporter blade for Security Management C1000,
1 year
Collaborative Enterprise Support - Standard for
1
CPSM-C1000
Check Point Security Management container to manage
up to 10 gateways and 1000 endpoints, 1 year
Collaborative Enterprise Support - Standard for Check
Point Security Management container for Unlimited
1 CPSM-PU007-F
gateway and 7 blades (NPM, EPM, LOGS, MNTR,
MPTL, UDIR and PRVS), 1 year
Servisné služby (v zmysle podmienok uvedených v čl. 1 bode 2 Špecifikácie)

1 446,40
1 157,10

648,50

650,90

644,50

4 447,80
13.000,00

Celková cena

21.995,20

Časť 2 Forcepoint - služby technickej podpory na rok 2019

Počet

Cena v EUR bez DPH
Jednotková
Cena spolu
cena
Obdobie poskytovania služieb 1.1.2019 - 31.12.2019
Popis produktu

800

Forcepoint Web Security subscription (501-1000 u) 1 user/year

800

Forcepoint Essential Support for Web Security 1 user/year

24,45

19 560,00

3,87

3 096,00
10 200,00

Servisné služby (v zmysle podmienok uvedených v čl. 2 bode 2 Špecifikácie)
Celková cena

32 856,00

Strana 12 z 12

