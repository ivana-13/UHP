Zmluva o dielo
uzatvorená
podľa § 536 a nasl. zákona č. 513/1991 Zb. Obchodného zákonníka v znení neskorších predpisov
(ďalej len „zmluva“)
medzi zmluvnými stranami:

1. Zmluvné strany
Zhotoviteľ:
Obchodné meno:
Sídlo:
IČO:
DIČ:
IČ DPH:
IBAN:
Zodpovedná osoba:

K_CORP, s.r.o.
Radlinského 20, Spišská Nová Ves
36215791

Ing. Marián Kubalec, konateľ

(ďalej len Zhotoviteľ)
a

Objednávateľ:
Horská záchranná služba
Sídlo:
IČO:
DIČ:
IČ DPH:
Bankové spojenie:
Zodpovedná osoba:
(ďalej len Objednávateľ)

Horný Smokovec 52, 062 01, Vysoké Tatry
37879693

Ing. Jozef Janiga, riaditeľ

2.

2.1

Predmet zmluvy

Zhotoviteľ sa na základe tejto zmluvy zaväzuje pre Objednávateľa vypracovať

dokumentáciu na ochranu osobných údajov v súlade s Nariadením Európskeho parlamentu a rady
(EÚ) 2016/679 z 27.04.2016 o ochrane fyzických osôb pri spracúvaní osobných údajov a o voľnom
pohybe takýchto údajov, pod skráteným názvom GDPR a slovenského vykonávacieho zákona č.:
18/2018 Z. z. o ochrane osobných údajov a o zmene a doplnení niektorých zákonov (ďalej len
„GDPR“).
2.2

Objednávateľ sa zaväzuje bez odkladu protokolárne prevziať Zhotoviteľom vypracované a

poskytnuté materiály GDPR (ďalej len „dokumenty“). Objednávateľ má lehotu 21 dní, ktorá začína
plynúť odo dňa protokolárneho prevzatia dokumentov týkajúcich sa predmetu zmluvy na vyjadrenie
sa k nim a na vznesenie prípadných pripomienok. Márnym uplynutím tejto lehoty sa predmet zmluvy
považuje za akceptovaný a riadne prevzatý Objednávateľom. Objednávateľ je povinný za
akceptovaný predmet zmluvy zaplatiť dohodnutú cenu podľa bodu 4 tejto zmluvy. Pripomienky
vznesené po lehote uvedenej v tomto odseku sa budú považovať za reklamáciu diela a budú riešené
v zmysle Obchodného zákonníka.
2.3

Zhotoviteľ sa zaväzuje poskytovať Objednávateľovi konzultačné a implementačné služby

spojené s ochranou osobných údajov po dobu 24 mesiacov po odovzdaní a prevzatí dokumentov.
Objednávateľ sa zaväzuje poskytnúť potrebnú súčinnosť Zhotoviteľovi a platiť Konzultantovi
odplatu uvedenú v článku 4. tejto zmluvy. Objednávateľ pre zabezpečenie súčinnosti so
Zhotoviteľom poverí konkrétneho zamestnanca, zamestnancov prípadne zazmluvnenú tretiu stranu,
ktorý budú plniť v potrebnom a primeranom rozsahu záväzky Zhotoviteľa.
3. Miesto, spôsob a doba plnenia

3.1

Zhotoviteľ sa zaväzuje predmet zmluvy odovzdať Objednávateľovi do 45 pracovných dní

od nadobudnutia účinnosti tejto zmluvy. Podmienkou pre začatie plnenia diela Zhotoviteľom podľa
tejto zmluvy je poskytnutie potrebnej súčinnosti Objednávateľa pri vstupnom audite.
3.2

Miestom plnenia predmetu zmluvy sú priestory Zhotoviteľa a priestory Objednávateľa.

4. Cena plnenia a spôsob platenia

4.1

Zmluvné strany sa dohodli, že zmluvná cena za predmet plnenia podľa bodu 2.1 v spojení

s bodom 2.2 tejto zmluvy je stanovená dohodou podľa § 3 zákona NR SR č. 18/1996 Z. z. vo výške
2000,- € bez DPH, t.j. 2400,- € s DPH.
4.2

Zmluvné strany sa dohodli, že zmluvná cena za predmet plnenia podľa bodu 2.3 tejto zmluvy

je stanovená dohodou podľa § 3 zákona NR SR č. 18/1996 Z. z. vo výške 50,-Eur bez DPH/hodina
konzultačných služieb, pričom limit konzultačných služieb počas platnosti tejto zmluvy je
zmluvnými stranami stanovený v maximálnej výške 1350,-€ bez DPH. Objednávateľ bude cenu za
poskytovanie týchto služieb uhrádzať Zhotoviteľovi čiastkovo na základe faktúr so 14 dňovou
splatnosťou vystavených za každý kalendárny štvrťrok počas účinnosti tejto zmluvy. Súčasťou
faktúry bude aj časový a vecný rozpis poskytnutých služieb za kalendárny štvrťrok, za ktorý je
faktúra vystavená.
4.3

Daň z pridanej hodnoty je 20%, resp. v zmysle platných sadzieb. Objednávateľ uhradí

Zhotoviteľovi zmluvne stanovenú cenu podľa bodu 4.1 a 4.2 a na základe faktúry, vystavenej po
riadnom odovzdaní a prevzatí diela so 14 dňovou splatnosťou počítanou odo dňa doručenia faktúry
Objednávateľovi.
4.4

Faktúry budú Objednávateľovi zasielané vo formáte PDF na e-mailovú adresu určenú

Objednávateľom Prevádzkovateľom. Zhotoviteľ zároveň faktúru zašle objednávateľovi poštou
tlačenej forme.
5. Osobitné dojednania

5.1

Ak v priebehu plnenia predmetu zmluvy vzniknú iné požiadavky Objednávateľa

nešpecifikované v tejto zmluve, budú tieto požiadavky riešené dodatkom k tejto zmluve s písomným
súhlasom oboch strán.
5.2

Dokumenty, ktoré sú predmetom tejto zmluvy, slúžia Objednávateľovi výhradne pre jeho

interné potreby a týmto sa zaväzuje, že nebude dokumenty ani ich obsah ďalej šíriť pre potreby
tretích strán, ktoré nie sú zapojené do plnenia predmetu tejto zmluvy.

5.3

Dokumenty sú vlastníctvom Objednávateľa, autorské práva si vyhradzuje Zhotoviteľ.

Zhotoviteľ podpisom tejto zmluvy udeľuje Objednávateľovi úplný a neobmedzený súhlas na
použitie dokumentov, ktoré sú predmetom tejto zmluvy pre všetky interné potreby Objednávateľa.

6. Sankcie

6.1

V prípade omeškania Objednávateľa so zaplatením ceny diela podľa bodu 4.1 tejto zmluvy

je Zhotoviteľ oprávnený uplatniť si u Objednávateľa písomnou výzvou úrok z omeškania vo výške
určenej v § 1 odst.1 Nariadenia vlády SR č. 21/2013 Z. z., ktorým sa vykonávajú niektoré
ustanovenia Obchodného zákonníka.
6.2

V prípade omeškania Zhotoviteľa s plnením predmetu zmluvy, je Objednávateľ oprávnený

uplatniť si u Zhotoviteľa písomnou výzvou nárok na zaplatenie zmluvnej pokuty v sume 200,- € bez
DPH za každý aj začatý deň omeškania až do riadneho splnenia predmetu tejto zmluvy. Zhotoviteľ
zodpovedá len za omeškanie plnenia, ktoré spôsobil sám alebo osoby, ktoré plnením predmetu
zmluvy poveril.
6.3

Zhotoviteľ má právo dočasne prerušiť plnenie predmetu zmluvy v prípadoch neplnenia si

zmluvných záväzkov zo strany Objednávateľa. Zhotoviteľ je povinný v plnení predmetu zmluvy
pokračovať po odpadnutí prekážky na strane Objednávateľa.
6.4

Táto zmluva nezakladá povinnosť oprávnenej strany vyžadovať od druhej strany zaplatenie

sankcií. Sumár všetkých sankcií uplatnených voči niektorej zmluvnej strane nesmie presiahnuť
sumu 400,- € bez DPH.

7. Vady diela

7.1

Objednávateľ je oprávnený uplatniť reklamácie na dodaný predmet zmluvy len písomným

spôsobom.
7.2

Zodpovednosť Zhotoviteľa za vady diela a nároky Objednávateľa z vád diela sa spravujú

ustanoveniami
7.3

§ 560 a nasledujúcimi Obchodného zákonníka.

Zhotoviteľ zodpovedá za vady, ktoré má dielo v čase jeho prevzatia Objednávateľom aj

v prípade, ak sa vady ukážu kedykoľvek po prevzatí diela Objednávateľom.

8. Povinnosti Objednávateľa a Zhotoviteľa

8.1

Objednávateľ poskytne Zhotoviteľovi všetky potrebné podklady pre vyhotovenie predmetu

zmluvy aj s aktívnou spoluprácou počas vykonávania vstupného auditu a rizikovej analýzy.
8.2

Objednávateľ sa zaväzuje poskytnúť Zhotoviteľovi riadnu a bezodkladnú súčinnosť pre

potreby plnenia predmetu tejto zmluvy a to v potrebnom rozsahu
8.3

Objednávateľ zabezpečí účasť osoby oprávnenej k ďalšiemu konaniu podľa tejto zmluvy,

najmä
k preberaniu predmetu zmluvy. Objednávateľ je povinný riadne zhotovený predmet zmluvy riadne
prevziať a písomne potvrdiť jeho prevzatie.
8.4

Ak zistí Zhotoviteľ, že časové alebo obsahové plnenie zmluvy je ohrozené, je povinný o tom

ihneď informovať Objednávateľa spolu s uvedením návrhu nového termínu ukončenia diela alebo
návrhu zmeny jeho obsahu.
8.5

Zhotoviteľ je povinný vykonať dielo na svoje náklady a na svoje nebezpečenstvo v

dojednanom čase.
8.6

Zhotoviteľ je povinný pri plnení predmetu zmluvy postupovať s odbornou starostlivosťou

a v súlade so všetkými príslušnými právnymi predpismi tak, aby sa dosiahol výsledok činnosti
určený v zmluve.
8.7

Výsledok činnosti, ktorá je predmetom diela podľa tejto zmluvy nie je Zhotoviteľ oprávnený

poskytnúť akejkoľvek inej osobe než Objednávateľovi. Túto povinnosť Zhotoviteľ nemá len
v prípade, že ho od nej oslobodí súd alebo iný orgán štátnej či verejnej moci.
8.8

Zhotoviteľ zodpovedá za porušenie práva inej osoby z priemyselného alebo iného duševného

vlastníctva v dôsledku použitia predmetu diela Objednávateľa v súlade s touto zmluvou alebo ku
ktorému dôjde počas plnenia predmetu tejto zmluvy.
9. Odstúpenie od zmluvy

9.1

Zhotoviteľ je oprávnený odstúpiť od tejto zmluvy, ak je Objednávateľ s plnením podľa bodu

8.1 tejto zmluvy v omeškaní viac ako 30 dní oproti dohodnutému termínu, alebo podstatne porušuje
povinnosti vyplývajúce z tejto zmluvy a k náprave nedôjde ani po uplynutí primeranej dodatočnej
lehoty, ktorú je Zhotoviteľ povinný Objednávateľovi poskytnúť v písomnom upozornení.

9.2

Objednávateľ je oprávnený odstúpiť od tejto zmluvy, ak je Zhotoviteľ v omeškaní s riadnym

vykonaním a odovzdaním predmetu zmluvy viac ako 30 dní, alebo podstatne porušuje povinnosti
vyplývajúce zo zmluvy a k náprave nedôjde ani po uplynutí primeranej dodatočnej lehoty, ktorú je
Objednávateľ povinný Zhotoviteľovi poskytnúť v písomnom upozornení.
9.3

Každá zo zmluvných strán je oprávnená túto zmluvu vypovedať, ak sa pre ňu stalo plnenie

zmluvných povinností celkom nemožným z dôvodov, ktoré nemohla ovplyvniť. V takomto prípade
je výpovedná lehota stanovená na dva mesiace počnúc prvým dňom nasledujúceho mesiaca po
mesiaci, v ktorom bola výpoveď doručená druhej strane. Vypovedať zmluvu môže Objednávateľ aj
bez udania dôvodu a to s trojmesačnou výpovednou lehotou. Plnenia zmluvy, ktoré vznikli pred
obdržaním výpovede sú zmluvné strany povinné riadne vykonať tak, ako je to v zmluve uvedené.
9.4

Ak zmluva zanikne na podnet Objednávateľa, Objednávateľ uhradí Zhotoviteľovi náklady,

ktoré tento preukázateľne a účelne vynaložil pri plnení predmetu zmluvy. Zhotoviteľ je povinný
v tomto prípade odovzdať Objednávateľovi výsledky svojej činnosti vzťahujúce sa k predmetu
plnenia vrátane podkladov, ktoré prevzal od Objednávateľa na účely plnenia zmluvy.
10. Záverečné ustanovenia

10.1

Vzťahy medzi zmluvnými stranami neupravené touto zmluvou sa riadia príslušnými

ustanoveniami Obchodného zákonníka a Občianskeho zákonníka.
10.2 Zmluvné strany sa dohodli, že Zhotoviteľ je oprávnený plniť svoje záväzky vyplývajúce mu
z tejto Zmluvy aj prostredníctvom tretej osoby s ktorou má na tento účel uzatvorený zmluvný vzťah.
10.3

Zmluva je platná odo dňa podpisu oboma zmluvnými stranami. Zmluvu je možné rozšíriť

písomnými dodatkami, objednávkami, o ďalšie činnosti súvisiace so zavedením a správou GDPR
a ochranou osobných údajov.
10.4

Táto zmluva nadobúda účinnosť dňom nasledujúcim po dni jej zverejnenia na webovom

sídle Objednávateľa v zmysle zákona č. 211/2000 Z. z. o slobodnom prístupe k informáciám
a v súlade s ustanovením § 47a Občianskeho zákonníka.
10.5

Zhotoviteľ berie na vedomie, že Objednávateľ je povinnou osobou podľa zák. č. 211/2000

Z. z. o slobodnom prístupe k informáciám v znení neskorších predpisov a súhlasí so zverejnením
a sprístupnením obsahu tejto zmluvy.

10.6

Zhotoviteľ preberá zodpovednosť za to, že predmet zmluvy bude vyhotovený bez porušenia

autorských práv, duševného vlastníctva či iných práv tretích osôb.
10.7

Neplatnosť alebo neúčinnosť niektorého z ustanovení zmluvy nemá za následok neplatnosť

alebo neúčinnosť jej ostatných ustanovení. Zmluvné strany sa zaväzujú v takom prípade nahradiť
neplatné alebo neúčinné ustanovenie novým, ktoré bude najbližšie pôvodnému zámeru alebo
úmyslu zmluvných strán. Ustanovenia, ktoré sú ovplyvnené ustanoveniami, ktoré sa stali
neplatnými či neúčinnými, treba vykladať tak, aby bol zachovaný pôvodný zmysel a účel
dotknutých ustanovení, ak zmluva neustanovuje inak.
10.8

Akékoľvek zmeny a doplnky k zmluve budú urobené formou písomných dodatkov s

podpisom oboch strán.
10.9

Zmluva je vyhotovená v 3 rovnopisoch rovnakej platnosti, z ktorých Objednávateľ dostane

dve vyhotovenia a Zhotoviteľ jedno vyhotovenie.
10.10 Zmluvné strany vyhlasujú, že zmluvu uzavreli slobodne a vážne, nie v tiesni a nápadne
nevýhodných podmienok alebo v omyle, jej obsahu porozumeli a na znak svojho súhlasu s jej
znením ju potvrdzujú podpismi oprávnených zástupcov.

V .........................., dňa :........................

......................................................
Zhotoviteľ

V ........................, dňa : ..........................

.............................................................
Objednávateľ

