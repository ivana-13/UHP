ZMLUVA O DIELO
uzatvorená podľa §536 a nasl. zákona č. 513/1991 Zb. Obchodný zákonník v platnom znení
Č. p.: APZ-KV-1-007/2017

Zmluvné strany

Objednávateľ:

Zastúpená:
Osoba poverená konať
vo veciach zmluvných:
Bankové spojenie:
Číslo účtu:
IBAN:
IČO:
DIČ:
IČ DPH:
SWIFT:
(ďalej len „objednávateľ“)
Zhotoviteľ:
Osoba ustanovená ako
zodpovedný zástupca:
Bankové spojenie:
Číslo účtu:
IČO:
DIČ:
IČ DPH
IBAN:

Akadémia Policajného zboru v Bratislave
Sklabinská č. 1, 835 17 Bratislava
doc. JUDr. Lucia Kurilovská, PhD.- rektorka
Ing. Zora Dobríková – kvestorka Akadémie Policajného
zboru v Bratislave splnomocnená plnomocenstvom č. p. PAKR-25/2015 zo dňa 13.02.2015
Štátna pokladnica, Radlinského 32, 810 05 Bratislava 15
7000173018/8180 – nájom
7000173042/8180 – elektrická energia
SK 63 8180 0000 0070 0017 3018
00 735 779
2020879487
SK2020879487
SP SR SK BA

KONTURA Slovakia s.r.o
Vietnamská 3, 82104 Bratislava
Ľuboš Nemček
Tatra banka a.s.
2623340086
35726440
2020241905
SK2020241905
SK11 1100 0000 0026 2334 0086

(ďalej len „zhotoviteľ“)

Článok 1
Úvodné ustanovenia
Táto zmluva o dielo je výsledkom procesu verejného obstarávania postupom zákazky s nízkou
hodnotou pre nie bežne dostupné služby „ Údržba a opravy kopírovacích strojov a faxov, ktoré sú vo
vlastníctve Akadémie Policajného zboru v Bratislave.
Článok 2
Predmet diela
(1) Zhotoviteľ sa zaväzuje, že bude za podmienok dohodnutých v tejto zmluve o dielo (ďalej len „ZoD“)
vykonávať pre objednávateľa odborne, kvalitne a včas údržbu, opravu kopírovacích strojov vykonanie
odborných prehliadok a skúšok, faxov (ďalej len „predmet diela“).

(2) Konkrétne sa jedná o druhy a typy kopírovacích zariadení a faxov, uvedených v Prílohe č. 1 tejto
ZoD, ktorá je zároveň technickou a cenovou špecifikáciou predmetu diela.
(3) Zhotoviteľ sa zaväzuje dopraviť na miesto výkonu pracovníkov a materiál.
(4) Objednávateľ sa zaväzuje, že riadne dokončené dielo prevezme a za jeho zhotovenie zaplatí.
Článok 3
Spôsob plnenia diela
(1) Zhotoviteľ bude predmet diela vykonávať na pracoviskách v objekte objednávateľa, Sklabinská 1, 835
17 Bratislava na základe čiastkových samostatných písomných objednávok, ktorými budú určené
jednotlivé druhy alebo na základe telefonickej výzvy, ktorá bude neskôr potvrdená aj písomnou
objednávkou.
(2) Objednávateľ zasiela požiadavky na predmet diela na Kontura Slovakia s.r.o., Vietnamská 3, 821 04
Bratislava, alebo ich nahlasuje telefonicky na tel. čísle: 02/43427541 v pracovných dňoch od 800 h do
1400h.
(3) Po nahlásení požiadavky na vykonanie opravy predmetu diela, je pracovník zhotoviteľa povinný
vykonať požadovanú službu podľa možnosti v čo najkratšom termíne.
(4) Po vykonaní predmetu diela, spíše pracovník zhotoviteľa súpis úkonov, použitých materiálov
a súčiastok na montážny list, ktorý si nechá potvrdiť pracovníkom objednávateľa.
(5) Zhotoviteľ je povinný pri vykonávaní predmetu diela, dodržiavať predpisy a opatrenia na zabezpečenie
bezpečnosti a ochrany zdravia pri práci, na ochranu životného prostredia, ako aj protipožiarne
opatrenia, vyplývajúce z povahy vykonávanej práce. Za ich prípadné porušenie a vzniknutú škodu
zodpovedá v plnom rozsahu.
(6) Zhotoviteľ prehlasuje, že on a jeho zamestnanci sú držiteľmi všetkých potrebných oprávnení
a kvalifikácii požadovaných na výkon predmetu diela.
(7) Zhotoviteľ je zodpovedný za pohyb pracovníkov v objekte objednávateľa a za dodržiavanie
bezpečnostných predpisov. Pracovníci zhotoviteľa sa môžu pohybovať v objekte objednávateľa len
v priestoroch vymedzených objednávateľom.
Článok 4
Cena diela a platobné podmienky
(1) Cena za zhotovenie predmetu diela počas platnosti tejto ZoD je stanovená v súlade so zákonom NR
SR č. 18/1990 Z. z. o cenách v znení neskorších predpisov a vyhlášky MF SR č. 87/1996 Z. z. v znení
neskorších predpisov, ktorou sa vykonáva zákon č. 18/1996 Z. z. o cenách.
(2) Cena za predmet diela zahrňuje všetky náklady spojené s predmetom diela, .t. j. náklady na prácu
(okrem nákladov na materiál a náhradné diely), a to za 1normo hodinu za ´držbu a opravy kopírovacích
strojov a faxov v zmysle technickej a cenovej špecifikácie predmetu diela uvedenej v Prílohe č. 1 tejto
ZoD, vrátane všetkých služieb spojených s dopravou na miesto plnenia.
(3) Cena za náhradné diely a materiál spojený s vykonávaním predmetu diela, bude zhotoviteľom určovaná
podľa jednotkových cien uvedených v prílohe č.1 tejto ZoD a aktuálneho cenníka, vopred jeho
odsúhlasená objednávateľom.
(4) Objednávateľ neprepláca náklady a čas potrebný na prípadné prevzatie a dovoz zariadenia z a do
objektu objednávateľa a neprepláca ani náklady a čas na hľadanie a diagnostiku chyby zariadenia.
(5) Cena predmetu zmluvy je upravená o DPH podľa zákona č. 222/2004 Z. z. o dani z pridanej hodnoty
v znení neskorších predpisov, t. j. vrátane DPH.
(6) Zhotoviteľ garantuje dodržanie dohodnutých cien za predmet diela uvedených v Prílohe č. 1 tejto ZoD
počas doby trvania zmluvy. Jednotlivé ceny je možné zvýšiť, iba ak dôjde k zvýšeniu DPH.
(7) Objednávateľ a zhotoviteľ sa dohodli, že úhrnná hodnota jednotlivých objednávok predmetu diela
počas platnosti tejto ZoD, nepresiahne maximálnu celkovú cenu nie bežne dostupného predmetu diela,
ktorá je stanovená v súlade s predpokladanou hodnotou zákazky vo verejnom obstarávaní podľa čl. 1
ods. 1 tejto ZoD, vo výške 10 000,00 € bez DPH.
Článok 5
Platobné podmienky

(1) Podkladom pre úhradu ceny diela je faktúra so všetkými formálnymi náležitosťami podľa ustanovení
Obchodného zákonníka a zákona č. 222/2004 Z. z. o dani z pridanej hodnoty v znení neskorších
predpisov.
(2) Objednávateľ má právo vrátiť faktúru, ak táto faktúra neobsahuje náležitosti daňového dokladu, alebo
porušuje zmluvné povinnosti. Objednávateľ je povinný takúto faktúru do 3 pracovných dní od jej
doručenia vrátiť späť zhotoviteľovi. Nová lehota splatnosti faktúry začne plynúť dňom doručenia
opravenej alebo doplnenej faktúry objednávateľovi.
(3) Lehota splatnosti faktúry bola vzájomne dohodnutá na 30 kalendárnych dní odo dňa jej vystavenia.
Zhotoviteľ je povinný zaslať vystavenú faktúru objednávateľovi do 5 pracovných dní odo dňa jej
vystavenia objednávateľovi.
Článok 6
Doba platnosti zmluvy
Táto ZoD sa uzatvára na dobu určitú, t. j. do 31.12.2018 alebo do vyčerpania maximálnej celkovej ceny
predmetu diela uvedenej v článku 4 ods. 7 tejto ZoD, za podmienky dodržania cien z cenovej ponuky
víťazného uchádzača. Za nedočerpanie zmluvne dohodnutého finančného objemu, nebude
objednávateľ sankcionovaný.
Článok 7
Záručná doba a zodpovednosť za vady diela
(1) Pri uplatňovaní zodpovednosti za vady predmetu diela sa zmluvné strany budú riadiť § 422 a nasl.
Obchodného zákonníka, ktoré upravujú nároky zo zodpovednosti za vady, pokiaľ v tejto ZoD nie sú
riešené inak.
(2) Zmluvné strany dohodli záručnú dobu na predmet diela, t. j. konkrétne vykonané servisné a
opravárenské práce na 6 mesiacov, ktorá začína plynúť odo dňa prevzatia predmetu diela a potvrdením
pracovného (montážneho) listu objednávateľom. Na vymenené náhradné diely je rovnako záruka 6
mesiacov alebo výrobcom definovaná životnosť, stanovená počtom kópií odo dňa jeho zabudovania.
(3) Zhotoviteľ zodpovedá za to, že predmet diela je zhotovený v súlade s ustanoveniami tejto ZoD
a platných STN, a že po stanovenú záručnú dobu bude mať vlastnosti dohodnuté v tejto ZoD.
(4) Zhotoviteľ zodpovedá za vady predmetu diela, ktoré má dielo v čase odovzdania objednávateľovi. Za
vady predmetu diela vzniknuté po odovzdaní predmetu diela, zodpovedá len vtedy, ak boli spôsobené
porušením svojich povinností alebo vadnou technológiou práce.
(5) Zhotoviteľ nenesie žiadnu zodpovednosť za poškodenie alebo poruchu predmetu diela, ktorá bola
spôsobená neodborným zásahom, mechanickým poškodením alebo zásahom vyššej moci (záplava,
požiar, zemetrasenie a pod.)
(6) Ak zhotoviteľ počas realizácie predmetu diela spôsobí objednávateľovi alebo tretej osobe škodu, je
povinný škodu odstrániť na svoje náklady.
(7) Zmluvné strany sa dohodli, že objednávateľ má právo požadovať a zhotoviteľ povinnosť bezplatne
odstrániť vady diela bezodkladne, najneskôr do 3 pracovných dní odo dňa oznámenia vady predmetu
diela.
(8) V prípade omeškania zhotoviteľa so splnením povinnosti odstránit vady a nedorobky diela v lehotách
dohodnutých v tomto článku, má objednávateľ nárok na zmluvnú pokutu vo výške 5,00 € za každý deň
omeškania, až do odstránenia poslednej vady diela.
(9) Reklamáciu vady diela alebo neplnenie ustanovení tejto ZoD uplatňuje každá zo zmluvných strán
písomnou formou bez zbytočného odkladu ihneď po zistení vady.
(10) V prípade vád, ktorých odstránenie bude vyžadovať dlhší časový úsek, sa zmluvné strany dohodnú na
termíne dokedy budú tieto vady zhotoviteľom odstránené.
Článok 8
Záverečné ustanovenia
(1) Vzťahy touto ZoD neupravené sa riadia príslušnými ustanoveniami Obchodného zákonníka v platnom
znení a ostatnými všeobecne záväznými platnými právnymi predpismi Slovenskej republiky.
(2) Neoddeliteľnú súčasť tejto ZoD tvorí Príloha č. 1 (cenová špecifikácia predmetu diela)
(3) Táto ZoD môže byť zmenená a doplnená výlučne formou písomných číslovaných dodatkov,
obojstranne odsúhlasených a podpísaných obidvoma zmluvnými stranami za dodržania § 10a zákona
o verejnom obstarávaní.

(4) Zmluvné strany sa zaväzujú, že všetky spory vyplývajúce z tejto ZoD budú prednostne riešiť
rokovaním o možnej zhode.
(5) Objednávateľ môže od ZoD odstúpiť, ak zhotoviteľ nedodrží dohodnuté nástupné termíny, použije
nekvalitný materiál, bezdôvodne predlžuje dohodnutý čas plnenia a podstatným spôsobom porušuje
ďalšie povinnosti, vyplývajúce z tejto ZoD. Odstúpenie od ZoD objednávateľ oznámi zhotoviteľovi
bez zbytočného odkladu po tom, ako sa o podstatnom porušení ZoD dozvedel.
(6) Objednávateľ je oprávnený od ZoD odstúpiť, keď sa pre zhotoviteľa stalo plnenie podstatných
zmluvných povinností celkom nemožným, alebo aj z iných dôvodov (napr. finančných).
(7) Zhotoviteľ je oprávnený od ZoD odstúpiť v prípade, keď objednávateľ nezaplatí cenu diela do 30 dní
po uplynutí dohodnutej doby splatnosti.
(8) Zmluvné strany sa dohodli na písomnej forme odstúpenia od ZoD a písomnej forme uplatnenia
všetkých nárokov voči druhej strane.
(9) Výpovedná lehota je jeden mesiac a začína plynúť prvým dňom nasledujúceho kalendárneho mesiaca
po doručení výpovede druhej strane.
(10) ZoD nadobúda platnosť dňom podpisu oboma zmluvnými stranami a účinnosť deň nasledujúci po dni
jej zverejnenia v Centrálnom registri zmlúv Úradu vlády Slovenskej republiky.
(11) Zmluvné strany berú na vedomie, že na základe zákona NR SR č. 546/2010 Z. z., ktorým sa dopĺňa
zákon NR SR č. 40/1964 Zb. Občiansky zákonník v znení neskorších predpisov a ktorým sa menia
a dopĺňajú niektoré zákony, vrátane zákona NR SR č. 221/2000 Z. z. o slobodnom prístupe
k informáciám v znení neskorších predpisov, je táto ZoD povinne zverejňovanou zmluvou.
(12) ZoD je vyhotovená v štyroch rovnopisoch, z ktorých dva obdrží objednávateľ a dva zhotoviteľ. Každý
výtlačok má platnosť originálu.
(13) Zmluvné strany vyhlasujú, že si ZoD riadne prečítali, jej obsahu porozumeli, ZoD nebola uzatvorená
v tiesni ani za zvlášť nevýhodných podmienok, na znak čoho ju vlastnoručne podpisujú.
Príloha č. 1 – technická a cenová špecifikácia predmetu diela

V Bratislave dňa: .............................

V Bratislave dňa: ...........................

za objednávateľa:

za zhotoviteľa:

..........................................................
Ing. Zora Dobríková
kvestor
Akadémie Policajného zboru v Bratislave

........................................................
Ľuboš Nemček
konateľ

