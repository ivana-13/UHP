Zmluva o poskytovaní služieb
uzavretá podľa ustanovení § 269 ods. 2 zákona č. 513/1991 Zb. Obchodného zákonníka medzi

Článok I.
Zmluvné strany

1.

Žilinská univerzita v Žiline
Elektrotechnická fakulta
so sídlom Univerzitná 8215/1, 010 26 Žilina
IČO: 00397563
DIČ: 2020677824
IČ DPH: SK2020677824
Bankové spojenie: Štátna pokladnica, Radlinského 32, 810 05 Bratislava
IBAN:
Zastúpená: prof. Ing. Pavol Špánik, PhD., dekan, oprávnenie dekana v mene UNIZA
konať vo veci tohto právneho úkonu vyplýva z ustanovenia § 28 ods. 1 zákona č.
131/2002 Z. z. o vysokých školách v znení neskorších predpisov.
Kontaktná osoba: prof. Ing. Peter Brída, PhD., prodekan pre rozvoj a zahraničné
vzťahy
na jednej strane (ďalej len „objednávateľ“)

2.

NATALIS, s.r.o.
so sídlom: Pod univerzitou 8752/19, 010 08 Žilina
Zastúpená: Ing. Jozef Vangel, konateľ
IČO: 44563108
DIČ: 2022752303
DIČ DPH: SK2022752303
Bankové spojenie: Tatra banka, a.s.
Číslo účtu:
Zapísané v Obchodnom registri Okresného súdu Žilina, oddiel Sro, vložka č. 50689/L
na druhej strane (ďalej len „poskytovateľ“)

Článok II.
Predmet zmluvy
1. Predmetom tejto zmluvy je úprava podmienok poskytovania služieb zo strany
poskytovateľa. Poskytovateľ na základe tejto zmluvy zabezpečí pre objednávateľa
vytvorenie PPC (pay per click) kampaní v Google Adwords a Facebook pre stránku
felcity.sk.
2. V rámci poskytovania služieb uvedených v bode 1 tohto článku zmluvy poskytovateľ
pre objednávateľa vykoná:
a) Prvotné nastavenie kampaní v rozsahu 8 hodín – táto služba zahŕňa návrh
kampaní tak, aby bola prostredníctvom služby Google Adwords a na Facebooku
zabezpečená zvýšená miera možností oslovenia cieľových osôb, pre ktoré je
určená stránka www.felcity.sk (ďalej len „kampane“).
b) Správu a optimalizáciu nastavených kampaní v rozsahu 2 hodiny týždenne – táto
služba zahŕňa pravidelné vyhodnocovanie efektívnosti kampaní a ich následnú

optimalizáciu tak, aby bol čo najefektívnejšie dosiahnutý cieľ navrhnutých
kampaní.
c) Zaškolenie vybraných zamestnancov objednávateľa týkajúce sa problematiky
nastavenia, správy a optimalizácie kampaní.
Článok III.
Termíny plnenia
1. Poskytovateľ sa zaväzuje vykonať služby uvedené v článku II, ods. 2, písm. a) do 3
pracovných dní odo dňa nadobudnutia účinnosti tejto zmluvy. Vykonávanie služieb
uvedených v článku II, ods. 2, písm. b) a c) zabezpečí poskytovateľ v priebehu 16
týždňov nasledujúcich po prvotnom nastavení kampaní.
2. V prípade omeškania s poskytnutím služieb je poskytovateľ povinný uhradiť
objednávateľovi zmluvnú pokutu vo výške 0,05% za každý deň omeškania z ceny za
poskytovanie služieb uvedenej v článku IV, bode 2.
Článok IV.
Odmena za poskytovanie služieb
1. Poskytovateľ má za poskytnuté služby nárok na odmenu uvedenú v tomto článku
zmluvy.
2. Zmluvné strany sa dohodli, že objednávateľ zaplatí poskytovateľovi za služby
poskytnuté podľa tejto zmluvy odplatu vo výške 1 000 EUR bez DPH.
3. Objednávateľ uhradí cenu za poskytnuté služby po ukončení poskytovania služieb na
základe faktúry vystavenej poskytovateľom. Splatnosť faktúry bude min. 14 dní od jej
vystavenia. Prílohou faktúry bude písomné potvrdenie objednávateľa o tom, že mu
boli v rámci príslušnej časti poskytnuté všetky dojednané služby podľa tejto zmluvy.
Článok V.
Práva a povinnosti zmluvných strán
1. Pri plnení predmetu tejto zmluvy poskytne objednávateľ poskytovateľovi všetky
informácie a podklady potrebné na poskytovanie služieb v súlade s touto zmluvou.
Článok VI.
Trvanie zmluvy
1. Zmluva sa uzatvára na dobu určitú, a to do ukončenia poskytovania služieb na
základe tejto zmluvy.
2. Každá zo zmluvných strán je oprávnená od tejto zmluvy odstúpiť v prípade jej
podstatného porušenia druhou zmluvnou stranou.
Článok VII.
Záverečné ustanovenia

1. Táto zmluva je spísaná v dvoch vyhotoveniach a nadobúda platnosť dňom jej podpisu
obidvomi zmluvnými stranami.
2. Túto zmluvu je možné meniť na základe dohody oboch zmluvných strán v písomnej
forme.
3. Zmluvné strany sa dohodli, že doporučená poštová zásielka adresovaná druhej
zmluvnej strane na adresu uvedenú v záhlaví tejto zmluvy sa považuje za doručenú
aj v prípade, ak z akýchkoľvek dôvodov nebola prevzatá, a to uplynutím piatich dní
odo dňa jej odoslania. V prípade zmeny adresy na doručovanie je potrebné túto

zmenu oznámiť druhej zmluvnej strany písomne. Od doručenia tohto oznámenia
budú zásielky doručované na túto adresu.
4. Táto Zmluva nadobúda účinnosť v zmysle § 47a Zákona č. 40/1964 Zb. Občianskeho
zákonníka v znení neskorších predpisov dňom nasledujúcim po dni jej zverejnenia v
Centrálnom registri zmlúv.
5. Zmluvné strany vyhlasujú, že nie sú vo svojom konaní obmedzené, že sa pred
podpisom tejto zmluvy s jej podmienkami podrobne oboznámili, jej znenie si prečítali,
zmluva je prejavom ich slobodnej vôle a vzájomnej dohody, čo na znak svojho
bezvýhradného súhlasu nižšie potvrdzujú svojimi vlastnoručnými podpismi.

V Žiline, dňa _____________

V Žiline, dňa ___________

_______________________
prof. Ing. Pavol Špánik, PhD.
dekan EF

___________________________
Ing. Jozef Vangel
konateľ

