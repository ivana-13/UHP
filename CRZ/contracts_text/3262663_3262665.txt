Zmluva o poskytovaní služieb č. 2507/2017/2100
na hosting technickej a systémovej infraštruktúry uzatvorená podľa § 269
ods. 2 a nasl. Zákona č. 513/1991 Zb. Obchodný zákonník v znení neskorších
predpisov medzi zmluvnými stranami:
Užívateľ
Názov:
Štatutárny orgán:
Právna forma:
Sídlo:
IČO:
DIČ:
Bankové spojenie:
IBAN:
Osoby oprávnené na rokovanie
- vo veciach zmluvných:
- vo veciach technických:
Telefón:
E-mail:

Slovenská správa ciest
Ing. Roman Žembera, generálny riaditeľ
rozpočtová organizácia
Miletičova 19, 826 19 Bratislava
00003328
2021067785
Štátna pokladnica, VÚ ŠR SSC
SK4481800000007000135433
JUDr. Štefan Tokár, vedúci právneho oddelenia
Ing. Alica Szebényiová, CSc., vedúca odboru cestnej databanky
+421250255111
infoCDB@ssc.sk
(ďalej len „Užívateľ“)
a

Poskytovateľ
Obchodné meno:
Štatutárny orgán:
Sídlo:
IČO:
IČ DPH:
Bankové spojenie:
IBAN:
Osoby oprávnené na rokovanie
- vo veciach zmluvných:
- vo veciach technických:
Telefón:
E-mail:

Rackscale, s.r.o.
RNDr. Ľubomír Očko, konateľ, Ing. Marián Seman, konateľ
Tomášikova 64, 831 04 Bratislava
46 192 581
SK2023275287
Tatra banka, a.s.
SK41 1100 0000 0029 2985 7897
RNDr. Ľubomír Očko
Marian Franko
+421 903 744 154
lubomir.ocko@rackscale.sk
(ďalej len „Poskytovateľ“)

Zmluva o poskytovaní služieb na hosting technickej a systémovej infraštruktúry

Strana č .1

PREAMBULA
Poskytovateľ a Užívateľ (ďalej len „Zmluvné strany“) sa dohodli na nasledujúcej zmluve na hosting
technickej a systémovej infraštruktúry (ďalej len „Zmluva“).
Článok I
PREDMET ZMLUVY
1.1
1.1.1

1.1.2

Predmetom Zmluvy je:
Záväzok Poskytovateľa poskytovať služby Hostingu technickej a systémovej infraštruktúry
(ďalej len „hostingové služby“), t.j. poskytnutie a prevádzku kompletnej hardvérovej
infraštruktúry a systémového softvéru pre prevádzku dvoch aplikačných softvérových
infraštruktúr: Informačného systému Modelu cestnej siete (ďalej len „časť 1“) a Informačného
systému Dopravnej spravodajskej služby (ďalej len „časť 2“) v znení Prílohy č. 1 Zmluvy, ktorá
je neoddeliteľnou a záväznou súčasťou Zmluvy.
Záväzok Užívateľa tieto služby riadne užívať a platiť za ne Poskytovateľovi dohodnutú cenu vo
výške, spôsobom a za podmienok ďalej dohodnutých touto Zmluvou.
Článok II
CENA A PLATOBNÉ PODMIENKY

2.1
2.2

2.3
2.4

Cenu a platobné podmienky Služieb upravuje Príloha č. 2 a cenník komponentov upravuje
Príloha č. 3 Zmluvy. Príloha č. 2 a Príloha č. 3 sú neoddeliteľnou a záväznou súčasťou Zmluvy.
Jednotkové ceny komponentov uvedené v Prílohe č. 3 Zmluvy slúžia na výpočet novej ceny
mesačného paušálu v prípade zmeny konfigurácie prostredia podľa potrieb Užívateľa. Zmeny
konfigurácie prostredia a určenie novej ceny mesačného paušálu budú riešené na základe
písomného dodatku k Zmluve.
Služby budú fakturované jedenkrát za mesiac, splatnosť faktúry je 30 dní odo dňa jej doručenia
Užívateľovi.
Adresou na doručovanie faktúry je adresa sídla Užívateľa uvedená v Zmluve.
Článok III
DOBA TRVANIA ZMLUVY

3.1
3.2

3.3
3.4
3.5

Zmluva sa uzatvára na dobu do vyčerpania sumy 812 500,- EUR (slovom:
„osemstodvanásťtisícpäťsto eur“) (bez DPH) za podmienok a v kvalite dohodnutej v Zmluve.
Zmluvné strany sa zaväzujú najneskôr v termíne jeden mesiac pred ukončením trvania Zmluvy
začať rokovanie o uzatvorení dodatku k Zmluve, za predpokladu, že jeho obsahom nebude
podstatná zmena Zmluvy.
Podstatnou zmenou Zmluvy v zmysle článku III, bod 3.2 sa rozumie zmena týkajúca sa povahy
Zmluvy alebo rozsahu Zmluvy.
Zmluva nadobúda platnosť okamihom jej podpisu oboma Zmluvnými stranami a účinnosť
nasledujúci deň po jej zverejnení v Centrálnom registri zmlúv.
Zmluva môže zaniknúť:
a) dohodou zmluvných strán bez uvedenia dôvodu,
b) odstúpením od zmluvy za podmienky, že druhá zmluvnú strana podstatne poruší
ustanovenia tejto zmluvy s uvedením konkrétneho dôvodu. Doručením odstúpenia druhej
zmluvnej strane sa zmluva ruší ku dňu doručenia odstúpenia.

3.6

Postup po ukončení účinnosti Zmluvy. Užívateľ je povinný v dostatočnom časovom predstihu,
najneskôr v posledný deň účinnosti Zmluvy, dáta/obsah pôvodne uložený na svojom
virtuálnom serveri poskytnutom Poskytovateľom v súlade s touto Zmluvou, na vlastné riziko
a na vlastnú zodpovednosť presunúť do svojej dispozičnej sféry resp. podľa vlastného uváženia
vymazať. Užívateľ potvrdzuje/berie podpisom Zmluvy na vedomie, že:

Zmluva o poskytovaní služieb na hosting technickej a systémovej infraštruktúry

Strana č .2

3.6.1

3.6.2
3.6.3

Poskytovateľ je povinný po zániku účinnosti Zmluvy poskytnúť Užívateľovi dodatočnú lehotu
na umožnenie prenosu obsahu pôvodne uloženého na virtuálnom serveri poskytnutom
Poskytovateľom v súlade s touto Zmluvou,
Poskytovateľ nezodpovedá v súvislosti s nesplnením povinnosti/nevyužitím práva Užívateľa za
škodu mu týmto spôsobenú,
Poskytovateľ v rámci prevencie osobitne pri uzatváraní Zmluvy upozornil Užívateľa na postup
po ukončení účinnosti Zmluvy.
Článok IV
PRÁVA A POVINNOSTI POSKYTOVATEĽA

4.1

4.2

4.3

4.4

4.5

4.6

4.7

4.8

4.9

Poskytovateľ je povinný poskytovať dohodnuté Služby v rozsahu, spôsobom a za podmienok
dohodnutých Zmluvou. Pri poskytovaní Služieb je Poskytovateľ viazaný všeobecne záväznými
právnymi predpismi platnými a účinnými v Slovenskej republike.
V rámci plnenia predmetu Zmluvy sa Poskytovateľ zaväzuje vykonávať pre Užívateľa primeranú
starostlivosť o bezpečnosť a plynulosť prevádzky hostingových služieb. Poskytovateľ garantuje
nepretržité 24-hodinové poskytovanie Služieb.
Poskytovateľ sa zaväzuje, že Užívateľovi ako aj správcom všetkých komponentov
nainštalovaných informačných systémov spoločnostiam ArcGEO Information Systems, s.r.o.,
Kutuzovova 13, 831 02 Bratislava; SOFTEC, s.r.o., Jarošova 1, 831 03 Bratislava a WELDUN,
s.r.o., Kukučínova 11, 921 01 Piešťany (ďalej len „Poskytovatelia služieb správy aplikačnej
infraštruktúry“) poskytne prístup k hostingovej infraštruktúre.
Detaily súčinnosti medzi Poskytovateľom, Užívateľom a Poskytovateľmi služieb správy
aplikačnej infraštruktúry sú uvedené v Prílohe č. 1 Zmluvy. Osoba oprávnená na rokovanie vo
veciach technických Užívateľa do 10 pracovných dní od účinnosti Zmluvy oznámi osobe
oprávnenej na rokovanie vo veciach technických Poskytovateľa menný zoznam osôb vrátane
e-mailových a telefónnych kontaktov za stranu Užívateľa a Poskytovateľov služieb správy
aplikačnej infraštruktúry, ktoré budú oprávnené využívať súčinnosť zo strany Poskytovateľa.
Poskytovateľ je oprávnený pozastaviť alebo obmedziť poskytovanie Služieb, pokiaľ je
poskytovanie Služieb znemožnené alebo obmedzené neodvrátiteľnou udalosťou, ktorú nebolo
možné predvídať alebo jej zabrániť a ktorá nezávisí od vôle konajúcich zmluvných strán Zmluvy
(najmä vyššia moc a iné okolnosti vylučujúce zodpovednosť v zmysle Obchodného zákonníka).
Poskytovateľ sa zaväzuje oznámiť Užívateľovi plánovaný výpadok Služieb bez zbytočného
odkladu, najmenej však 7 dní vopred. Výpadok Služieb spôsobený neodvrátiteľnou udalosťou
sa Poskytovateľ zaväzuje oznámiť Užívateľovi bezodkladne, hneď ako sa o výpadku a príčinách
výpadku dozvie. Poskytovateľ v uvedených prípadoch neoveruje doručenie oznámenia
Užívateľovi. Odoslanie oznámenia na kontaktnú emailovú adresu Užívateľa je považované za
doručenie. Užívateľ berie túto skutočnosť na vedomie.
Poskytovateľ nie je zodpovedný za prerušenie poskytovania Služieb Užívateľovi v prípade, že si
Užívateľ poruchu spôsobil sám, v prípade zásahu tretích osôb, či vyššej moci (povodeň, požiar,
vietor, vojna, zemetrasenie a pod.) alebo v prípade poruchy na zariadení tretích dodávateľov,
najmä rozsiahly a dlhodobý výpadok dodávky elektriny, telekomunikačného spojenia atď.),
pokiaľ týmto skutočnostiam preukázateľne nebolo možné zabrániť, alebo neboli spôsobené
nedbalosťou Poskytovateľa, alebo boli spôsobené neodvrátiteľnou udalosťou nemajúcou
pôvod v prevádzke Služby.
Poskytovateľ nemá prístup k obsahu a nemá možnosť kontroly obsahu uložených dát
Užívateľa. Poskytovateľ nie je zodpovedný za obsahovú stránku uložených / zálohovaných dát
na diskovom priestore, ktorý Užívateľ využíva na svoje účely v rámci Služby. Poskytovateľ nie
je zodpovedný ani za využívanie Služieb Užívateľom v rozpore so všeobecne záväznými
platnými predpismi SR.
Poskytovateľ nie je v súvislosti s ukladanými dátami zodpovedný za prípadné porušenie práv
duševného vlastníctva na virtuálnom serveri, web stránkach a e-mailových schránkach
Užívateľa, ktorého sa dopustí Užívateľ používaním a šírením materiálov, na použitie ktorých
nemá potrebný súhlas ich autorov. Poskytovateľ tiež nezodpovedá za prípadné porušenie práv

Zmluva o poskytovaní služieb na hosting technickej a systémovej infraštruktúry

Strana č .3

4.10

4.11

4.12

k názvu domény, na ktoré sa vzťahuje ochrana obchodného mena, ochrannej známky alebo iná
ochrana právom duševného vlastníctva.
Poskytovateľ sa zaväzuje písomne oznámiť Užívateľovi všetky zmeny svojich identifikačných,
fakturačných a kontaktných údajov poskytnutých pri podpise Zmluvy najneskôr do 10 dní od
okamihu, keď zmena nastala. V prípade nesplnenia tejto povinnosti nesie Poskytovateľ
zodpovednosť za vzniknutú škodu.
Poskytovateľ v termíne do 10 pracovných dní od nadobudnutia účinnosti zmluvy predloží
Užívateľovi harmonogram týkajúci sa začatia prevádzky hostingových služieb v zmysle prílohy
č. 1 Zmluvy . Poskytovateľ pripraví kompletnú hostingovú infraštruktúru vrátane inštalácie
súčasných obrazov virtuálnych serverov dodaných Užívateľom najneskôr do 1 mesiaca po
nadobudnutí účinnosti zmluvy. Po tomto termíne, t.j. následne po sprevádzkovaní
požadovanej kompletnej hostingovej infraštruktúry je Poskytovateľ povinný poskytnúť
maximálnu súčinnosť Poskytovateľom služby správy aplikačnej infraštruktúry pri overovaní
dostupnosti a funkčnosti prevádzky časti 1 a časti 2 v zmysle Prílohy č. 1 Zmluvy.
Poskytovateľ pre Užívateľa zabezpečí bezvýpadkový prechod hostingových služieb v zmysle
prílohy č. 1 Zmluvy poskytovaných v súčasnosti na základe zmluvy č. 1416/2013/2000 (t.j. od
súčasného poskytovateľa týchto služieb, spoločnosti Rackscale, s.r.o., Tomášikova 64, 831 04
Bratislava) s úplnou funkčnosťou najneskôr do dvoch mesiacov od nadobudnutia účinnosti
Zmluvy. Ak k tomuto termínu Poskytovateľ nezabezpečí prevádzku služieb hostingu v zmysle
Prílohy č. 1 Zmluvy, je povinný na vlastné náklady zabezpečiť prevádzku hostingových služieb
u súčasného poskytovateľa v zmysle zmluvy č. 1416/2013/2000 na hosting technickej
a systémovej infraštruktúry v znení neskorších dodatkov.
Článok V
PRÁVA A POVINNOSTI UŽÍVATEĽA

5.1
5.2
5.3

5.4

5.5

5.6

Užívateľ je povinný Služby užívať len spôsobom, ktorý je v súlade so Zmluvou, s prípadnými
pokynmi Poskytovateľa a v súlade so všeobecne záväznými právnymi predpismi.
Užívateľ je povinný uhradiť cenu, poplatky a náhrady za poskytnuté Služby riadne a včas podľa
Zmluvy.
Ak nie je uvedené inak, má Užívateľ možnosť kedykoľvek zmeniť spôsob prevádzky alebo
rozsah objednaných Služieb pre ďalšie obdobie, najmä pridaním či odobratím jednotlivých
komponentov Služieb, a to v rozsahu, ktorý zodpovedá aktuálnej ponuke Služieb
Poskytovateľa.
Užívateľ nie je oprávnený prevádzkovať v rámci Služieb na pridelenom virtuálnom serveri
obsah, ktorý je v rozpore:
 s právnym poriadkom Slovenskej republiky,
 so smernicami alebo harmonizovanými normami príslušných orgánov Európskej únie,
Európskych spoločenstiev, Európskeho hospodárskeho spoločenstva,
 s medzinárodnou Zmluvou, ktorou je Slovenská republika viazaná a ktorá bola
publikovaná v Zbierke zákonov alebo v Zbierke medzinárodných zmlúv,
 s dobrými mravmi,
 so zásadami poctivého obchodného styku,
 so zvyklosťami alebo s rozhodnutím súdu alebo právnymi obyčajami daného jazykového
teritória.
Užívateľ nesie v plnom rozsahu zodpovednosť za obsah prideleného virtuálneho servera.
Poskytovateľ nemá prístup k obsahu a nemá možnosť kontroly obsahu uložených dát
Užívateľa.
Užívateľ zodpovedá za škody, ktoré spôsobí v sieti Internet alebo tretím osobám, a to najmä
neoprávneným prístupom k informáciám, neoprávneným prístupom do cudzích systémov,
rozosielaním nevyžiadaných správ alebo iným zneužívaním prístupu do siete Internet alebo
iným neoprávneným konaním.

Zmluva o poskytovaní služieb na hosting technickej a systémovej infraštruktúry

Strana č .4

5.7

5.8

5.9
5.10

5.11

Užívateľ v plnom rozsahu zodpovedá za prípadné porušenie práv tretích osôb k počítačovým
programom, resp. softvérovým produktom a dielam, ktoré sa nachádzajú na pridelenom
virtuálnom serveri.
Užívateľ a ním poverené osoby oznamujú telefonicky a následne prostredníctvom e-mailu
Poskytovateľovi akékoľvek poruchy, chyby či iné nedostatky Služby bez zbytočného odkladu.
Užívateľ a ním poverené osoby v uvedených prípadoch neoverujú doručenie oznámenia
Poskytovateľovi. Odoslanie oznámenia na kontaktnú emailovú adresu Poskytovateľa je
považované za doručenie. Poskytovateľ berie túto skutočnosť na vedomie.
Užívateľ má právo na bezplatné odstránenie porúch v Poskytovaní Služby, ktoré nezavinil.
Užívateľ berie na vedomie a súhlasí s tým, že musí sám zabezpečiť svoje prihlasovacie údaje a
ďalšie citlivé informácie poskytnuté mu zo strany Poskytovateľa a to tak, aby v maximálnej
miere vylúčil ich zneužitie neoprávnenými osobami. V rámci zaistenia vyššieho stupňa
bezpečnosti je Užívateľ oprávnený sám niektoré zo svojich prístupových údajov meniť podľa
svojho uváženia.
Užívateľ sa zaväzuje písomne oznámiť Poskytovateľovi všetky zmeny svojich identifikačných,
fakturačných a kontaktných údajov poskytnutých pri podpise Zmluvy do 10 dní od okamihu,
keď zmena nastala. V prípade nesplnenia tejto povinnosti nesie Užívateľ zodpovednosť za
vzniknutú škodu.
Článok VI
OCHRANA DÔVERNÝCH INFORMÁCIÍ

6.1

6.2

Každá zo Zmluvných strán je povinná udržiavať v tajnosti voči tretím stranám údaje, ktoré sa
dozvedela v rámci Zmluvy (napr. dátové médiá, záznamy, dokumenty, výsledky meraní, vzorky
a akýkoľvek druh informácií získaných ústnou alebo písomnou formou). Pre účely tohto
ustanovenia nie sú zamestnanci, iní spolupracovníci a poradcovia ktorejkoľvek zo Zmluvných
strán, ktorí používajú informácie určené pre činnosti súvisiace s plnením predmetu Zmluvy,
považovaní za tretiu stranu. Každá zo Zmluvných strán sa zaväzuje, pokiaľ ešte podobné
zmluvné ustanovenia neexistujú, svojich zamestnancov, ich spolupracovníkov a poradcov,
rovnako ako ovládajúce a ovládané spoločnosti, zaviazať k zachovávaniu diskrétnosti tak, ako
je stanovené príslušnými ustanoveniami Zmluvy.
Povinnosť zachovávať diskrétnosť neplatí, pokiaľ príslušné informácie boli v okamihu ich
oznámenia druhej strane:
 už verejne známe,
 známe oslovenej Zmluvnej strane alebo boli tejto Zmluvnej strane neskôr oznámené
treťou stranou bez akéhokoľvek záväzku diskrétnosti,
 s ohľadom na zákonné požiadavky ich musí oslovená Zmluvná strana zverejniť.
Článok VII
OCHRANA OSOBNÝCH ÚDAJOV

7.1

7.2

Poskytovateľ sa zaväzuje dodržiavať ustanovenia zákona č. 428/2002 Z. z. o ochrane osobných
údajov v znení neskorších predpisov. Poskytovateľ vyhlasuje, že si je vedomý povinnosti
dodržiavať uvedené právne predpisy a poučenia o obsahu záväzkov z toho vyplývajúcich.
Povinnosť Poskytovateľa ochraňovať osobné údaje nie je časovo obmedzená.
V prípadoch, ak si poskytovanie Služieb v zmysle tejto Zmluvy bude vyžadovať akékoľvek
sprístupnenie osobných údajov na strane Užívateľa, Poskytovateľ sa zaväzuje takéto osobné
údaje spracovať alebo použiť len spôsobom, ktorý je v súlade s touto Zmluvou a len v rozsahu,
ktorý je nevyhnutný na dosiahnutie jej účelu. Poskytovateľovi sa v tejto súvislosti zakazuje
najmä kopírovať, skenovať, zaznamenávať, využívať, uchovávať, prenášať, poskytovať,
sprístupňovať alebo zverejniť osobné údaje s ktorými prichádza do styku pri poskytovaní
Služieb na iné účely ako plnenie predmetu tejto Zmluvy. Poskytovateľ je povinný bezodkladne
po naplnení účelu spracovania predmetných osobných údajov, najneskôr však po zániku tejto
Zmluvy, ukončiť spracúvanie príslušných osobných údajov a osobné údaje zlikvidovať. Užívateľ

Zmluva o poskytovaní služieb na hosting technickej a systémovej infraštruktúry

Strana č .5

7.3

7.4

vyhlasuje, že na každé nakladanie s osobnými údajmi, ku ktorému má dôjsť pri plnení
povinností Poskytovateľa zo záväzkového vzťahu z tejto Zmluvy, a ktoré podľa zákona vyžaduje
súhlas dotknutej osoby, má udelený súhlas dotknutých osôb.
Poskytovateľ je povinný vykonať všetky opatrenia potrebné na to, aby povinnosti uvedené
v tomto článku plnili aj všetky osoby na strane Poskytovateľa, podieľajúce sa na plnení
predmetu tejto Zmluvy. Užívateľ sa zaväzuje, že na požiadanie Poskytovateľa i z vlastnej
iniciatívy, bude Poskytovateľovi včas a riadne poskytovať všetku súčinnosť potrebnú na to, aby
Poskytovateľ mohol riadne plniť tu uvedené povinnosti.
Ustanovenia tohto článku sa nevzťahujú na dáta ukladané na virtuálnom serveri Poskytovateľa
Užívateľom, nakoľko k obsahu týchto dát nemá Poskytovateľ prístup.
Článok VIII
ZMLUVNÉ POKUTY A SANKCIE

8.1

8.2

8.3

V prípade omeškania Užívateľa s úhradou akejkoľvek platby alebo jej časti je Poskytovateľ
oprávnený uplatňovať voči Užívateľovi úroky z omeškania v dohodnutej výške 0,03% denne
z dlžnej sumy vrátane DPH, a to počnúc prvým dňom omeškania, až do zaplatenia. Uplatnením
nároku na úroky z omeškania nie je dotknutý nárok Poskytovateľa na náhradu škody
prevyšujúcej úroky z omeškania voči Užívateľovi.
V prípade omeškania Užívateľa s úhradou ceny Služieb alebo jej časti viac ako 15 kalendárnych
dní od doručenia upomienky, ak nebude cena Služieb uhradená v prospech Poskytovateľa ani
po písomnom upozornení Poskytovateľa v dodatočne poskytnutej lehote 15 kalendárnych dní,
je Poskytovateľ oprávnený prerušiť na dobu omeškania poskytovanie zmluvne dohodnutých
Služieb, a to až do úplnej úhrady dlžnej sumy. Poskytovateľ nie je v omeškaní s poskytovaním
Služieb, ak je Užívateľ v omeškaní s úhradou ceny Služieb alebo iných zmluvne dohodnutých
platieb a Poskytovateľ súčasne využil právo prerušiť poskytovanie Služieb a toto písomne
oznámil Užívateľovi.
V prípade nedodržania dostupnosti Služieb zo strany Poskytovateľa, poskytne Poskytovateľ
Užívateľovi zľavy ceny mesačného paušálu v závislosti od % dostupnosti služby podľa
nasledovnej tabuľky:
Mesačná dostupnosť služby v % Zľava z mesačného paušálu
99,982%-95,00%

15%

94,99%-90,00%

20%

menej ako 90,00%

100%

Okrem toho má Užívateľ nárok na zmluvnú pokutu vo výške 100,-€ za každú (aj začatú)
hodinu omeškania dostupnosti Služieb nižšiu, ako je požadovaná dostupnosť, t.j. 99,982%
ročne.
8.4

8.5
8.6

Pri nedodržaní termínu uvedeného v bode 4.12 Zmluvy, t.j. ak Poskytovateľ nezabezpečí
prevádzku služieb hostingu najneskôr do dvoch mesiacov od nadobudnutia účinnosti Zmluvy
má Užívateľ nárok na zmluvnú pokutu vo výške 0,05% z ceny predmetu Zmluvy, t.j. 487,50 € za
každý deň omeškania.
Zmluvnú pokutu alebo úrok z omeškania zaplatí povinná zmluvná strana oprávnenej zmluvnej
strane v lehote 15 kalendárnych dní odo dňa doručenia faktúry.
Zmluvné strany prehlasujú, že výška zmluvnej pokuty je primeraná, je v súlade so zásadou
poctivého obchodného styku a bola dohodnutá s prihliadnutím na význam zabezpečovaných
povinností.

Zmluva o poskytovaní služieb na hosting technickej a systémovej infraštruktúry

Strana č .6

8.7

Dostupnosť Služieb je monitorovaná prostriedkami Poskytovateľa a pre potreby uvedené
v bode 8.3 umožní Poskytovateľ prístup Užívateľovi k výsledkom monitoringu dostupnosti
Služieb.
Článok IX
ZÁVEREČNÉ USTANOVENIA

9.1

9.2

9.3

9.4

9.5

9.6

9.7

9.8
9.9

9.10
9.11

Vzťahy Zmluvných strán založené Zmluvou, ak ich Zmluva výslovne neupravuje, sa riadia
príslušnými ustanoveniami Obchodného zákonníka. Ustanovenia tejto Zmluvy majú prednosť
pred akýmikoľvek dohodami uzatvorenými v súvislosti s predmetom tejto Zmluvy medzi
stranami v minulosti.
Všetky spory vzniknuté z právneho vzťahu založeného Zmluvou sa Zmluvné strany pokúsia
prednostne riešiť dohodou. Ak k dohode nedôjde, bude spor s konečnou platnosťou
rozhodovaný súdom so sídlom v Slovenskej republike príslušným podľa Civilného sporového
poriadku v platnom znení.
Ak Zmluva neustanovuje inak, všetky nároky vyplývajúce zo Zmluvy musia byť voči druhej
strane uplatnené písomne, a to doporučeným listom alebo odovzdané osobne. V prípade
poštového styku sa za deň uplatnenia nároku považuje deň doručenia doporučeného listu
poštovým úradom na adresu uvedenú na tejto Zmluve, a v prípade, že v budúcnosti dôjde
k zmene adresy Zmluvnej strany, tak na adresu Zmluvnej strany uvedenú v danom čase v
príslušnom obchodnom registri. Účinky doručenia písomných podaní sú na účely Zmluvy
splnené aj vtedy, ak príjemca príslušného podania si toto nevyzdvihol v odbernej lehote, alebo
jeho prevzatie bezdôvodne odmietol.
V prípade, že niektoré z ustanovení tejto Zmluvy je alebo bude v úplnosti alebo čiastočne
neúčinné alebo nevykonateľné, nedotkne sa to účinnosti alebo vykonateľnosti ostatných
ustanovení. Neúčinné alebo nevykonateľné ustanovenie bude nahradené takým účinným
alebo vykonateľným ustanovením, ktoré je podľa možnosti čím bližšie hospodárskemu obsahu
neúčinného alebo nevykonateľného ustanovenia.
Žiadna zo Zmluvných strán nie je oprávnená previesť túto Zmluvu ani žiadne práva,
pohľadávky, povinnosti a záväzky podľa tejto Zmluvy (a to ani v časti) na žiadnu tretiu osobu
bez predchádzajúceho výslovného písomného súhlasu druhej Zmluvnej strany. Na účely tejto
Zmluvy tretia osoba znamená akúkoľvek inú osobu okrem Zmluvných strán.
Zmluvné strany sa výslovne dohodli, že Zmluva bez akýchkoľvek výhrad a výnimiek je záväzná
aj pre ich právnych nástupcov bez ohľadu na to, či singulárnych alebo univerzálnych, a to bez
ohľadu na právny dôvod.
Žiadna zo Zmluvných strán nie je zodpovedná za nedodržanie zmluvných ustanovení, alebo za
omeškanie spôsobené pri plnení jej povinností z dôvodu vyššej moci. V prípade, že do plnenia
Zmluvy zasiahne vyššia moc, predlžujú sa termíny plnenia jednotlivých bodov Zmluvy o tú
dobu, po ktorú táto vyššia moc trvala.
Zmluva môže byť zmenená na základe vzájomnej dohody Zmluvných strán, výlučne písomne,
formou dodatku, očíslovaného podľa poradia.
Zmluva sa riadi slovenským právnym poriadkom a bude vykladaná v súlade s ním. Slovenský
právny poriadok bude predstavovať jediný príslušný pre riešenie sporov vzniknutých z tejto
Zmluvy. Zmluva je platná dňom podpisu a účinná dňom nasledujúcim po dni jej zverejnenia
v Centrálnom registri zmlúv vedenom Úradom vlády Slovenskej republiky.
Zmluva je vyhotovená v 4 ( štyroch ) rovnopisoch, pričom každá zo Zmluvných strán dostane
po podpise Zmluvy 2 ( dva ) rovnopisy.
Zmluvné strany vyhlasujú, že sú spôsobilé na právne úkony, ich vôľa je slobodná a vážna, prejav
vôle je dostatočne zrozumiteľný a určitý, zmluvná voľnosť nie je obmedzená a právny úkon je
urobený v predpísanej forme. Zmluvné strany si Zmluvu prečítali a bez výhrad súhlasia s jej
ustanoveniami.

Zmluva o poskytovaní služieb na hosting technickej a systémovej infraštruktúry

Strana č .7

9.12

Neoddeliteľnou súčasťou Zmluvy sú tieto prílohy:
Príloha č. 1 Špecifikácia predmetu zmluvy
Príloha č. 2 Cena a platobné podmienky predmetu zmluvy
Príloha č. 3 Cenník komponentov

V Bratislave dňa

V Bratislave dňa

Za Užívateľa

Za Poskytovateľa

.............................................

...............................................

Ing. Roman Žembera,
generálny riaditeľ

RNDr. Ľubomír Očko, konateľ

....................................................
Ing. Marián Seman, konateľ

Zmluva o poskytovaní služieb na hosting technickej a systémovej infraštruktúry

Strana č .8

Príloha č. 1: Špecifikácia predmetu zmluvy
Predmet zákazky predstavuje poskytnutie a prevádzku kompletnej hardvérovej infraštruktúry a
systémového softvéru pre prevádzku dvoch aplikačných softvérových infraštruktúr:



Informačného systému Modelu cestnej siete (ďalej len „časť 1" alebo „IS MCS“)
Informačného systému Dopravnej spravodajskej služby (ďalej len „časť 2" alebo „IS DSS“)

Správa aplikačných softvérových infraštruktúr je pre Slovenskú správu ciest zabezpečovaná
prostredníctvom služieb tretích strán (ďalej len „poskytovateľ služby správy aplikačnej infraštruktúry“):




ArcGEO lnformation Systems, spol. s r.o. , Kutuzovova 13, 831 02 Bratislava - pre časť 1
SOFTEC, spol. s r. o., Jarošova Office Centre, Jarošova 1,831 03 Bratislava - pre časť 1
WELDUN, spol. s r. o., Kukučínova 11,921 01 Piešťany - pre časť 2

Spoločná špecifikácia pre časť 1 a časť 2:
1. Hostingové služby sú prevádzkované na renomovanej virtualizačnej platforme VMware, ktorá
umožňuje vysokú škálovateľnosť, presun virtuálneho servera medzi fyzickými servermi bez prerušenia
jeho prevádzky a vysokú dostupnosť - v prípade výpadku fyzického servera bude virtuálny server
automaticky spustený na inom serveri ako virtuálny server rovnakých parametrov. K dispozícii je online záloha vybraných virtuálnych serverov do fyzicky oddeleného datacentra prostredníctvom
privátneho bezpečného prepojenia s možnosťou ich prevádzky na záložnej infraštruktúre. Prepojenie
a online synchronizácia dát medzi primárnym a záložným datacentrom je zabezpečená na
virtualizačnej úrovni. V prípade výpadku primárnej infraštruktúry je záložná infraštruktúra schopná
okamžite poskytovať služby v plnom rozsahu od výpadku poskytovania služieb na primárnej lokalite.
2. Parametre hostingových datacentier: primárne datacentrum je umiestnené v Slovak telekome - v
Bratislave na Varšavskej ulici a má certifikát ISO/IEC 27001:2013. Záložné datacentrum je v Bratislave
na Mliekarenskej ulici. Primárne datacentrum spĺňa požiadavky klasifikované štandardom triedy TIER
III, záložné datacentrum je triedy TIER II.
3. Pre poskytovateľov služieb správy aplikačnej infraštruktúry je poskytnuté neobmedzené a
zabezpečené vzdialené pripojenie na úrovni administrátora systému, t.j. ovládanie cez konzoly
serverov, vrátane vzdialenej plochy za účelom:






podpory prevádzky,
monitoringu funkčnosti,
inštalácie záplat,
riešenia a analyzovania chýb, ktoré znemožňujú rutinnú prevádzku,
aktualizácii aplikačného programového vybavenia.

Poskytovateľ hostingových služieb zabezpečí, dodá a nainštaluje v priestoroch poskytovateľov služby
správy aplikačnej infraštruktúry IS MCS a IS DSS a SSC IPSec tunel pripojenie (4 pripojené body). Okrem
toho Poskytovateľ poskytne aj pripojenie cez VPN z ľubovoľnej verejnej siete.
Poskytovateľ hostingových služieb zabezpečí pre tieto činnosti potrebnú súčinnosť poskytovateľom
služby správy aplikačnej infraštruktúry pre časť 1 a časť 2. Všetky odstávky, aktualizácie technickej a
systémovej infraštruktúry bude Poskytovateľ hostingových služieb vykonávať len po dohode s
príslušným poskytovateľom služby správy aplikačnej infraštruktúry a obstarávateľom.

Zmluva o poskytovaní služieb na hosting technickej a systémovej infraštruktúry

Strana č .9

4. Hostingové služby spĺňajú nasledujúce parametre:




















dostupnosť 24/7 s garanciou 99,982% ročne,
garantovaná doba opravy od nahlásenia poruchy - 4 hodiny
nahlasovanie porúch – telefonicky alebo mailom, nonstop
objem prenesených dát - predplatený objem prenesených dát z/do siete internet pre SR
neobmedzený, pre zahraničie neobmedzený,
bezpečné zálohovanie 1x denne s minimálne týždennou históriou,
on-line monitoring serverov (RAM, CPU a HDD),
on-line monitoring virtuálnej siete (dostupnosť, zaťaženie),
on-line monitoring IPSec tunel spojení (funkčnosť, zaťaženie),
riadenie kvality služby (Quality of Service Management) na IPSec tunel spojeniach,
virtuálna infraštruktúra je postavená na VMware
inštalácia súčasných virtuálnych serverov na obstarávanom prostredí,
zabezpečenie dôveryhodného SSL certifikátu s neobmedzeným počtom subdomén,
interná šírka pásma (LAN) 10 Gb/s,
optické prepojenie na Internet - Slovensko 1Gb/s, svet 1 Gb/s,
zálohovaná internetová konektivita so šírkou pásma 1Gb/s,
prostredie zabezpečené cez hardvérové firewally,
ochrana pred neoprávneným nakladaním s uloženými dátami : naše dátové centrá spĺňajú tie
najvyššie bezpečnostné požiadavky na fyzickú bezpečnosť ako je lokalita, špeciálna budova so
železobetónovým skeletom, bezpečnostný perimeter, nepretržitá strážna služba, kontrolovaný
vstup do budovy, osobná identifikácia čipovou kartou a pin kódom, kamerový sledovací systém
a zónovanie prevádzkových priestorov,
ochrana pred DDoS útokmi do kapacity 80 Gbps je poskytovaná využitím služby Network
Protector od Slovak Telekomu, a. s.: Remote-Triggered Blackhole (RTBH) resp. rozlíšenie
pôvodu oznamovaného prefixu RTBH mechanizmus je technicky vykonateľná ochrana proti
DDoS útokom, Telekom však miesto tohto spôsobu poskytuje službu Network Protector, ktorá
poskytuje efektívnejšie a jemnejšie techniky pri filtrovaní škodlivej prevádzky od legitímnej.
Network Protector poskytuje celkový prehľad o sieti z pohľadu bezpečnosti a dopĺňa ho o
informácie a nástroje na úrovni aplikačnej vrstvy pre mitigáciu (zmiernenie), bezpečnosť a
reporty, obsahuje nástroje na nasadzovanie technológií pre zmiernenie DDoS útokov a
filtrovanie jednotlivých napadnutých hostov (anomaly filters), poskytuje detekciu DNS, HTTP a
SIP na aplikačnej vrstve, realizuje monitorovanie služby pomocou Deep Packet Inspection (DPI)
vrátane podrobných reportov o aplikáciách, poskytuje „peace time learning“ – učenie pre
zvýšenie efektívnosti mitigácie prostredníctvom učenia sa a analýzy paketov, realizuje
monitoring na základe informácií o tom z akej krajiny pochádza dátová komunikácia GeoIP.
Riešenie pozostáva z dvoch hlavných komponentov. Kolektor – ktorý má za úlohu zbierať
štatistiky zo všetkých relevantných zariadení, ktoré vstupujú do potenciálnej dátovej
komunikácie
Filter – zariadenie, ktoré posiela informáciu o presmerovaní prevádzky na samého seba v
prípade útoku na infraštruktúru a tým čistí a diverzifikuje dátový tok útočníkov od bežnej a
neškodnej prevádzky To čo sa deje v prípade útoku je, že kolektor zaznamená typ útoku z
internetu na základe určitých vzorcov správania prevádzky, ktorý prebieha na infraštruktúru
zákazníka umierneného v sieti ST. Následne na základe zistenia útoku pre posiela túto
informáciu do filtra, ktorý prinúti presmerovanie prevádzky smerujúcej z útočníkových IP

Zmluva o poskytovaní služieb na hosting technickej a systémovej infraštruktúry

Strana č .10




adries cez seba. Následne danú prevádzku očistí od útoku a preposiela už len čistú a neškodnú
prevádzku.
poskytovateľ na požiadanie vytvorí a poskytne kompletné kópie obrazov predmetných
virtuálnych serverov verejnému obstarávateľovi,
fyzické zabezpečenie hardvérovej infraštruktúry a monitoring prístupov zamestnancov.

5. Hostingové služby sú škálovateľné a rozšíriteľné podľa požiadaviek Užívateľa , a to jednak z hľadiska
počtu serverov, jednak z hľadiska ich výkonových parametrov (počet CPU, veľkosť RAM, diskového
priestoru atď.). Parametre uvedené v Zmluve sú minimálne parametre požadované počas celého
obdobia poskytovania hostingových služieb. Poskytovateľ zabezpečí zmenu parametrov služby do 2
týždňov od zaslania požiadavky.
6. Siete virtuálnych serverov umiestnených v primárnom datacentre sú prepojené prostredníctvom
privátnej dátovej linky s rýchlosťou 100 Mbps do sídla Slovenskej správy ciest na Miletičovej 19 v
Bratislave. Optická linka je ukončená v serverovni SSC na 7. poschodí a zapojená do existujúceho
routera (rozhranie Ethernet 1000BASE-T). Siete virtuálnych serverov v záložnom datacentre sú
prepojené do sídla Slovenskej správy ciest prostredníctvom VPN tunela. Poskytovateľ hostingových
služieb zabezpečí nastavenie routovania medzi sieťou/sieťami virtuálnych serverov a sieťami Užívateľa
podľa požiadaviek Užívateľa.
7. Siete virtuálnych serverov v primárnom aj záložnom datacentre sú prepojené alebo privátnou
dátovou linkou alebo VPN, s rýchlosťou 10 Mbps do budovy RTVS na Mýtnej 1 v Bratislave, serverovňa
na 2.poschodí. Poskytovateľ hostingových služieb zabezpečí nastavenie routovania medzi
sieťou/sieťami virtuálnych serverov a sieťami RTVS podľa požiadaviek Užívateľa.
8. Poskytovateľ hostingových služieb nainštaluje súčasné obrazy virtuálnych serverov dodané
Užívateľom na obstarávanom prostredí. Poskytovatelia služieb správy aplikačnej infraštruktúry overia
dostupnosť a funkčnosť aplikačnej infraštruktúry za súčinnosti Poskytovateľa hostingových služieb.

Zmluva o poskytovaní služieb na hosting technickej a systémovej infraštruktúry

Strana č .11

Špecifikácia pre časť 1:
1. Systémová a technická infraštruktúra bude tvorená fyzickými servermi a príslušným technickým
a softvérovým vybavením, spolu tvoriacimi jednotlivé virtuálne servery nasledovne:

Označenie

PORTAL 01

PORTAL 02

GIS 01

DB 01

DWH 01

JRS 01

INSPIRE 01

INF 01

DC 01

DC 02

Počet
jadier
CPU

SpecInt
Rate/ jadro
(Min)

8

50

4

50

4

50

8

50

8

50

4

50

4

50

4

50

2

50

2

50

RAM

16

Diskový
priestor

120

8

120

24

120

32

120

32

120

16

200

16

320

16

320

4

60

4

60

Systémový
softvér
Windows Server 2012 R2 Std.
Server s možnosťou upgrade
na Windows Server 2016
Windows Server 2012 R2 Std.
Server s možnosťou upgrade
na Windows Server 2016
Windows Server 2012 R2 Std.
Server s možnosťou upgrade
na Windows Server 2016
Windows Server 2012 R2 Std.
Server s možnosťou upgrade
na Windows Server 2016
SQL Server 2016 Enterprise (8
core)
Windows Server 2012 R2 Std.
Server s možnosťou upgrade
na Windows Server 2016
SQL Server 2016 Standard (8
core)
Windows Server 2012 R2 Std.
Server s možnosťou upgrade
na Windows Server 2016
Windows Server 2012 R2 Std.
Server s možnosťou upgrade
na Windows Server 2016
Windows Server 2012 R2 Std.
Server s možnosťou upgrade
na Windows Server 2016
Windows Server 2012 R2 Std.
Server s možnosťou upgrade
na Windows Server 2016
Windows Server 2012 R2 Std.
Server s možnosťou upgrade
na Windows Server 2016

Verejná
fixná
IP adresa
1x

1x

1x

1x

1x

1x

1x

1x

1x

1x

2. Diskové polia (DP) nasledujúcich parametrov:
Označenie
DP1 MAPCACHE
DP2 DB
DB3 DB2
DP4 FILE
DP5 VM
Backup

Kapacita
1,5TB
1,75TB
0,25TB
3,5TB
1,5TB
4

Minimálna rýchlosť
ekvivalent 15k rpm
ekvivalent SSD
ekvivalent SSD
ekvivalent 15k rpm
ekvivalent SSD
ekvivalent 10k rpm

RAID úroveň
6 alebo 10
6 alebo 10
6 alebo 10
6 alebo 10
6 alebo 10
6 alebo 10

Infraštruktúra bude dodaná tak, aby bola umožnená nasledujúca konfigurácia:

Zmluva o poskytovaní služieb na hosting technickej a systémovej infraštruktúry

Strana č .12






diskové pole DP1 je spoločne využívané servermi GIS01, INSPIRE01, JRS01,
diskové polia DP2 a DP3 využíva server DB01 a DWH01,
diskové polia DP2 a DP3 nemôžu byť realizované na spoločnom HW,
diskové pole DP4 využíva server PORTAL01.

3. Pre účely prípravy SW aktualizácií budú poskytnuté dočasné HW a SW prostriedky v rozsahu 12vCPU,
24GB RAM a 300GB HDD spoločne s licenciami Windows Server a SQL Server na dobu do 8 týždňov,
maximálne v celkovom rozsahu 16 týždňov ročne. Tieto prostriedky budú poskytnuté do 2 týždňov od
oznámenia Užívateľom.
4. Zabezpečenie on-line zálohy (zrkadlenia v reálnom čase) do záložného datacentra pre servery:




INSPIRE01,
JRS 01,
DC01.

5. V prípade nedostupnosti infraštruktúry v primárnom datacentre sa do 1 hodiny spustí celé
prostredie v záložnom datacentre.
Špecifikácia pre časť 2:
1. Systémová a technická infraštruktúra bude tvorená fyzickými servermi a príslušným technickým
a softvérovým vybavením, spolu tvoriacimi jednotlivé virtuálne servery nasledovne:
Označenie

Počet
jadier
CPU

SpecInt
Rate/ jadro
(Min)

RAM

Diskový
priestor

DIC APPSERVER

8

50

16

1000

DIC MAPSERVER

8

50

8

200

DIC TMCSERVER

4

50

8

200

DIC ASDSERVER

4

50

8

1000

Systémový softvér
Ubuntu Linux – nainštaluje
dodávateľ IS DSS
Ubuntu Linux – nainštaluje
dodávateľ IS DSS
Ubuntu Linux – nainštaluje
dodávateľ IS DSS
Windows Server 2012 R2
Std. Server s možnosťou
upgrade na Windows
Server 2016

Verejná
fixná
IP adresa
3x
1x
1x
1x

2. Diskový priestor jednotlivých serverov bude rozdelený nasledovne:



100 GiB ako ekvivalent SSD,
zostatok ako ekvivalent 15k rpm.

3. Okrem vyššie uvedených verejných fixných IP adries poskytne Poskytovateľ hostingových služieb
ďalších celkom 8 verejných fixných IP adries, ktoré budú prostredníctvom NAT mapované na privátne
IP adresy zariadení Slovenskej správy ciest umiestnených v sídle SSC.
4. Zabezpečenie on-line zálohy (zrkadlenia v reálnom čase) do záložného datacentra pre všetky 4
servery.

Zmluva o poskytovaní služieb na hosting technickej a systémovej infraštruktúry

Strana č .13

Príloha č. 2: Cena a platobné podmienky predmetu zmluvy
1. Celková cena za dodanie predmetu Zmluvy po dobu trvania Zmluvy neprekročí 812 500,- EUR
(slovom: „osemstodvanásťtisícpäťsto eur“) (bez DPH).
2. Cena za predmet Zmluvy vrátane súvisiacich služieb je stanovená v zmysle zákona NR SR č. 18 /1996
Z. z o cenách v znení neskorších predpisov, vyhlášky MF SR č. 87/1996 Z. z, ktorou sa vykonáva zákon
NR SR č. 18/1996 Z. z o cenách v znení neskorších predpisov a v súlade so zákonom č. 222/2004 Z.z. o
dani z pridanej hodnoty ako cena pevná, bez možnosti úpravy.

3. Cena služby:

Služby hostingu za mesiac

Cena bez DPH
v EUR/mesiac
( mesačný paušál)

Výška DPH
v EUR

Cena s DPH
v EUR/mesiac
( mesačný paušál)

7.890,- EUR

1.578,- EUR

9.468,- EUR

Slovom: Paušál za mesiac je EUR s DPH.
4. Vyúčtovanie sa uskutočňuje raz mesačne. Zúčtovacím obdobím sa rozumie jeden kalendárny mesiac.
Splatnosť faktúry – daňového dokladu je 30 dní odo dňa jeho doručenia do podateľne objednávateľa.
5. Adresou pre doručovanie faktúry je adresa sídla objednávateľa uvedená v záhlaví tejto zmluvy.
6. V prípade požiadavky Užívateľa na zmenu konfigurácie poskytovaných služieb počas trvania zmluvy
(napr.: zmena počtu prístupov k službe, zmena parametrov služby, zmena respektíve rozšírenie
funkcionality koncových zariadení a pod.) bude táto skutočnosť riešená na základe písomného dodatku
k Zmluve, v ktorom bude definovaný nový rozsah poskytovaného riešenia, nové technické parametre
poskytovaných služieb a nová cena poskytovaných služieb. Výpočet novej ceny poskytovaných služieb
bude na základe jednotkových cien komponentov hostingových služieb v zmysle prílohy č. 3 k Zmluve.

Zmluva o poskytovaní služieb na hosting technickej a systémovej infraštruktúry

Strana č .14

Príloha č. 3: Cenník komponentov

Komponent
1 vCPU
1 GB RAM
1 GB HDD (SSD)
1 GB HDD (non-SSD)
1 lic. Windows Server
1 lic. MS SQL Server Standard
1 lic. MS SQL Server Enterprise
1 verejná IP

Cena bez DPH
6,00 EUR
12,00 EUR
0,70 EUR
0,35 EUR
19,90 EUR
149,90 EUR
599,90 EUR
3,00 EUR

Cenník, slúžiaci pre kalkuláciu výšky mesačného poplatku hostingových služieb podľa požiadaviek
Užívateľa pre budúce obdobie (zmena výšky mesačného poplatku v závislosti od potrieb Užívateľa).
Tieto jednotkové ceny budú slúžiť aj na výpočet novej ceny mesačného paušálu v prípade zmeny
konfigurácie prostredia. Zmeny konfigurácie prostredia a určenie novej ceny mesačného paušálu budú
riešené na základe písomného dodatku k Zmluve.

Zmluva o poskytovaní služieb na hosting technickej a systémovej infraštruktúry

Strana č .15

