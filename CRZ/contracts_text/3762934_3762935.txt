BA1/OAOTPaESF/ZAM/2018/53424

Dohoda
č. 18/01/060/273
o poskytnutí príspevku na úhradu prevádzkových nákladov chránenej dielne alebo
chráneného pracoviska a na úhradu nákladov na dopravu zamestnancov podľa § 60 ods. 2
zákona č. 5 /2004 Z. z. o službách zamestnanosti a o zmene a doplnení niektorých zákonov
v znení neskorších predpisov
na kalendárny rok 2018
(ďalej len „dohoda“),
uzatvorená medzi účastníkmi dohody:
Úradom práce, sociálnych vecí a rodiny Bratislava
sídlo : Vazovova 7/A, 816 16 Bratislava-Staré Mesto
v mene ktorého koná: PhDr. Peter Ormandy
IČO: 30794536
číslo účtu v tvare IBAN: xxxxxxxxxxxxxxxxxxxxxxxxxx
(ďalej len „úrad“)
a
zamestnávateľom
názov/obchodné meno: Swiss Post Solutions, s. r. o.
sídlo zamestnávateľa: Púchovská 16, 830 05 Bratislava-Rača
sídlo chránenej dielne alebo chráneného pracoviska: Púchovská 16, Bratislava-Rača, 83005
v mene ktorého koná (meno a priezvisko): Ing. Ondřej Holík
IČO: 35843390
1
Číslo/a účtu/ov v tvare IBAN: xxxxxxxxxxxxxxxxxxxxxxxx
zapísaný v registri: Okresného súdu, vedenom v: Bratislava I,
pod číslom: 27312/B .
(ďalej len „zamestnávateľ“)
spolu „účastníci dohody“.
Článok I.
Účel a predmet dohody
1. Účelom dohody je úprava práv a povinností účastníkov dohody pri poskytovaní finančného
príspevku na úhradu prevádzkových nákladov chránenej dielne (CHD) alebo chráneného
pracoviska (CHP) a na úhradu nákladov na dopravu zamestnancov (ďalej len „príspevok“)
podľa § 60 zákona č. 5/2004 Z. z. o službách zamestnanosti a o zmene a doplnení niektorých
zákonov v znení neskorších predpisov (ďalej len „zákon o službách zamestnanosti“).

1

IBAN účtu, na ktorý budú poukazované platby zo strany úradu PSVR. Ak uvedený IBAN nie je totožný s IBAN účtu, z ktorého/ých bude
zamestnávateľ uskutočňovať bankové prevody na úhradu uplatňovaných prevádzkových nákladov CHD/CHP (služby, platby do ZP a SP a pod.),
uvedie/ú sa aj tento/tieto iný/é IBAN. Platby z iného bankového účtu/ov ako uvedené v tejto dohode o poskytnutí príspevku, nebudú
považované za oprávnené.

Strana 1 z 9

2. Predmetom dohody je poskytnutie príspevku zamestnávateľovi, ktorý poskytuje úrad zo
štátneho rozpočtu Slovenskej republiky (ďalej len „ŠR“) v zmysle:
a) Schémy pomoci de minimis na podporu zamestnanosti Schéma DM – 16/2014 v platnom
znení
Článok II
Práva a povinnosti zamestnávateľa
1. Zamestnávateľ má na základe tejto dohody právo na poskytnutie príspevku na úhradu nákladov
ktoré mu vznikli pri prevádzke CHD, za príslušný kalendárny štvrťrok kalendárneho roka ku
ktorému sa plnenia vyplývajúce z tejto dohody vzťahujú, na zamestnávanie občanov so
zdravotným postihnutím v CHD, v maximálnej výške podľa č. III bod 1, ak o príspevok
písomne požiada.
2. Zamestnávateľ môže požiadať o poskytnutie príspevku podľa bodu 1 za kalendárny štvrťrok
(referenčný štvrťrok ku ktorému sa viažu príslušné náklady) najneskôr do konca kalendárneho
mesiaca nasledujúceho po kalendárnom štvrťroku, za ktorý príspevok žiada.
Pre naplnenie tohto práva musí zamestnávateľ predložiť úradu (najneskôr do posledného dňa
mesiaca, ktorý nasleduje po skončení príslušného kalendárneho štvrťroka za ktorý sa príspevok
žiada) písomnú žiadosť o úhradu platby, spolu s dokladmi (v jednom origináli a jednej kópii),
preukazujúcimi skutočne vynaložené oprávnené náklady a prehľad o štruktúre zamestnancov so
zdravotným postihnutím v CHD.
Lehota na predloženie žiadosti o úhradu platby spolu s príslušnými dokladmi sa považuje za
splnenú, ak je fyzicky doručená na úrad najneskôr v posledný deň uvedenej lehoty.
3. Za doklady podľa bodu 2 sa považujú najmä: mzdový list a výplatná páska, vrátane dokladov o
skutočnom vyplatení mzdových prostriedkov, doklady o platbách preddavku poistného na
sociálne poistenie a na starobné dôchodkové sporenie, mesačné výkazy preddavkov na poistné
na verejné zdravotné poistenie, a výpisy z účtu zamestnávateľa, resp. potvrdenie banky o
uskutočnení platby a iné doklady preukazujúce prevádzkové náklady.
Ak zamestnávateľ môže výdavok v zákonom stanovenej lehote preukázať len elektronickým
výpisom z účtu, predloží písomné prehlásenie, že v súvislosti s preukazovaním úhrady
oprávnených výdavkov predložil ako podporný doklad vytlačený elektronický dátový výpis z
účtu, ktorý mu po dohode s bankou bol zaslaný na jeho e-mailovú adresu v PDF formáte
chránenom heslom, resp. iným identifikačným kódom. V prehlásení tiež uvedie, že si je
vedomý, že po vytlačení a predložení takéhoto elektronického dátového výpisu z účtu, je
povinný tento elektronický dátový výpis z účtu archivovať aj v elektronickej podobe po dobu
uchovávania dokladov týkajúcich sa poskytnutého tohto príspevku a zabezpečí ich priebežné
ukladanie v elektronickej forme.
Pri žiadostiach o úhradu platby, ktoré budú obsahovať výdavky realizované v hotovosti
z pokladne (napr. výplata miezd, administratíva CHD, úhrada odvodov a pod.) je zamestnávateľ
povinný predložiť aj tú časť pokladničnej knihy za príslušný mesiac, ktorej sa

Strana 2 z 9

záznam o platbe týka. V prípade platieb v hotovosti sú náklady oprávnené vtedy, ak stav
pokladne pri konkrétnej platbe v deň platby nie je mínusový. Pre účely posúdenia oprávnenosti
príslušných výdavkov nie je potrebné, aby zamestnávateľ predkladal celú pokladničnú knihu za
príslušný mesiac, postačí len príslušná strana, kde sa predmetný výdavok nachádza.
Zamestnávateľ je povinný predkladať účtovné doklady v rozsahu podľa § 10 ods. 1 zákona
č. 431/2002 Z. z. o účtovníctve v znení neskorších predpisov.
4. Zamestnávateľ si uplatňuje príspevok podľa bodu 1 na zamestnancov so zdravotným
postihnutím (ZP) v CHD v súlade s priznaným postavením CHD v nasledovnej štruktúre:
Miera poklesu schopnosti vykonávať
zárobkovú činnosť
Zamestnanec so ZP s mierou poklesu
schopnosti vykonávať zárobkovú činnosť
nižšou, nanajvýš rovnou 70 %
Zamestnanec so ZP s mierou poklesu
schopnosti vykonávať zárobkovú činnosť
vyššou ako 70 %

3
1

Rozsah dohodnutého
týždenného pracovného času
(v hod)
40
30

3
1

40
30

Počet zamestnancov

5. Zamestnávateľ je povinný oznamovať úradu každú zmenu dohodnutých podmienok najneskôr
do 30 kalendárnych dní odo dňa uskutočnenia zmeny, (najmä zmeny právneho stavu, sídla
prevádzky alebo pracoviska zmenu v miere poklesu schopnosti vykonávať zárobkovú činnosť,
zmenu majúcu dopad na priznané postavenia chráneného pracoviska, vrátane oznámenia
aktualizovanej štruktúry zamestnancov so ZP, ktorá je prílohou pod bodom č. 3 k žiadosti
o poskytnutie príspevku - Prehľad o štruktúre zamestnancov so zdravotným postihnutím
v CHD/CHP v prípade, ak dôjde k zmene zamestnancov so ZP a pod.). Ak zamestnávateľ
neoznámi úradu niektorú zo zmien dohodnutých podmienok do stanoveného termínu podľa
prvej vety, úrad za obdobie od vzniku zmeny až do dňa reálneho zistenia (oznámenia) zmeny
príspevok neposkytne.
6. Na vyžiadanie úradu preukázať dodržiavanie podmienok tejto dohody, umožniť a strpieť výkon
kontroly a poskytovať pri tejto kontrole všetku potrebnú súčinnosť, a to priebežne po celú dobu
platnosti tejto dohody až do 31.12.2028 odo dňa poslednej úhrady oprávnených nákladov.
7. Umožniť povereným zamestnancom Ministerstva práce, sociálnych vecí a rodiny Slovenskej
republiky, Ústredia práce, sociálnych vecí a rodiny, úradu, štátnym kontrolným orgánom
a orgánom auditu nahliadnuť do svojich účtovných výkazov, bankových výpisov a ďalších
dokladov a umožniť vykonanie kontroly a auditu priebežne počas trvania záväzkov
vyplývajúcich z tejto dohody, a to aj po ukončení ich trvania až do 31.12.2028, vytvoriť
povereným zamestnancom kontrolných a audítorských orgánov primerané podmienky na riadne
a včasné vykonanie kontroly a poskytnúť im pri výkone kontroly potrebnú súčinnosť.

Strana 3 z 9

8. Ak sa pri výkone finančnej kontroly preukáže, že zamestnávateľ použil príspevok neoprávnene,
je povinný neoprávnene vyplatené prostriedky bezodkladne vrátiť na účet úradu, najneskôr však
do 30 kalendárnych dní od zistenia tejto skutočnosti, ak sa s úradom nedohodne inak.
Zamestnávateľ je povinný oznámiť úradu vrátenie príspevku. Nedodržanie podmienok
ustanovených v tomto bode sa bude považovať za porušenie finančnej disciplíny podľa § 31
ods. 1 zákona č. 523/2004 Z. z. o rozpočtových pravidlách verejnej správy a o zmene
a doplnení niektorých zákonov v znení neskorších predpisov.
9.

V prípade výsledku zúčtovania - preplatku preddavkov (okrem výsledku ročného zúčtovania
poistného na verejné zdravotné poistenie), ktoré boli v rámci oprávnených výdavkov úradom
uhradené, je zamestnávateľ povinný oznámiť túto skutočnosť úradu. Finančné prostriedky,
ktoré zamestnávateľovi neprináležia, je povinný vrátiť podľa § 451 ods. 1 Občianskeho
zákonníka z vlastného podnetu, na základe príčinnej väzby k poskytnutému príspevku.
Zamestnávateľ je v takých prípadoch povinný vrátiť na účet úradu časť poskytnutého
príspevku, zodpovedajúcu výške preplatku, najneskôr do 30 kalendárnych dní odo dňa prijatia
preplatku, ak sa s úradom nedohodne inak.

10. Uchovávať túto dohodu vrátane jej príloh a ďalšie doklady týkajúce sa poskytnutého príspevku
najmenej 10 rokov od poskytnutia príspevku.
Článok III.
Práva a povinnosti úradu
1. Poskytnúť zamestnávateľovi príspevok do maximálnej výšky 6 116,92 EUR, slovom
šesťtisícstošetnásť EUR a deväťdesiatdva centov za kalendárny rok 2018 . Poskytnúť najviac
25% z ročnej výšky príspevku do výšky 543,72 EUR, slovom päťstoštyridsaťtri EUR a
sedemdesiatdva centov na jedného zamestnanca so ZP s mierou poklesu schopnosti vykonávať
zárobkovú činnosť nižšou, nanajvýš rovnou 70% a najviac 25% z ročnej výšky príspevku do
výšky 1 087,46 EUR, slovom jedentisícosemdesiatsedem EUR a štyridsaťšesť centov na
jedného zamestnanca so ZP s mierou poklesu schopnosti vykonávať zárobkovú činnosť vyššou
ako 70 % za príslušný kalendárny štvrťrok.
2. Poskytnúť príspevok za príslušný kalendárny štvrťrok do 60 kalendárnych dní odo dňa
predloženia dokladov preukazujúcich úhradu vynaložených nákladov a na základe písomnej
žiadosti o úhradu platby.
3. Úrad pred poskytnutím príspevku overí rozsah týždenného pracovného času u zamestnanca so
ZP, na ktorého sa príspevok poskytuje. Ak je rozsah týždenného pracovného času nižší ako
rozsah ustanoveného týždenného pracovného času, príspevok sa poskytuje v pomernej časti
maximálnej štvrťročnej výšky príspevku.
4. Ak úrad zistí v predložených dokladoch nezrovnalosti, alebo má pochybnosti o pravosti alebo
správnosti predložených dokladov, lehota na vyplatenie príspevku podľa bodu 2 neplynie, a to
až do skončenia kontroly predložených dokladov, alebo do odstránenia zistených nezrovnalostí,
resp. do predloženia chýbajúcich dokladov podľa článku II bod 3, ale len v lehote stanovenej
úradom. Ak zamestnávateľ nepreukáže všetky skutočne vynaložené náklady v stanovenej
lehote, úrad príspevok za toto obdobie neposkytne, resp. ho poskytne len v preukázanej výške.
Strana 4 z 9

5. V prípade dôvodného podozrenia, že konaním zamestnávateľa došlo k nedodržaniu podmienok
tejto dohody, a z uvedeného dôvodu prebieha u zamestnávateľa kontrola alebo iné konanie, je
úrad oprávnený pozastaviť vyplácanie príspevku až do ukončenia výkonu kontroly alebo iného
konania.
6. Vrátiť zamestnávateľovi komplet originálov dokladov, predložených podľa článku II. bod 3 do
90 kalendárnych dní odo dňa ich predloženia.
7. Zachovávať hospodárnosť, efektívnosť a účinnosť použitia verejných prostriedkov a v súlade
s §19 ods. 6 zákona o rozpočtových pravidlách.
Článok IV.
Oprávnené náklady
1. Za oprávnené náklady v zmysle tejto dohody sú považované len tie náklady, ktoré vznikli
zamestnávateľovi v súvislosti s touto dohodou za obdobie od 29.10.2018 a do 31.12.2018
a boli zamestnávateľom skutočne vynaložené v súlade s príslušnou schémou pomoci, podľa
ktorej sa príspevok poskytuje (v prípade, že príspevok je minimálnou/štátnou pomocou) a sú
oprávnené podľa bodu 2.
2. Za oprávnené prevádzkové náklady chránenej dielne alebo chráneného pracoviska, na ktorých
úhradu sa poskytuje zamestnávateľovi príspevok, sa považujú:
a) nájomné a náklady na služby spojené s nájomným,
b) náklady spojené s povinnými revíziami a náklady na poistenie objektu, v ktorom je
prevádzkovaná chránená dielňa alebo chránené pracovisko, ak tento objekt vlastní
zamestnávateľ,
c) náklady na palivo a energiu,
d) vodné, stočné a náklady na odvoz a likvidáciu odpadu,
e) náklady na dopravu materiálu, hotových výrobkov a na dopravu súvisiacu s poskytovaním
služieb,
f) náklady na celkovú cenu práce zamestnancov, ktorí sú občanmi so zdravotným postihnutím,
g) náklady na opravu a údržbu objektu, v ktorom je prevádzkovaná chránená dielňa alebo
chránené pracovisko, ak tento objekt vlastní zamestnávateľ a ak tieto náklady súvisia
s prevádzkovaním chránenej dielne alebo chráneného pracoviska,
h) náklady na opravu a údržbu zariadenia chránenej dielne alebo chráneného pracoviska, ak
toto zariadenie vlastní zamestnávateľ,

Strana 5 z 9

i) náklady súvisiace so zabezpečovaním administratívy chránenej dielne alebo chráneného
pracoviska.
3. Ak súčasťou nákladov podľa bodu 2 je aj daň z pridanej hodnoty a zamestnávateľovi nevznikne
nárok na odpočítanie dane z pridanej hodnoty podľa zákona č. 222/2004 Z. z. o dani z pridanej
hodnoty v znení neskorších predpisov považuje sa daň z pridanej hodnoty za prevádzkový
náklad chránenej dielne alebo chráneného pracoviska.
4. Náklady na dopravu zamestnancov sú náklady súvisiace so zabezpečovaním dopravy
zamestnancov, ktorí sú občanmi so ZP, zamestnávateľom na miesto výkonu zamestnania
a späť. Príspevok sa neposkytuje, ak bol na ich dopravu do zamestnania a späť poskytnutý
príspevok podľa § 53b zákona o službách zamestnanosti.

Článok V
Osobitné podmienky
1. Zamestnávateľ, ktorému sa poskytujú verejné prostriedky, zodpovedá za hospodárenie s nimi
a je povinný pri ich používaní zachovávať hospodárnosť, efektívnosť a účinnosť ich použitia
v zmysle § 19 ods. 3 zákona č. 523/2004 Z. z. o rozpočtových pravidlách verejnej správy
a o zmene a doplnení niektorých zákonov v znení neskorších predpisov. Overovanie
hospodárnosti, efektívnosti a účelnosti vykoná úrad na základe poskytnutých dokladov
a dostupných informácií a v súlade so zásadou primeranosti výdavku. Výdavok je primeraný ak
zodpovedá obvyklým cenám v danom mieste a čase a zodpovedá účelu, na ktorý bol
vynaložený. Primeranosť výdavkov sa posudzuje podľa bežných cien trhu, pokiaľ cenu pre
danú prácu/službu/tovar nestanovuje osobitný predpis.
2. Na použitie verejných prostriedkov, ich kontrolu, vymáhanie a ukladanie sankcií za porušenie
finančnej disciplíny sa vzťahuje režim upravený v právnych predpisoch SR a v právnych aktoch
EÚ. Sú to najmä zákon č. 523/2004 Z. z. o rozpočtových pravidlách verejnej správy a o zmene
a doplnení niektorých zákonov v znení neskorších predpisov, zákon č. 357/2015 Z. z.
o finančnej kontrole a audite a o zmene a doplnení niektorých zákonov v znení neskorších
predpisov.
3. Ak sa pri výkone finančnej kontroly na mieste zistí porušenie finančnej disciplíny, úrad oznámi
porušenie finančnej disciplíny Úradu vládneho auditu, ktorý je oprávnený ukladať a vymáhať
odvod, penále a pokutu za porušenie finančnej disciplíny. Ak zamestnávateľ odvedie finančné
prostriedky vo výške porušenia finančnej disciplíny do dňa skončenia kontroly, správne
konanie sa nezačne.
4. Ak je prijímateľom príspevku podnik a činnosť, na ktorú sa príspevok poskytuje je
hospodárskou činnosťou, tak príspevok je štátnou, resp. minimálnou pomocou, na ktorú sa
vzťahujú pravidlá pre štátnu pomoc, a to najmä

Strana 6 z 9

a) zákon č. 358/2015 Z. z. o úprave niektorých vzťahov v oblasti štátnej pomoci a minimálnej
pomoci a o zmene a doplnení niektorých zákonov (zákon o štátnej pomoci),
b) Nariadenie Komisie (EÚ) č. 1407/2013 z 18 decembra 2013 o uplatňovaní článkov 107
a 108 zmluvy o fungovaní Európskej únie na pomoc de minimis - tvorí právny základ pre
Schému pomoci de minimis na podporu zamestnanosti č. 16/2014,
c) Nariadenie Komisie (EÚ) č. 1408/2013 z 18. decembra 2013 o uplatňovaní článkov 107
a 108 zmluvy o fungovaní Európskej únie na pomoc de minimis v sektore
poľnohospodárstva (ďalej len „nariadenie Komisie (EÚ) č. 1408/2013) - tvorí právny základ
pre Schému pomoci de minimis na podporu zamestnanosti v odvetví poľnohospodárskej
prvovýroby č. 7/2015,
d) Nariadenie Komisie (EÚ) č. 651/2014 zo 17. júna 2014 o vyhlásení určitých kategórií
pomoci za zlučiteľné s vnútorným trhom podľa článkov 107 a 108 zmluvy - tvorí právny
základ pre Schému štátnej pomoci na podporu vzdelávania a pomoci na prijímanie do
zamestnania a zamestnávanie znevýhodnených zamestnancov a zamestnancov so
zdravotným postihnutím SA. 40975 (2015/X).
5. Protimonopolný úrad Slovenskej republiky (PMÚ SR) je v zmysle § 14 zákona o štátnej
pomoci oprávnený kontrolovať poskytnutie pomoci u poskytovateľa pomoci (úrad) ako aj
u príjemcu pomoci (zamestnávateľ). Za účelom overenia relevantných skutočností je
zamestnávateľ povinný umožniť PMÚ SR toto overenie. PMÚ SR je oprávnený osobe, ktorá
porušila povinnosť, uložiť pokutu.
6. Platby v hotovosti sú podľa zákona č. 394/2012 Z. z. o obmedzení platieb v hotovosti
limitované sumou 5 000 EUR.
7. Zamestnávateľ súhlasí so zverejnením údajov o ňom vyplývajúcich z tejto dohody vo verejne
dostupných informačných zdrojoch:
a) názov a právna forma,
b) identifikačné číslo alebo iný identifikátor,
c) sídlo právnickej osoby alebo trvalý pobyt fyzickej osoby,
d) prevažujúca činnosť podľa štatistickej klasifikácie ekonomických činností,
e) počet zamestnancov, z toho počet občanov so zdravotným postihnutím,
f) dátum založenia, dátum zrušenia,
g) druh vlastníctva,
h) typ zriaďovateľa,
i) oblasť podnikania.
Strana 7 z 9

Článok VI.
Skončenie dohody
1. Riadne skončenie tejto dohody nastane uplynutím doby trvania dohody a zároveň splnením
záväzkov oboch účastníkov dohody, alebo uhradením maximálnej dohodnutej sumy podľa čl.
III bod 1, alebo zrušením priznaného postavenia CHD.
2. Mimoriadne skončenie tejto dohody môže nastať na základe vzájomnej písomnej dohody
účastníkov dohody. Oprávnene poskytnuté a čerpané plnenia podľa tejto dohody do dňa
nadobudnutia účinnosti jej skončenia zostávajú nedotknuté.
3. Mimoriadne skončenie tejto dohody môže nastať aj z dôvodu výpovede. Každý účastník
dohody je oprávnený písomne dohodu vypovedať. Výpovedná doba je jednomesačná a začína
plynúť od prvého dňa kalendárneho mesiaca nasledujúceho po doručení výpovede. V takom
prípade úrad poskytne príspevok len za preukázané prevádzkové náklady, ktoré
zamestnávateľovi vznikli do začatia plynutia výpovednej doby.
4. Mimoriadne skončenie tejto dohody môže nastať aj z dôvodu odstúpenia. Každý z účastníkov
dohody je oprávnený odstúpiť od dohody pri závažnom porušení podmienok dohody. Pre
platnosť odstúpenia sa vyžaduje písomné oznámenie o odstúpení doručené druhému
účastníkovi dohody. Odstúpenie je účinné dňom doručenia oznámenia o odstúpení druhému
účastníkovi dohody. Odstúpením od dohody sa táto ruší od začiatku. Zamestnávateľ je povinný
vrátiť na účet úradu poskytnuté finančné prostriedky, ktorých výšku vyčísli úrad, do 30 dní od
nadobudnutia účinnosti odstúpenia od dohody. Za závažné porušenie podmienok dohody sa
považuje porušenie článku II bodov 6, 7 a článku III bod 2. Odstúpenie od dohody sa nedotýka
nároku na náhradu škody vzniknutej jej porušením.
5. Forma skončenia dohody nemá vplyv na vydanie prípadného bezdôvodného obohatenia
niektorého z jej účastníkov podľa § 451 Občianskeho zákonníka.
Článok VII.
Všeobecné a záverečné ustanovenia
1. Účastníci dohody môžu dohodu meniť alebo dopĺňať len písomným dodatkom k dohode
podpísaným oboma účastníkmi dohody, na základe písomného návrhu jedného z účastníkov
dohody.
2. Právne vzťahy výslovne neupravené touto dohodou sa riadia ustanoveniami zákona o službách
zamestnanosti, Občianskym zákonníkom a ostatnými všeobecne záväznými právnymi
predpismi Slovenskej republiky a Európskych spoločenstiev, ktoré majú relevantný vzťah
k záväzkom účastníkov dohody.
3. Účastníci dohody budú pri písomnom styku uvádzať číslo tejto dohody.

Strana 8 z 9

4. Dohoda nadobúda platnosť dňom jej podpísania oboma účastníkmi dohody a účinnosť dňom
nasledujúcim po dni jej zverejnenia. Účinnosť dohody skončí splnením záväzkov účastníkov
dohody, pokiaľ nedôjde k skončeniu dohody podľa čl. VI bod 1, vypovedaniu dohody čl. VI
bod 3 alebo k odstúpeniu od dohody podľa čl. VI bod 4.
5. Prechod práv a záväzkov z tejto dohody na tretiu osobu nie je možný.
6. Táto dohoda je vyhotovená v dvoch rovnopisoch, pričom úrad dostane jeden a zamestnávateľ
jeden rovnopis dohody.
7. Účastníci dohody vyhlasujú, že sú oprávnení dohodu podpísať, že si ju riadne a dôsledne
prečítali a súhlasia s jej obsahom, neuzavreli ju v tiesni ani za zvlášť nevýhodných podmienok
a na znak súhlasu s jej obsahom ju vlastnoručne podpisujú.
Bratislava

dňa 21.11.2018

Za zamestnávateľa:

Xxxxxxxxxxxxxxxxxxxxxxxxxx
Xxxxxxxxxxxxxxxxxxxxxxxxxx
Xxxxxxxxxxxxxxxxxxxxxxxx
xxxxxxxxxxxxxxxxxxxxxxxxx
Ing. Ondřej Holík
štatutárny zástupca zamestnávateľa
(meno, priezvisko, podpis a odtlačok
pečiatky)

Bratislava

dňa 19.11.2018

Za úrad:

Xxxxxxxxxxxxxxxxxxxxxxxxx
Xxxxxxxxxxxxxxxxxxxxxxxxxx
Xxxxxxxxxxxxxxxxxxxxxxxxxxx
xxxxxxxxxxxxxxxxxxxxxxxxxx
PhDr. Peter Ormandy
riaditeľ úradu
(meno, priezvisko, podpis a odtlačok pečiatky)

Strana 9 z 9

