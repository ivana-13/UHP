ZMLUVA O DIELO
LICENČNÁ ZMLUVA č. 141/2019
uzavretá podľa § 536 a nasl. zákona č. 513/1991 Zb. Obchodný zákonník a v súlade s §
65 a nasl. zákona č. 185/2015 Z.z. Autorský zákon v platnom znení ( ďalej len „autorský
zákon“)
( ďalej len „zmluva“)
medzi týmito zmluvnými stranami:
1.

Objednávateľ:
Sídlo:
v mene ktorého koná :
IČO:
IČ DPH:
DIČ:
Peňažný ústav:
IBAN:

Ministerstvo zdravotníctva SR
Limbová 2, 837 52 Bratislava 37
JUDr. Ing. Jozef Ráž,
generálny tajomník služobného úradu
00165565

SK2020830141
2020830141
Štátna pokladnica Bratislava

SK25 8180 0000 0070 0015 0115

(ďalej len „objednávateľ“)
a
2.

Zhotoviteľ:
GeoServices, s. r. o.
Sídlo:
Jána Halašu 16, 911 08 Trenčín
v mene ktorého koná:
Ing. Vladimír Stromček, PhD., konateľ
IČO:
46156429
IČ DPH:
SK2023258963
Peňažný ústav:
ČSOB a.s
IBAN:
SK40 7500 0000 0040 1395 3319
BIC/SWIFT:
CEKOSKBX
Zapísaný v Obch. reg. Okresného súdu
(ďalej len „zhotoviteľ“)
( spolu ďalej len „zmluvné strany“)
Článok I
Predmet zmluvy

1. Predmetom tejto zmluvy je zhotovenie diela „Portál pre registre akreditácií“
zhotoviteľom
pre
objednávateľa
so základnými
technicko-ekonomickými
parametrami, ktoré sa zhotoviteľ zaväzuje dodržať a ktoré sú konkretizované v prílohe
č. 1, ktorá tvorí neoddeliteľnú súčasť tejto zmluvy (ďalej len “dielo”), vrátane udelenia
licencie upravujúcej spôsob použitia diela. Objednávateľ sa zaväzuje toto dielo
prevziať a zaplatiť cenu podľa čl. II, bod 1 tejto zmluvy.

1

Článok II
Cena a platobné podmienky
1. Dohodnutá zmluvná celková cena za zhotovenie diela je 25.900,- EUR bez DPH, t.j.
31.080,- EUR s DPH 20%.
2. Objednávateľ sa zaväzuje zaplatiť zhotoviteľovi za zhotovenie diela cenu dohodnutú
v bode 1 tohto článku po prevzatí zrealizovaného diela do riadnej prevádzky.
3. Splatnosť faktúry je 14 (štrnásť) dní od vystavenia faktúry, ak nie je na faktúre
uvedená neskoršia splatnosť a za predpokladu jej doručenia a prevzatia
objednávateľom minimálne 7 dní predo dňom jej splatnosti. Faktúra musí obsahovať
všetky náležitosti (náležitosti v zmysle zákona č. 222/2004 Z.z. o dani z pridanej
hodnoty).
4. Záväzok objednávateľa zaplatiť dojednanú cenu prostredníctvom banky je splnený
pripísaním peňažného záväzku na účet zhotoviteľa v jeho banke, pričom za deň
splnenia sa považuje aj posledný deň lehoty splatnosti ak bude peňažný záväzok
odpísaný z účtu objednávateľa v prospech zhotoviteľa .
5. V prípade, že faktúra bude obsahovať nesprávne údaje, resp. nebude po stránke
vecnej, alebo formálnej správne vystavená, objednávateľ túto skutočnosť oznámi
zhotoviteľovi a chybnú faktúru vráti zhotoviteľovi na doplnenie a prepracovanie. Nová
lehota splatnosti faktúry začne plynúť dňom doručenia správne doplnenej, resp.
prepracovanej faktúry objednávateľovi.
6. Zmluvné strany sa dohodli, že ak bude objednávateľ v omeškaní s plnením svojho
záväzku zaplatiť zhotoviteľovi cenu diela, je zhotoviteľ za porušenie tejto zmluvnej
povinnosti oprávnený uplatniť voči objednávateľovi nárok na zaplatenie úroku
z omeškania vo výške 0,01% z ceny dohodnutej v bode 1 tohto článku za každý deň
omeškania. Zhotoviteľ sa zaväzuje, že si voči objednávateľovi nebude nárokovať iné
sankcie. Zmluvné strany sa dohodli, že omeškanie objednávateľa s plnením záväzku
zaplatiť zhotoviteľovi cenu diela o viac ako 60 dní, sa považuje za podstatné porušenie
zmluvy zo strany objednávateľa, pre ktoré je zhotoviteľ oprávnený od tejto zmluvy
odstúpiť. Odstúpenie od zmluvy musí byť písomné a musí byť druhej zmluvnej strane
doručené. Odstúpenie od zmluvy sa nedotýka nároku na náhradu škody.
7. Pri omeškaní zhotoviteľa s odovzdaním diela má objednávateľ právo na zľavu z ceny
dojednanej v čl. II tejto zmluvy vo výške 0,05 % z ceny dohodnutej v bode 1 tohto
článku za každý deň omeškania. Objednávateľ je oprávnený o predmetnú zľavu znížiť
celkovú cenu diela dohodnutú v bode 1. tohto článku a takto zníženú cenu zaplatiť
zhotoviteľovi. Objednávateľ nemá právo na zľavu v zmysle tohto bodu zmluvy
v prípade, ak k omeškaniu došlo podľa čl. X bod 4 tejto zmluvy. Zmluvné strany sa
dohodli, že omeškanie zhotoviteľa s odovzdaním diela o viac ako 60 dní, sa považuje
za podstatné porušenie zmluvy zo strany zhotoviteľa, pre ktoré je objednávateľ
oprávnený od tejto zmluvy odstúpiť. Odstúpenie od zmluvy musí byť písomné musí
byť druhej zmluvnej strane doručené. Odstúpenie od zmluvy sa nedotýka nároku na
náhradu škody.

2

8. Zhotoviteľ garantuje objednávateľovi celkovú cenu diela definovanú v ods. 1 tohto
článku. Pre vylúčenie akýchkoľvek pochybností platí, že Zhotoviteľom uskutočnené
akékoľvek práce naviac, vylepšenia a pod, mu nebudú bez písomného uznania
formou dodatku uhradené. V takomto prípade musí zhotoviteľ vopred písomne
upozorniť objednávateľa a poskytnúť objednávateľovi kalkuláciu. Táto kalkulácia, ako
aj samotné zmeny požadované objednávateľom, budú predmetom vzájomnej dohody
oboch zmluvných strán. Práce, ktoré zhotoviteľ vykoná odlišne od dohodnutého
rozsahu bez príkazu objednávateľa, nebudú uhradené. Na požiadanie je ich zhotoviteľ
povinný odstrániť v dohodnutej lehote, alebo po tejto lehote ich môže dať odstrániť
objednávateľ na náklady zhotoviteľa.
9. Cena je konečná, v cene diela sú zahrnuté všetky náklady ako aj udelenie autorských
práv (súhlas na použitie diela - licencia).
10. Zmluvné strany sa dohodli, že postúpenie pohľadávok, ktoré bude evidovať zhotoviteľ
voči objednávateľovi nie je možné bez písomného súhlasu objednávateľa.
11. Na platnosť súhlasu objednávateľa s postúpením pohľadávky na tretiu osobu sa
v zmysle Príkazu ministra zdravotníctva SR č. 7/2017 zo dňa 25.09.2017, vyžaduje
predchádzajúci písomný súhlas Ministra zdravotníctva SR.
12. V prípade, ak zhotoviteľ postúpi pohľadávky na tretiu osobu v rozpore s bodom 11
tohto článku zmluvy, je takéto postúpenie podľa ustanovenia § 39 zákona č. 40/1964
Zb. Občianskeho zákonníka neplatné.

Článok III
Čas plnenia
1. Zhotoviteľ sa zaväzuje poskytnúť objednávateľovi plnenia a odovzdať mu riadne
zhotovené dielo v termíne najneskôr do 30.9.2019. Objednávateľ sa zaväzuje riadne
zhotovené dielo prevziať v súlade s dojednaniami uvedenými v tejto zmluve. Súčasťou
finálneho odovzdania diela, ktoré bude zavedené do riadnej prevádzky, je aj technická
dokumentácia k dielu.
2. Podklady pre splnenie záväzkov zhotoviteľa podľa tejto zmluvy, definované v Prílohe č.
1 k tejto zmluve, sa objednávateľ zaväzuje odovzdať zhotoviteľovi do 8 pracovných dní
od účinnosti zmluvy. V prípade, ak bude objednávateľ v omeškaní s odovzdaním
podkladov, je zhotoviteľ oprávnený primerane zmeniť jeho termíny na odovzdanie
diela a jeho jednotlivých častí s tým, že v takom prípade zhotoviteľ nie je v omeškaní
s plnením svojich povinností v zmysle tejto zmluvy o dobu omeškania odovzdania
podkladov. Pri vyhotovovaní nového časového harmonogramu plnenia zhotoviteľa je
tento povinný postupovať tak, aby k plneniu jeho povinností pristúpil bez zbytočného
odkladu po tom, ako mu to jeho personálne, prevádzkové a organizačné kapacity
umožnia. Nový časový harmonogram sa zhotoviteľ zaväzuje vyhotoviť a odovzdať ho
objednávateľovi bez zbytočného odkladu po tom, ako mu budú objednávateľom
dodané riadne podklady.
3. Žiadna zo zmluvných strán nezodpovedá za omeškanie v plnení svojich záväzkov alebo
ich nesplnenie, pokiaľ toto omeškanie alebo nesplnenie bolo spôsobené vyššou mocou
alebo konaním či opomenutím zo strany iného partnera.

3

Článok IV
Licenčná zmluva
1. Zhotoviteľ udeľuje touto zmluvou objednávateľovi súhlas na použitie diela v zmysle
ustanovenia § 67 ods. 1) zák. č. 185/2015 Z.z. (“autorský zákon“) licenciu
v neobmedzenom rozsahu, pokiaľ z tejto zmluvy výslovne nevyplýva iné.
2. Zmluvné strany sa dohodli, že odmena zhotoviteľa za udelenie licencie v zmysle tejto
zmluvy je zohľadnená v cene diela podľa čl. II.
3. Všetky zhotoviteľom dodané vizuály, grafické návrhy, softvérové riešenie web stránky,
dátové modely, texty, dokumentácia, technické údaje, ako i ďalšie výsledky duševnej
činnosti, zahrnuté v diele sú predmetom duševného vlastníctva zhotoviteľa, ku
ktorým tento vykonáva aj majetkové práva. Objednávateľ sa zaväzuje vyvinúť
maximálne úsilie, aby zabránil neoprávnenému používaniu uvedených predmetov
duševného vlastníctva a zaväzuje sa zabezpečiť diela spôsobom v takýchto prípadoch
obvyklým.
4. V prípade, ak objednávateľ odovzdá zhotoviteľovi podklady pre vytvorenie diela, ktoré
budú predmetom ochrany podľa príslušných predpisov upravujúcich práva
duševného vlastníctva, objednávateľ udeľuje zhotoviteľovi za účelom splnenia jeho
záväzkov podľa tejto zmluvy bezodplatné právo tieto predmety spracovať do
elektronickej podoby. Spracovanie bude vykonané na základe podnetu objednávateľa.
Objednávateľ vyhlasuje, že je osobou oprávnenou udeliť vyššie uvedené práva a že
použitím ním odovzdaných predmetov duševného vlastníctva nedôjde k zásahu do
práv a oprávnených záujmov tretích osôb, pričom objednávateľ zodpovedá
zhotoviteľovi za porušenie tejto povinnosti.
5. Objednávateľ vyhlasuje, že sa podrobne oboznámil s licenčnými podmienkami
produktov poskytovateľa CMS WebJET, ktoré tvoria Prílohu č. 2 tejto zmluvy
a v rámci výkonu jeho práv a povinností vyplývajúcich z tejto zmluvy sa ich zaväzuje
v plnom rozsahu dodržiavať.
6. Zhotoviteľ udeľuje objednávateľovi súhlas na vykonanie nasledovných zásahov
do diela:
a) vykonávať zmeny textov na web stránke,
b) vykonávať zmenu obsahu vizuálov,
c) meniť štruktúrové riešenie web stránky,
d) upravovať obsah dát zahrnutých v dátovom modeli programu WebJET
prostredníctvom na to určených používateľských rozhraní v CMS WebJET.
7. Objednávateľ je oprávnený vyhotoviť rozmnoženinu zhotoveného diela výlučne za
účelom zálohovania diela, jeho sprístupnenia verejnosti – šírenia web stránky
prostredníctvom počítačovej siete Internet.
8. Objednávateľ je oprávnený umiestniť zhotovené dielo na Internete, umiestniť
hypertextový odkaz alebo inú komunikačnú pomôcku (tzv. link) na web stránke,
umožňujúcu prístup k rozmnoženine diela.
9. Súčasťou diela je aj uzavretý počítačový program CMS WebJET, do ktorého
Objednávateľ z dôvodu zachovania záruky kvality nie je oprávnený nijakým spôsobom
zasahovať, meniť ho, vykonávať jeho zdokonalenia, aktualizácie, adaptácie,
modifikácie.resp. vytvoriť novú verziu, spojiť ho s inými dielami, ako ani na jeho

4

základe vytvoriť akékoľvek nové diela. Takéto konanie podlieha osobitnému
predchádzajúcemu písomnému súhlasu zhotoviteľa a jeho nároku na dodatočnú
odmenu nad rámec odmeny uvedenej v článku II tejto zmluvy. Na udelenie tohto
súhlasu však objednávateľ nemá právny nárok a toto závisí výlučne od voľného
uváženia zhotoviteľa. V prípade porušenia povinností objednávateľa v zmysle tohto
bodu zmluvy, zhotoviteľ nezodpovedá za vady diela v súlade s čl. X tejto zmluvy.
Pre vylúčenie pochybností, Objednávateľ má právo používať program CMS WebJET
k akejkoľvek obsahovej i funkčnej modifikácii diela, resp. webovej stránky s využitím
používateľskej funkcionality programu CMS WebJET. Na toto konanie Zhotoviteľ
podpisom tejto zmluvy udeľuje objednávateľovi súhlas bez územného a časového
obmedzenia v zmysle licenčných podmienok v prílohe č. 2.
10. Objednávateľ nie je oprávnený poskytnúť tretím osobám sublicenciu na použitie diela
ani nadobudnutú licenciu akejkoľvek tretej osobe postúpiť.
Článok V
Práva a povinnosti zhotoviteľa
1. Zhotoviteľ má právo na:
a) zaplatenie ceny za dielo vo výške a termínoch splatnosti podľa v článku II tejto
zmluvy,
b) dodržiavanie jeho práv duševného vlastníctva k dielu.
2. Zhotoviteľ sa zaväzuje:
a)
dielo označené v čl. I vyhotoviť osobne vo vlastnom mene a na vlastnú
zodpovednosť
b)
odovzdať dielo spracované tak, aby mohlo byť objednávateľom použité
k účelu, pre ktorý sa zhotovuje,
c)
že dielo, vrátane udelenia licencie upravujúcej spôsob použitia diela bude
poskytnuté včas, riadne, bez chýb a nedostatkov,
d)
že preukázané nedostatky bezodkladne a bezodplatne odstráni
3. Zhotoviteľ zodpovedá za:
a)
porušenie cudzích autorských práv
b)
za škodu spôsobenú objednávateľovi vyhotovením diela v rozpore s touto
zmluvou.
4. Pri vykonávaní diela je zhotoviteľ povinný postupovať s odbornou starostlivosťou,
kvalitne, svedomito a v súlade s oprávnenými záujmami a potrebami objednávateľa.
5. Zhotoviteľ sa zaväzuje nepodávať žiadne informácie o realizovaných,
pripravovaných projektoch objednávateľa žiadnym tretím osobám.

alebo

Článok VI
Použitie diela
1. Zhotoviteľ udeľuje objednávateľovi súhlas na použitie diela pre potreby jeho činnosti
v zmysle zriaďovateľskej listiny Objednávateľa podľa bodu 3 čl. VII tejto zmluvy.

5

Súčasťou realizácie je aj poskytnutie zdrojových kódov modulov, ktoré boli zhotovené
výlučne pre objednávateľa diela. Objednávateľ sa zaväzuje neposkytnúť tieto zdrojové
kódy žiadnej tretej strane počas doby platnosti tejto zmluvy.
2. Objednávateľ je v zmysle tejto zmluvy oprávnený zverejniť vytvorené dielo.
3. Použitie diela v rozpore s licenciou udelenou objednávateľovi v zmysle tejto zmluvy, sa
považuje za podstatné porušenie zmluvy zo strany objednávateľa, pre ktoré je
zhotoviteľ oprávnený od tejto zmluvy odstúpiť. Odstúpenie od zmluvy musí byť
písomné a musí byť druhej zmluvnej strane doručené. Odstúpenie od zmluvy sa
nedotýka nároku na náhradu škody.
Článok VII
Práva a povinnosti objednávateľa
1. Objednávateľ sa zaväzuje prevziať od zhotoviteľa dielo v lehote a za podmienok
uvedených v tejto zmluve. O odovzdaní a prevzatí diela spíšu zmluvné strany
Akceptačný protokol, ktorý je uvedený v prílohe č. 3 k tejto zmluve, na základe
ktorého zhotoviteľ vystaví faktúru na príslušný realizačný výstup v súlade
s podmienkami podľa čl. II tejto zmluvy. Pokiaľ objednávateľ odmietne potvrdiť
zhotoviteľovi akceptáciu diela, ktoré mu bolo riadne a včas dodané, takéto
odmietnutie sa nedotýka povinnosti objednávateľa uhradiť zhotoviteľovi riadne a včas
cenu diela dohodnutú v zmysle tejto zmluvy. V prípade, ak sa objednávateľ nevyjadrí
k zaslanému Akceptačnému protokolu do 5 pracovných dní, dodaná dielo sa považuje
za akceptované zo strany objednávateľa a zhotoviteľ vystaví zhotoviteľovi faktúru
podľa čl. II tejto zmluvy.
2. Objednávateľ sa zaväzuje odovzdať protokolárne zhotoviteľovi všetky podklady
potrebné na zhotovenie diela do 8 pracovných dní od účinnosti tejto zmluvy.
V prípade omeškania dodania podkladov zo strany objednávateľa má zhotoviteľ právo
predĺžiť dobu odovzdania diela minimálne o dobu omeškania dodávky podkladov,
pričom po dobu omeškania objednávateľa s dodaním podkladov zhotoviteľovi v zmysle
tohto bodu zmluvy, zhotoviteľ nie je v omeškaní s plnením povinností podľa tejto
zmluvy. Objednávateľ zodpovedá za správnosť a úplnosť podkladov odovzdaných
zhotoviteľovi na účely zhotovenia diela v súlade s touto zmluvou.
3. Objednávateľ je oprávnený používať dielo výlučne pre svoje interné potreby a účely
svojej činnosti, na poskytovanie informácii a reklamu v súlade s dojednaniami
obsiahnutými v tejto zmluve.
4. Objednávateľ sa zaväzuje poskytovať zhotoviteľovi za účelom plnenia jeho záväzkov
podľa tejto zmluvy potrebnú súčinnosť, a to najmä odovzdať zhotoviteľovi všetky
podklady potrebné na zhotovenie diela.
5. Objednávateľ je oprávnený požiadať zhotoviteľa o vykonanie zmien diela v prípade, ak
(i) zhotovené dielo nie je vykonané v súlade s požiadavkami Objednávateľa alebo ak (ii)
po prebratí diela pre účely vykonávania jeho aktualizácie a poskytovania servisnej
podpory.

6

Článok VIII
Iné práva a povinnosti zmluvných strán
1. Zhotoviteľ je viazaný pri určení spôsobu zhotovenia diela pokynmi objednávateľa,
v zmysle pokynov obsiahnutých v prílohe č.1 tejto zmluvy.
2. Zhotoviteľ splní svoj záväzok riadnym zhotovením diela a jeho odovzdaním
objednávateľovi v sídle objednávateľa.
3. V prípade akejkoľvek prekážky, ktorá bráni ktorejkoľvek zo zmluvných strán plniť
svoje záväzky podľa tejto zmluvy, je táto zmluvná strana povinná bezodkladne
písomne informovať druhú zmluvnú stranu o tejto skutočnosti na adresu uvedenú
v záhlaví tejto zmluvy, podpísanú osobou oprávnenou za zmluvnú stranu konať
a pokiaľ to bude možné, navrhnúť riešenia vzniknutej situácie.
4. Finančné a iné nároky tretích osôb bude znášať tá zmluvná strana, ktorá s týmito
osobami do zmluvného vzťahu vstúpila alebo tak v zmysle tejto zmluvy mala urobiť.
Článok IX
Vlastnícke právo k zhotovovanému dielu
1. Vlastníkom zhotovovaného diela je zhotoviteľ, ktorý nesie aj nebezpečenstvo škody na
ňom. Vlastníctvo prechádza na objednávateľa úplným zaplatením ceny za dielo
a všetkých ostatných peňažných nárokov zhotoviteľa vyplývajúcich z tejto zmluvy.
Nebezpečenstvo škody prechádza na objednávateľa dňom odovzdania zhotoveného
diela bez vady diela.
Článok X
Zodpovednosť za vady
1. Zhotoviteľ zodpovedá za vady, ktoré má dielo v čase jeho odovzdania objednávateľovi
a počas trvania záručnej doby. Za vadu sa považuje, odchýlka v kvalite, kvantite
a v parametroch diela, ak dielo nemá vlastnosti uvedené v prílohe č. 1 tejto zmluvy.
Vady diela zrejmé už pri jeho preberaní musí objednávateľ uplatniť u zhotoviteľa
najneskôr do 30 dní odo dňa prevzatia diela, pričom táto lehota neovplyvňuje dobu
plynutia záruky.
2. V prípade, že tretia osoba akýmkoľvek spôsobom uplatní práva na dielo, ktoré sú
nezlučiteľné s právami vykonávanými objednávateľom, zhotoviteľ sa zaväzuje vykonať
všetky opatrenia potrebné na nápravu a nerušený výkon práv objednávateľa vrátane
prípadných návrhov na začatie súdneho konania.
3. Zhotoviteľ sa zaväzuje, že predmet zmluvy v čase odovzdania objednávateľovi má a
počas dohodnutej stanovenej doby bude mať vlastnosti stanovené technickými
parametrami.
4. Zhotoviteľ nezodpovedá za vady diela alebo jeho časti vzniknuté v dôsledku:
a) neoprávnených zásahov, neodborného zaobchádzania alebo neodbornej údržby
zo strany objednávateľa alebo osôb, za ktorých činnosť objednávateľ zodpovedá,
b) vyššej moci,

7

c) zavedenia vírusu, trójskeho koňa, červa alebo iného škodlivého kódu
objednávateľom alebo treťou osobou do zariadení a nosičov dát zhotoviteľa alebo
objednávateľa pri prevádzkovaní diela,
d) poškodením alebo zničením zariadení objednávateľa, na ktorých je dielo
prevádzkované inou osobou ako zhotoviteľom.
e) použitím podkladov a informácií odovzdaných zhotoviteľovi pre zhotovenie diela
objednávateľom v prípade, že zhotoviteľ ani pri vynaložení odbornej starostlivosti
nemohol nevhodnosť týchto podkladov zistiť.
5. Ak bude dodaním vadného diela porušená táto zmluva, môže objednávateľ:
a) požadovať bezodplatné odstránenie vád zhotovením nového diela, alebo
b) požadovať bezodplatné odstránenie vád opravou diela, ak je to možné, alebo
c) požadovať primeranú zľavu z ceny za dielo v prípade, ak by oprava diela nebola
účelná alebo možná.
Objednávateľ je povinný oznámiť zhotoviteľovi vady diela bez zbytočného odkladu
po tom, ako ich zistí. Oznámenie o vadách musí obsahovať aj zvolený nárok podľa
písm. a), b), c), tohto odseku. Zhotoviteľ je povinný podľa zvoleného nároku
objednávateľa podľa písm. a) a b) vadu odstrániť v čo najkratšom termíne
s prihliadnutím na povahu vady. Zhotoviteľ je povinný začať s odstraňovaním vady na
základe uplatnenej reklamácie najneskôr do 2 pracovných dní odo dňa uplatnenia
písomnej reklamácie. V prípade zvoleného nároku objednávateľom podľa písm. c),
zľavou nie je dotknuté právo objednávateľa na záruku. Záručná lehota na zhotovené
dielo je 24 mesiacov a začína plynúť dom odovzdania diela zhotoviteľom
objednávateľovi.
6. Ak objednávateľ požaduje odstránenie vád diela, nemôže pred uplynutím dodatočnej
primeranej lehoty, ktorú je povinný poskytnúť na tento účel zhotoviteľovi, uplatniť iné
nároky z vád, okrem nároku na náhradu škody, ibaže mu zhotoviteľ oznámi, že
nesplní svoje povinnosti v tejto lehote.
7. Ak sa ukáže, že reklamovaná vada diela je neopraviteľná, zaväzuje sa zhotoviteľ dodať
novú funkčnú časť diela. Ak sa v dôsledku neopraviteľnej vady diela stane dielo
neupotrebiteľným, absolútne technicky nefunkčným, je Objednávateľ oprávnený od
zmluvy odstúpiť.
8. V prípade, ak sa vyskytne vada, za ktorej vznik zhotoviteľ popiera zodpovednosť,
avšak ktorej odstránenie neznesie odklad, zhotoviteľ je povinný odstrániť aj takúto
vadu v lehote podľa bodu 5. tohto článku. Za odstránenie vady, za ktorú zhotoviteľ nie
je zodpovedný, má zhotoviteľ nárok na odplatu predstavujúcu bežnú cenu
odstránenia takejto vady v danom mieste a čase odstránenia vady.
9. Zhotoviteľ je povinný vyhotoviť písomný doklad o náprave, alebo odstránení vady
spolu s popisom odstránenej vady, ktorý bude opatrený dátumom a podpismi oboch
zmluvných strán.
10. Počas doby od nahlásenia oprávnenej reklamácie až po odstránenie vady neplynie
záručná doba.
Článok XI
Záväzok mlčanlivosti

8

1. Zmluvné strany konštatujú, že je v ich spoločnom záujme obmedziť únik alebo iné
sprístupnenie informácií, ktoré môžu byť predmetom obchodného tajomstva
zmluvných strán v súvislosti s činnosťou podľa tejto zmluvy tretím osobám. Zmluvné
strany vyhlasujú, že obsah tejto zmluvy, skutočnosti, informácie a údaje, ktoré si
navzájom poskytli pri rokovaní o uzavretí tejto zmluvy, ako aj pri jej realizácii, najmä
know-how zhotoviteľa a jeho subdodávateľov, tvoria predmet obchodného tajomstva
zmluvnej strany, ktorá ich poskytla, a druhá zmluvná strana sa zaväzuje chrániť
takto zverejnené obchodné tajomstvo v súlade s ustanoveniami Obchodného
zákonníka spôsobom a v rozsahu primeranom jeho obsahu.
2. Zmluvné strany sa zaväzujú, že obchodné tajomstvo podľa bodu 1. tohto článku
a všetky ostatné informácie, ktoré si navzájom poskytnú v súvislosti s činnosťou
podľa tejto zmluvy a označia ich ako dôverné (okrem iného osobné údaje dotknutých
osôb, know-how, technické špecifikácie, trhové ocenenia a informácie, informácie
o obsahu tejto zmluvy a ostatné obchodné tajomstvá), neprezradia tretej osobe a ani
ich nepoužijú v rozpore s ich účelom pre svoje potreby a vykonajú všetky potrebné
opatrenia na zabránenie úniku, strate informácií alebo ich zneužitiu.
3. Povinnosť zachovávať mlčanlivosť o obchodnom tajomstve a ostatných informáciách
označených ako dôverné v zmysle predchádzajúceho bodu tohto článku sa nevzťahuje
na:
a) zverejnenie a sprístupnenie skutočností, informácií a údajov tretím osobám,
v rozsahu, v ktorom to vyžadujú platné a účinné právne predpisy Slovenskej
republiky,
b) sprístupnenie skutočností, informácií a údajov zo strany objednávateľa iným
štátnym orgánom Slovenskej republiky a/alebo štátnym rozpočtovým a/alebo
príspevkovým organizáciám Slovenskej republiky a/alebo obciam a/alebo vyšším
územným celkom a/alebo iným osobám, a to len v rozsahu, v ktorom je to
nevyhnutné na uplatňovanie práv a plnenie povinností uvedených subjektov,
vyplývajúcich im priamo zo zákona,
c) sprístupnenie informácií subdodávateľom zhotoviteľa, ktoré je nevyhnutné
za účelom splnenia povinností zhotoviteľa podľa tejto zmluvy; zhotoviteľ je
v takomto prípade pred poskytnutím údajov povinný zaviazať príslušného
subdodávateľa (i) povinnosťou mlčanlivosti ako aj (ii) povinnosťou, aby
subdodávateľ zaviazal svojich zamestnancov, ktorí sa zúčastnia plnenia povinností
zhotoviteľa podľa tejto zmluvy, takisto povinnosťou mlčanlivosti.
d) sprístupnenie informácií zamestnancom zhotoviteľa, ktoré je nevyhnutné
za účelom splnenia povinností zhotoviteľa podľa tejto Zmluvy; zhotoviteľ je
v takomto prípade pred poskytnutím údajov povinný zaviazať príslušného
zamestnanca povinnosťou mlčanlivosti.
e) ako i osobám, zo zákona viazaným povinnosťou mlčanlivosti (napr. advokátom).
4. Zmluvné strany sa zaväzujú, že všetkých zamestnancov alebo externých
spolupracovníkov, ktorí sa budú podieľať na činnostiach podľa tejto zmluvy
na základe pracovného pomeru alebo iného vzťahu, zaviažu k zachovávaniu
mlčanlivosti o všetkých poznatkoch a informáciách, ktoré pri tejto činnosti získajú
a k vyhláseniu, že berú na vedomie, že všetky tieto informácie sú obchodným
tajomstvom, resp. dôvernou informáciou a súčasne sa zaviažu, že nič z toho, čo sa
v tejto súvislosti dozvedeli, nepoužijú po dobu trvania pracovného pomeru či externej
spolupráce a ešte minimálne tri roky po ich skončení vo svojej vlastnej podnikateľskej
činnosti a ani v prospech tretej osoby.

9

5. Zmluvné strany sa zaväzujú, že plnenie povinností, ku ktorým sa jeho zamestnanci
alebo externí spolupracovníci zaviažu, budú kontrolovať a dbať o ich dodržiavanie.
6. Ktorákoľvek zmluvná strana bude považovaná za zmluvnú stranu hrubo porušujúcu
túto zmluvu, ak zneužije informácie priamo alebo nepriamo ku škode druhej strany.
Toto ustanovenie je záväzné aj pre právnych nástupcov zmluvných strán, ich
zamestnancov a externých spolupracovníkov.

Čl. XII
Ďalšie dojednania
1.

Zmluvné strany sa dohodli, že od tejto zmluvy môže niektorá zo zmluvných strán
odstúpiť iba v prípade, ak je to dohodnuté podľa tejto zmluvy.

2.

Zmluvné strany sa zaväzujú, že si budú poskytovať potrebnú súčinnosť pri plnení
záväzkov vyplývajúcich z tejto zmluvy a navzájom sa budú včas informovať o všetkých
skutočnostiach potrebných pre ich spoluprácu podľa tejto zmluvy, najmä vzájomne si
oznamovať všetky zmeny a dôležité okolnosti majúce vplyv na plnenie zmluvných
záväzkov.

3.

Zmluvné strany sa zaväzujú nepodnikať žiadne kroky smerujúce k poškodeniu druhej
zmluvnej strany.

4.

Pokiaľ zhotoviteľ neskoršie neurčí inak, je za zhotoviteľa oprávnený konať vo vzťahu
s objednávateľom vo všetkých veciach súvisiacich s touto zmluvou zástupca uvedený
v záhlaví tejto zmluvy. Pokiaľ objednávateľ neskoršie neurčí inak, je za objednávateľa
oprávnený konať vo vzťahu so zhotoviteľom vo všetkých veciach súvisiacich s touto
zmluvou zástupca uvedený v záhlaví tejto zmluvy.

Komunikáciou s druhou zmluvnou stranou sú poverení:
Objednávateľ: Ing. Michal Kondáš, 02 593 73 187, michal.kondas@health.gov.sk
Zhotoviteľ:
Ing. Vladimír Stormček, PhD., tel. č.: 0911 797 919,
vladimir.stromcek@geoservices.sk
V prípade zmeny osôb zodpovedných za komunikáciu je zmluvná strana, u ktorej
nastala takáto zmena, povinná túto skutočnosť bez zbytočného odkladu oznámiť druhej
zmluvnej strane. Oznámenie o zmene osoby zodpovednej za komunikáciu na strane jednej
zo zmluvných strán nadobúda voči druhej strane účinky dňom jeho doručenia, pričom od
tohto dňa vzniká druhej strane povinnosť komunikovať s osobou označenou v oznámení
o zmene osoby zodpovednej za komunikáciu.
5.

Pokiaľ koniec lehôt v ustanoveniach tejto zmluvy pripadne na deň pracovného pokoja
alebo sviatku, končí sa lehota nasledujúci pracovný deň.

6.

Žiadna zo zmluvných strán nezodpovedá za omeškanie v plnení svojich záväzkov alebo
ich nesplnenie, pokiaľ toto omeškanie alebo nesplnenie bolo spôsobené príčinami
mimo vplyv a kontrolu zmluvných strán ako je definované v čl. XIII. Medzi tieto
príčiny patrí okrem iného vyššia moc alebo nedostupnosť materiálov a podkladov zo
strany objednávateľa.

7. Pokiaľ nie je v tejto zmluve uvedené inak, všetky oznámenia, vyhlásenia, žiadosti,
výzvy a iné úkony v súvislosti s touto zmluvou a jej plnením ( ďalej len „písomnosť“),

10

musia byť urobené v písomnej forme. Doručovanie všetkých písomností medzi
zmluvnými stranami sa vykoná na adresu zmluvnej strany uvedenej v tejto zmluve,
alebo neskôr písomne druhej strane oznámenej (ďalej len „korešpondenčná adresa“).
Zmluvné strany sa ďalej dohodli, že ak sa písomná zásielka doručovaná na
korešpondenčnú adresu adresáta vráti odosielateľovi z akéhokoľvek dôvodu, považuje
sa táto písomná zásielka za doručenú v deň jej vrátenia odosielateľovi. Písomnosti si
zmluvné strany môžu doručovať poštou alebo kuriérskou službou (napr.
prostredníctvom spoločností DHL, TNT Express, DPD, UPS a pod.).
Čl. XIII
Náhrada škody, vyššia moc
1. Právo objednávateľa na náhradu škody, za ktorú zhotoviteľ nesie zodpovednosť, je
obmedzené na povinnosť zhotoviteľa nahradiť preukázateľné a zároveň preukázané
priame škody. Za priame škody sa budú považovať len škody iné ako: (i) ušlý zisk, (ii)
škody, ktoré nie sú bezprostredným dôsledkom škodnej udalosti, (iii) škody, ktoré
nebolo možné primerane predvídať, (iv) škody, ktoré nevznikli v príčinnej súvislosti
s porušením právnej povinnosti, (v) nepriame a následné škody a (vi) očakávané
úspory, a to do výšky ceny plnenia, ktoré je predmetom takého nároku, vždy však
najviac do výšky ceny diela.
2. Zmluvné strany sa dohodli, že objednávateľ je povinný zabezpečiť, aby nemohlo dôjsť
ku strate jeho dát, a to najmä ich pravidelným zálohovaním počítačových dát a
prijímaním a vykonávaním iných primeraných a obvyklých opatrení na zabránenie
straty počítačových dát.
3. Za okolnosti vyššej moci sa považujú okolnosti, ktoré nastali nezávisle od vôle
povinnej strany a bránia jej v splnení jej povinnosti, ak nemožno rozumne
predpokladať, že by povinná strana túto prekážku alebo jej následky odvrátila alebo
prekonala, a že by v čase vzniku záväzku túto prekážku predvídala, napr. vojny,
živelné katastrofy značného rozsahu majúce súvislosť s predmetom zmluvy, štrajky
a pod., a to aj v prípade, že taká prekážka vznikla v čase, keď povinná strana už bola
v omeškaní. Za vyššiu moc sa však nepovažujú napr. výpadky vo výrobe, prerušenie
dodávok energií, nesplnenie alebo oneskorenie dodávok od subdodávateľov a zásahy
úradov alebo nezískanie úradných povolení, pokiaľ k nim nedošlo z dôvodov výskytu
okolností vyššej moci.
4. Nemožnosť zmluvnej strany plniť svoje povinnosti podľa tejto zmluvy v dôsledku
vyššej moci nebude považovaná za porušenie tejto zmluvy, ak zmluvná strana
dotknutá vyššou mocou:
a) prijala všetky rozumné opatrenia a vynaložila náležitú starostlivosť s cieľom
splniť svoje povinnosti podľa tejto zmluvy a
b) bez zbytočného odkladu, najneskôr však do piatich (5) pracovných dní po vzniku
vyššej moci, oznámila druhej zmluvnej strane existenciu vyššej moci.
5. Zmluvná strana, ktorej bolo znemožnené plniť svoje povinnosti podľa tejto zmluvy
v dôsledku vyššej moci, za predpokladu splnenia podmienok uvedených v písm. a) a
b) odseku 4 tohto článku tejto zmluvy, nezodpovedá za škody takto vzniknuté.
6. Za predpokladu splnenia podmienok podľa písm. a) a b) odseku 4 tohto článku tejto
zmluvy sa lehota na splnenie povinnosti zmluvnej strany predlžuje o čas, počas
ktorého je jej znemožnené vyššou mocou splniť túto svoju povinnosť.

11

7. V prípade, že vyššia moc vznikla až v čase, keď povinná zmluvná strana bola
v omeškaní s plnením svojej povinnosti, ustanovenie § 300 Obchodného zákonníka sa
uplatní okrem prípadu, že by takáto vyššia moc ohľadom plnenia povinnosti povinnej
zmluvnej strany vznikla aj keby povinná zmluvná strana nebola v omeškaní.
8. Zmluvná strana dotknutá vyššou mocou je povinná oznámiť druhej zmluvnej strane
zánik vyššej moci do piatich (5) pracovných dní od jej zániku.

Čl. XIV
Salvatorská doložka
1. Zmluvné strany sa dohodli, že ak by akékoľvek ustanovenie tejto zmluvy bolo
z akéhokoľvek dôvodu neplatné, je neplatným len toto ustanovenie, pokiaľ z povahy tejto
zmluvy alebo z jej obsahu alebo z okolností, za ktorých došlo k jej uzatvoreniu, nevyplýva,
že toto ustanovenie nemožno oddeliť od ostatného obsahu tejto zmluvy.
2. Zmluvné strany sa dohodli, že v prípade, ak by došlo k situácii uvedenej
v predchádzajúcom bode, vykonajú bezodkladne doplnenie podmienok podľa tejto zmluvy,
tak aby bol zachovaný zmysel a účel neplatného ustanovenia. Uvedené doplnenie
nevykonajú iba v prípade, ak by bol už samotný zmysel a účel neplatného ustanovenia
právne nemožný a/alebo nedovolený a teda neplatné ustanovenie by objektívne nebolo
možné nahradiť iným platným ustanovením so zachovaním jeho zmyslu a účelu.

Čl. XV
Spoločné a záverečné ustanovenia
1. Zmena tejto zmluvy je možná len písomnou dohodou zmluvných strán, formou
očíslovaných dodatkov k zmluve, ktoré budú podpísané obidvoma zmluvnými
stranami. Dodatky sa stanú neoddeliteľnou súčasťou tejto zmluvy.
2. Zmluvné strany nepostúpia túto zmluvu alebo žiadne práva a záväzky z nej
vyplývajúce bez predchádzajúceho súhlasu druhej zmluvnej strany.
3. Táto zmluva nesmie žiadnym spôsobom ovplyvniť práva duševného vlastníctva
zmluvných strán. Zároveň táto zmluva nedáva zmluvným stranám právo kopírovať,
spracovávať alebo inak využívať informácie od druhej strany alebo klientov inak ako
spôsobom a za podmienok dohodnutých v tejto zmluve.
4. Zhotoviteľ vyhlasuje, že je spôsobilý uzatvoriť túto zmluvu s objednávateľom, ďalej
vyhlasuje, že uzatvorením tejto zmluvy neporušuje ustanovenia žiadnej inej zmluvy
uzavretej s treťou osobou, ďalej vyhlasuje, že dielo podľa Čl. I tejto zmluvy ani žiadna
jeho časť neporušuje žiadne zákonné normy, práva vyplývajúce z priemyselného alebo
iného duševného vlastníctva, ďalej vyhlasuje, že dielo nebude obscénne, urážlivé,
nebude porušovať žiadne právo na súkromie alebo iným spôsobom neporuší zákonné
osobné alebo majetkové práva iných osôb, ďalej vyhlasuje, že nebude uzatvárať
zmluvy s tretími osobami, ktoré by boli v rozpore s ustanoveniami tejto zmluvy.

12

5. Neoddeliteľnou súčasťou tejto zmluvy sú:
a) Príloha č. 1: Cenová kalkulácia dodaného diela a jeho podpory, časový
harmonogram realizácie projektu,
b) Príloha č. 2: Licenčné podmienky používania produktu CMS WebJET.
6. Vo veciach neupravených touto zmluvou riadia sa práva a povinnosti zmluvných
strán, ako aj právne pomery z nej vyplývajúce, vznikajúce a súvisiace príslušnými
ustanoveniami Obchodného zákonníka (najmä ustanovenia Zmluvy o dielo),
Autorského zákona a ďalších všeobecne záväzných právnych predpisov Slovenskej
republiky v platnom znení.
7. Strany sa zaväzujú vyriešiť prednostne zmierom všetky a akékoľvek spory alebo
nedorozumenia vzniknuté z tejto Zmluvy alebo v súvislosti s ňou. V prípade, ak sa
nepodarí spory vyriešiť zmierom, zmluvné strany sú oprávnené tieto spory riešiť
prostredníctvom príslušného súdu v zmysle zákona č. 160/2015 Z.z. Civilný sporový
poriadok v platnom znení.
8. Táto zmluva nadobúda platnosť dňom podpisu zmluvy oboma zmluvnými stranami a
účinnosť dňom nasledujúcim po dni jej zákonného zverejnenia v Centrálnom registri
zmlúv SR
9. Zmluva sa uzatvára na dobu určitú do 31.12.2019. Zmluvu je možné ukončiť
výpoveďou ktorejkoľvek zmluvnou strany bez udania dôvodu. Výpovedná lehota je
trojmesačná a začne plynúť dňom nasledujúcim po dni doručenia výpovede druhej
zmluvnej strane.
10. Táto zmluva je vyhotovená v dvoch rovnopisoch, jeden pre každú zmluvnú stranu.
11. Zmluvné strany vyhlasujú, že si túto zmluvu prečítali, jej obsahu porozumeli
a na znak toho, že obsah tejto zmluvy zodpovedá ich skutočnej a slobodnej vôli, ju
podpísali.
V Bratislave, dňa : 27.5.2019
Za Objednávateľa
JUDr. Ing. Jozef Ráž, v. r.

V Bratislave, dňa: 23.5.2019
Za dodávateľa
Ing. Vladimír Stromček, v. r.

13

Príloha č.1
Špecifikácia diela, cenová kalkulácia a
časový harmonogram prác
Tvorbu registra Prehľad udelených akreditácii MZ SR, vo forme webového portálu
slúžiaca len na interné účely. Aplikácia umožňuje nasledovné :
 Tvorba s správa žiadostí
 Tvorba a správa rozhodnutí
 tlač žiadostí a tlač rozhodnutí
 vyhľadávanie žiadostí podľa zadefinovaných hodnôt
 uchovávanie a dohľadateľnosť väzieb medzi žiadosťami a príslušnými
rozhodnutiami
 zabránenie uchovávaniu duplicitných záznamov (FO, PO, ustanovizní)
 prehľad a evidencia akreditácii po obdobiach vrátane ich stavov, pre
konkrétne ustanovizne /poskytovateľov / štúdijné programy
 pri vyhľadávaní je potrebné pre žiadosti a rozhodnutia poskytnúť
nasledovné fltračné kritéria :
o Pre žiadosti – podľa čísla
 názvu vzdelávacej ustanovizne
 stavu akreditácie
 druhu štúdijného programu
 názvu štúdejného programu
 podľa stavu
 podľa dátumu zo dňa
o Pre rozhodnutia –
 podľa čísla
 dátumu právoplatnosti
 názvu vzdelávacej ustanovizne
 stavu akreditácie
 druhu a názvu štúdijného programu
 stavu
 doby platnosti rozhodnutia
 doby platnosti účinnosti
 údaju zo dňa
 výučbových pracovísk

14

Tab. č. 1 – Kalkulácia prác zhotovenia diela
P.
č.

Položka/názov

1. Portál pre registre
akretditácií
Rozšírenie aplikácie
v zmysle
bodu 8.2.
Špecifikácia zákazky
Cena celkom bez DPH

Množ
stvo

Jednotka

Cena v EUR
bez DPH

1

celok

25 900,00

DPH
20 %
EUR
5 180,00

Cena celkom
v EUR s DPH
31 080,00

25 900,00 EUR

Cena celkom s DPH

31 080,00 EUR

* Celková cena bez DPH je 25.900,- EUR.
Súčasťou predmetu plnenia v rozsahu podľa tab. č. 1 je aj dodanie licencie CMS
WebJET Professional u objednávateľa pre Portál pre registre akreditácií vrátane
balíka 1-ročnej podpory WebJET maintenance.
WebJET maintenance oprávňuje vlastníka/objednávateľa na využitie služieb:
nové verzie
aktualizácie
záplaty, hot fixes
poradenstvo k CMS
proaktívne informovanie klienta o vylepšenia CMS vo forme seminárov,
školení a pod.

Doba realizácie predmetu zmluvy a rámcový časový harmonogram:
1. Do 7 dní od nadobudnutia účinnosti zmluvy, resp. najneskôr do 15.6.2019
– objednávateľ poskytne podklady k realizácii predmetu zmluvy
2. Do 30.9.2019
- zhotoviteľ vyzve objednávateľ k prevzatiu zhotoveného diela a objednávateľ
poskytne súčinnosť k prevzatiu diela (potvrdenie akceptačného protokolu).

15

Príloha č. 2
Licenčné podmienky WebJET CMS
Podmienky používania SW licencie WebJET Content Management System
WebJET Content Management System (ďalej len „WebJET CMS“) je databázový
„krabicový“ program určený na správu web stránok.
Použitie CMS WebJET je možné výlučne na základe vygenerovanej licencie od
zhotoviteľa, v ktorej je definovaná verzia, umiestnenie (URL, intranet) a prípadné
doplnkové moduly k danej verzii.
Kúpou licencie akejkoľvek verzie CMS WebJET získava kupujúci
nasledujúce oprávnenia:
-

neobmedzený počet návštevníkov web sídla (ak existuje verzia
s prihlasovacou zónou, nie je obmedzený počet registrovaných užívateľov);

-

používať a inštalovať jednu inštaláciu CMS WebJET s výnimkou verzie
Enterprise (iba WJ Enterprise obsahuje aj licenciu na jednu záložnú
inštaláciu) na akýkoľvek operačný systém. Zhotoviteľ negarantuje
funkčnosť CMS WebJET na všetkých operačných systémoch;

-

používať všetky licencované produkty od iných dodávateľov poskytnuté
v rámci inštalácie CMS WebJET s licenčnými obmedzeniami a predpismi
jednotlivých výrobcov licencovaného SW;

-

oprávnenie zmeniť licenčné údaje (URL) s podmienkou zachovania
pôvodnej právnej subjektivity objednávateľa – aktualizovanú licenciu
generuje zhotoviteľ.

Všeobecné pravidlá nakladania s licenciou CMS WebJET a inštalačnými
súbormi sú nasledovné:
-

licencia je neprenosná a neobchodovateľná pre iné subjekty;

-

programové súčasti CMS WebJET sú chránené v zmysle Autorského
zákona a nie je možné ich používať na iné účely ako boli pôvodne
poskytnuté v zmysle tejto zmluvy;

-

v prípade akejkoľvek nedovolenej modifikácie programových súčastí CMS
WebJET vlastník licencie stráca nárok na záručné vybavenie reklamácie;

-

každý nákup nových licencií je uskutočňovaný v zmysle aktuálnych
licenčných podmienok CMS WebJET.

16

Obmedzenia jednotlivých verzií
WebJET
Basic

WebJET
Professional

WebJET
Enterprise

WebJET
Intranet

WebJET
Travel
Agency

Počet
administrátorov
(schvaľovací
proces)

1
administrátor,
bez
schvaľovacieho
procesu

neobmedzený
počet adminov,
podpora
schvaľovacieho
procesu

Počet domén
druhej úrovne
(samostatný
web)
Počet
doménových
presmerovaní
(URL redirect)

1 doména
druhej úrovne

1 doména
druhej úrovne

neobmedzený
počet
adminov,
podpora
schvaľovacieho
procesu
5 domén
druhej úrovne

neobmedzený
počet
adminov,
podpora
schvaľovacieho
procesu
1 doména
druhej úrovne

neobmedzený
počet
adminov,
podpora
schvaľovacieho
procesu
1 doména
druhej úrovne

1 doména
druhej úrovne

neobmedzene

neobmedzene

neobmedzene

neobmedzene

neobmedzene

neobmedzene

WebJET
IntelliMail
neobmedzený
počet adminov,
bez
schvaľovacieho
procesu

Nákup nových licencií, rozšírenia licencií – platí pre všetky verzie CMS WebJET
Nákup ďalšej licencie pre vlastnú samostatnú inštaláciu,
v rámci jednej spoločnosti
Nákup novej licencie pre samostatnú inštaláciu sesterskej,
resp. dcérskej spoločnosti
Nákup licencie spoločnosťou z neziskového sektora (nadácia,
združenie)
Ďalšia doména na existujúcej inštalácii s vlastnými
šablónami (samostatný web) *
Developerská licencia (určená výhradne na potreby vývoja) –
doplnková licencia poskytovaná len po zakúpení štandardnej
licencie CMS WebJET oprávňujúca vývoj vlastných
komponent a obsahujúca špecifikáciu rozhraní CMS WebJET.
(Neslúži ako záložná inštalácia pre prípady výpadku)
Záložná inštalácia - doplnková licencia k existujúcej
produkčnej verzii CMS WebJET. Prevádzkovanie je možné
buď v pasívnom režime alebo ako 2. aktívny nod v clustrovej
architektúre

zľava 30%
zľava 30%
zľava 50%
20% z ceny licencie

25% zo štandardnej ceny dodanej licencie

25% zo štandardnej ceny dodanej licencie **

Pozn.:
* Nevzťahuje sa na verziu Enterprise, ktorá umožňuje prevádzkovať 5 domén druhej úrovne bez
doplatku. Pri verzii Enterprise je každá ďalšia doména 2. úrovne spoplatňovaná v zmysle
uvedeného licenčného poplatku.
** Verzia Enterprise obsahuje záložnú inštaláciu v štandardnej cene.

Aktualizácia CMS WebJET
Základné pravidlá aktualizácie WebJET CMS:
 Zhotoviteľ poskytuje na prostredníctvom svojho licenčného servera min.
1x ročne aktualizovanú verziu WebJET CMS, v ktorej sú okrem vylepšení
a opráv aj nové funkcie a vlastnosti systému.
 Povolenú aktualizáciu CMS si vykonáva objednávateľ prostredníctvom
spustenia samostatného aktualizačného procesu v admin časti WebJet,
najmenej raz za rok.
 Prípadné práce alebo objednávateľom požadovaná servisná pohotovosť
v súvislosti s vykonaním aktualizácie nie sú zahrnuté v licenčných
poplatkoch a sú objednávané samostatne po vzájomnej dohode.

17






Ročná aktualizácia systému sa platí na obdobie 12 mesiacov vopred od
poslednej inštalácie alebo aktualizácie WebJET CMS (platí neskoršia
udalosť).
Pokiaľ má objednávateľ záujem o ročnú aktualizáciu systému, musia byť
od nadobudnutia licencie k WebJET CMS zaplatené ročné aktualizácie za
celé predchádzajúce obdobie. Pokiaľ objednávateľ v predchádzajúcom
období nemal predplatenú ročnú aktualizáciu a má záujem o aktualizáciu
v ďalšom období, musia byť dodatočne uhradené poplatky za
predchádzajúce obdobie chýbajúcej ročnej aktualizácie.
Na každú inštaláciu WebJET CMS sa vzťahujú podmienky aktualizácie
samostatne, t.j. v prípade viacerých inštalácií musí objednávateľ
objednávať aktualizáciu pre jednotlivé inštalácie. Výnimkou je
developerská (resp. testovacia) inštalácia, ktorej sa pri predplatenej ročnej
aktualizácii produkčnej verzie udeľuje právo aktualizácie bezplatne.

Ročný udržiavací poplatok – on-line aktualizácia CMS
WebJET
Jednorazová aktualizácia CMS WebJET (bez zakúpeného
udržiavacieho poplatku) *

20% z aktuálnej ceny
licencie
60% z aktuálnej ceny
licencie

Pozn.
* Jednorazová aktualizácia je možná iba v rozpätí jednej tzv. „verzie celého čísla“, t.j. aktualizovať
možno z verzie napr. 5.0.3 na verziu 6.4.0. Na základe tohto pravidla je požiadavka na aktualizáciu
verzie 3.8.1 na verziu 5.0.1 riešená ako nákup samostatnej licencie CMS WebJET.

Platnosť licenčných podmienok k dátumu uzavretia zmluvy.

18

