ZMLUVA O DIELO A POSKYTNUTIE SLUŽBY
č. AOS-II-21/2017
uzatvorená podľa § 536 a nasl. zákona č. 513/1991 Z. z. Obchodného zákonníka v znení
neskorších predpisov (ďalej len „Obchodný zákonník“)

Článok I.
Zmluvné strany
1.

Akadémia ozbrojených síl generála Milana Rastislava Štefánika
Demänová 393, 031 01 Liptovský Mikuláš
doc. Ing. Jozef PUTTERA, CSc., rektor
pplk. Ing. Aurel SABÓ, PhD.
37 910 337
SK 2021872083
Štátna pokladnica
SK86 8180 0000 0070 0016 6299 8180 0000 0070 0016 6299
SPSRSKBA
štátna rozpočtová organizácia

Objednávateľ:
Sídlo:
Zastúpený:
Za vecné plnenie:
IČO:
IČ DPH:
Bankové spojenie:
IBAN:
BIC:
Právna forma:

(ďalej len „objednávateľ“)

2.

Poskytovateľ:
Sídlo:
Zastúpený:
Za vecné plnenie:
IČO:
IČ DPH:
Bankové spojenie:
IBAN:
BIC:
Právna forma:

CM Solutions s.r.o.
Pod Laščeky 848/32, 010 03 Žilina
Ing. Marek Čibenka, konateľ
Ing. Marek Čibenka
50 339 923
SK 2120277522
FIO Banka
SK8883300000002701003764
FIOZSKBAXXX
spoločnosť s ručením obmedzeným, Okresný súd Žilina, Sro, 65712/L

(ďalej len „poskytovateľ“)

(ďalej spolu len ako „Zmluvné strany“ alebo jednotlivo ako „Zmluvná strana“)
sa dohodli na uzatvorení tejto Zmluvy o dielo a poskytnutie služby
(ďalej len „Zmluva“):

Článok II.
Úvodné ustanovenia
1.

Účelom tejto Zmluvy je vymedzenie práv a povinností medzi Zmluvnými stranami pri
zhotovení a realizácii prác a dodávok pre zhotovenie diela pod názvom „Komunikačné
rozhranie simulátora riadenia letovej prevádzky so zabezpečením objektívnej kontroly“.

2.

Úkony, ktoré sa dotýkajú platnosti, účinnosti a/alebo obsahu tejto Zmluvy a úkony v
súdnom, správnom, rozhodcovskom alebo inom konaní pred orgánmi verejnej moci sú
oprávnené vykonávať výlučne štatutárne orgány Zmluvných strán, resp. ich
splnomocnení zástupcovia.

3.

Dielom sa na účely tejto Zmluvy rozumie komunikačné rozhranie simulátora riadenia
letovej prevádzky so zabezpečením objektívnej kontroly, ktoré pozostáva z inštalácie a
testu potrebných technických zariadení, potrebného softvérového vybavenia a sieťovej
inštalácie. (ďalej len „dielo“).

4.

Dielo sa považuje za riadne odovzdané od okamihu, kedy objednávateľ potvrdí prevzatie
diela svojím podpisom na odovzdávacom a preberacom protokole.

Článok III.
Predmet zmluvy
1.

Predmetom tejto Zmluvy je záväzok poskytovateľa zhotoviť dielo bližšie špecifikované v
článku II. tejto Zmluvy a zároveň vypracovať vnútorný prevádzkový predpis a záväzok
objednávateľa riadne a včas zhotovené dielo vhodné pre Zmluvou stanovený účel
prevziať a zaplatiť poskytovateľovi cenu v lehotách a za podmienok dohodnutých v tejto
Zmluve.

1.1 Obsah zákazky a objednaných výkonov
Objednávateľ plánuje nasadenie komunikačného simulátora pre potreby výcviku riadiacich
letovej prevádzky Simulačného centra objednávateľa.
Pre tento účel poskytovateľ zabezpečí nasledujúce riešenie:
-

Inštaláciu CommuSim riešenia komunikačnej klient-server aplikácie, ktorá umožňuje
administráciu rôznych typov klientov podľa potrieb zákazníka (napr. žiak, pseudopilot,
inštruktor). A následne umožňuje simuláciu rádiového ako aj telefónneho spojenia.

-

Dodávku potrebného hardvéru pre klient aplikáciu a server aplikáciu pre administráciu
a služby dátového úložiska.

Na základe požiadavky objednávateľa sa jedná o:
1.1.1 Časť HW (hardvér):
Na každú pracovnú pozíciu 1 dotykový display (tablet, notebook) okrem pozície správcu
s nasledujúcimi periférnymi zariadeniami:

Pre simuláciu rádiovej komunikácie:
- headset s funkciou PTT (push to talk),
- nožné kľúčovadlo (pedál) s funkciou PTT,
- mikrofón s funkciou PTT.
Pre simuláciu telefónnej komunikácie:
- telefónne slúchadlo s funkciou PTT.
Pre pozíciu správcu (administrátor), štandardný notebook 17´´, min. 1TB disk, 8 jadrový
procesor CPU, pamäť RAM min. 8 GB.
Sieťový prvok zabezpečujúci fyzické prepojenie zariadení WIFI router.
1.1.2

Časť SW(softvér):

Aplikačný SW komunikačného rádiového a telefónneho rozhrania pre potreby výcviku
riadiacich letovej prevádzky.
Aplikácia rozdelená do 2 samostatných dotykových plôch:
-

prvá pre ovládanie rádiových frekvencií s vizualizáciou aktivity,
druhá pre ovládanie modulu priameho spojenia v zmysle konfigurácie pre dané
stanovište.

1.1.3

Spracovanie dokumentácie

Súčasťou dodania bude užívateľská príručka (user manual), ktorá bude obsahovať popis
funkcionality CommuSim produktu spolu s časťou venovanou konfigurácii a monitoringu.

1.1.4

Zaškolenie personálu

V rámci odovzdávania diela objednávateľovi, poskytovateľ zaškolí personál zodpovedný za
prevádzku, konfiguráciu a monitoring.
Dodaný softvér bude vo forme inštalačného balíka pre Microsoft Windows 10. V cene je
zahrnuté dodanie kompletného systému na kľúč. Inštalácia, konfigurácia, nasadenie,
zaškolenie personálu, dokumentácia.
Obsah zákazky a objednaných výkonov sa môže po vzájomnej písomnej dohode medzi
obchodnými stranami meniť.
1.1.5

Spôsob použitia

Poskytovateľ po kompletnom vyplatení zákazky a objednaných výkonov dáva právo
objednávateľovi používať CommuSim produkt pre potreby výcviku riadiacich letovej
prevádzky. Licencia je časovo neobmedzená a platí pre nasadenie pre konkrétnu výcvikovú
učebňu a požadovaný počet klientov.

2.

Objednávateľ poskytol poskytovateľovi všetky podklady, údaje a informácie, vrátane
projektovej dokumentácie nevyhnutné pre riadne zhotovenie diela. Poskytovateľ
vyhlasuje, že získal všetky podklady, údaje a informácie nevyhnutné pre riadne
zhotovenie diela a oboznámil sa s nimi, že sú pre neho ako aj pre zhotovenie diela
postačujúce a vhodné a nemá k nim žiadne výhrady.
Článok IV.
Vykonanie a odovzdanie diela

1. Poskytovateľ je povinný vykonať pre objednávateľa dielo na vlastné náklady a na vlastné
nebezpečenstvo riadne a včas v súlade s podmienkami dohodnutými v tejto Zmluve.
Poskytovateľ je povinný pri vykonávaní diela postupovať s odbornou starostlivosťou
pričom musí dodržiavať pokyny a požiadavky Objednávateľa, ako aj príslušné právne
predpisy platné na územní SR, platné STN (EN), technologické postupy, všeobecne
záväzné technické požiadavky.
2. Poskytovateľ je povinný vykonať dielo osobne, resp. prostredníctvom svojich
kvalifikovaných a odborne spôsobilých zamestnancov, za ktorých činnosť zodpovedá tak,
akoby ju vykonával osobne. Poskytovateľ nie je oprávnený dať dielo na vlastnú
zodpovednosť vykonať tretej osobe.
3. Poskytovateľ vykoná dohodnuté dielo samostatne a pri určení spôsobu vykonania diela
nie je viazaný pokynmi objednávateľa.
4. Poskytovateľ je povinný obstarať veci potrebné na vykonanie diela. Kúpna cena týchto
vecí je zahrnutá v cene za vykonanie diela.
5. Poskytovateľ je povinný vykonať dielo najneskôr do 15. novembra 2017 a najneskôr
v tento deň ho aj odovzdať objednávateľovi. Poskytovateľ môže po predchádzajúcej ústnej
dohode s objednávateľom dielo vykonať a odovzdať aj pred týmto dátumom.
6. Objednávateľ je povinný poskytnúť poskytovateľovi za účelom vykonania diela potrebnú
súčinnosť, najmä umožniť poskytovateľovi potrebný prístup do priestorov, v ktorých má
byť dielo vykonané a určiť priestor na uloženie potrebného materiálu. V prípade, ak
objednávateľ poskytovateľovi potrebnú súčinnosť neposkytne, poskytovateľ nie je
v omeškaní s plnením svojho záväzku vykonať a odovzdať dielo, a to počas celej doby,
v ktorej je objednávateľ v omeškaní so splnením svojej povinnosti poskytnúť súčinnosť.
7. Miestom odovzdania diela je sídlo objednávateľa uvedené v článku
Zmluvy.

I. bod 1. tejto

8. Pred odovzdaním vykonaného diela je poskytovateľ povinný umožniť objednávateľovi
oboznámiť sa s ním. V prípade ak bude objednávateľ po oboznámení sa s vykonaným
dielom požadovať jeho ďalšiu úpravu, je poskytovateľ povinný túto vykonať len vtedy, ak
medzi poskytovateľom a objednávateľom dôjde k dohode o primeranom zvýšení ceny za
vykonanie diela a podpísaním dodatku k tejto zmluve v súlade s § 18 zákona č. 343/2015
Z. z. o verejnom obstarávaní a o zmene a doplnení niektorých zákonov v znení neskorších
predpisov (ďalej len „zákon o verejnom obstarávaní“). Dohoda o zvýšení ceny za
vykonanie diela nie je však potrebná v prípade, ak má vykonané dielo vady a nedorobky,
za ktoré poskytovateľ zodpovedá, a ktoré je z tohto dôvodu povinný bezodplatne

odstrániť.
9. Prevzatie diela objednávateľ poskytovateľovi písomne potvrdí podpisom odovzdávacieho a
preberacieho protokolu. Bez písomného potvrdenia nie je poskytovateľ povinný dielo
odovzdať. V rámci preberacieho konania dodá poskytovateľ objednávateľovi prevádzkový
poriadok a návod na obsluhu v písomnej forme a na elektronickom nosiči.
10. Objednávateľ nie je povinný prevziať od poskytovateľa dielo v prípade, ak má vykonané
dielo vady a nedorobky, ktoré bránia jeho riadnemu užívaniu.
11. Po vykonaní diela je poskytovateľ povinný odstrániť odpady a nečistoty, ktoré vznikli pri
vykonávaní diela.
Článok V.
Nebezpečenstvo škody na diele a vlastnícke právo k dielu
1.

Nebezpečenstvo škody na diele znáša až do okamihu odovzdania diela poskytovateľ.
Odovzdaním diela prechádza nebezpečenstvo škody na diele na objednávateľa.

2.

Vlastníkom diela je od začiatku jeho vykonávania objednávateľ.

3.

Poskytovateľ diela vyhlasuje a podpisom tejto Zmluvy ručí, že plnením predmetu zmluvy
nebude porušené autorské právo a/alebo právo priemyselného vlastníctva a/alebo právo
iného duševného vlastníctva tretej strany. Poskytovateľ uhradí objednávateľovi náhradu
škody, ktoré mu vzniknú v dôsledku uplatnenia si nároku treťou stranou z dôvodu
porušenia autorského práva a/alebo práva priemyselného vlastníctva a/alebo práva iného
duševného vlastníctva.

4.

Objednávateľ má právo používať CommuSim produkt len na hardvéry odporúčanom
dodávateľom. Nemá právo kopírovať softvér na iné zariadenia mimo licenčných
podmienok.

5.

Poskytovateľ ma právo vykonať primerané technické kroky, ktoré budú viesť k ochrane
pred neoprávneným použitím.
Článok VI.
Cena za vykonanie diela

1.

Cena za vykonanie diela je stanovená dohodou Zmluvných strán v súlade so zákonom
č. 18/1996 Z. z. o cenách v znení neskorších predpisov, vyhláškou č. 87/1996 Z. z.
v znení neskorších predpisov a v súlade s cenovou ponukou poskytovateľa, ktorú
predložil vo verejnej súťaži.

2.

Zmluvné strany sa dohodli, že cena za dielo, ktoré poskytovateľ vykoná pre
objednávateľa je:
99 976,62 EUR bez DPH (slovom: deväťdesiatdeväťtisícdeväťstosedemdesiatšesť
62/100 eur), výška DPH 19 995,32 EUR, spolu 119 971,94 EUR vrátane DPH (slovom:
stodevätnásťtisícdeväťstosedemdesiatjeden 94/100 eur)

3.

Cena za vykonanie diela obsahuje všetky náklady poskytovateľa, ktoré budú vynaložené
na zhotovenie diela a vypracovanie ďalších dokumentov. Zmluvné strany sa dohodli, že
cena za dielo podľa bod 2. tohto článku je konečná pevná cena, na ktorú nemá a nebude

mať vplyv inflácia ani iný nárast cien materiálov, služieb alebo prác.
4.

Poskytovateľ nemá v zmysle bodu 3. tohto článku nárok na vyššiu cenu ako je stanovená v
bode 2. tohto článku, a všetky náklady a výdavky, ktoré bude mať pri plnení predmetu
zmluvy sú teda v tejto cene započítané.

5. Nárok poskytovateľa na zaplatenie ceny za vykonanie diela vzniká okamihom
odovzdania diela.
6. Cena bude uhradená po doručení faktúry objednávateľovi za podmienky, že faktúra bude
obsahovať všetky náležitosti podľa zákona č. 222/2004 o dani z pridanej hodnoty v znení
neskorších predpisov v lehote splatnosti 30 dní. Pokiaľ nebude mať faktúra dohodnuté
náležitosti, má objednávateľ právo ju vrátiť. Splatnosť faktúry v takomto prípade nastáva
až odo dňa doručenia opraveného dokladu. Objednávateľ neposkytuje preddavok na
predmet zákazky.
Článok VII.
Zodpovednosť za vady diela
1. Poskytovateľ zodpovedá za vady, ktoré má dielo v čase jeho odovzdania objednávateľovi,
a to aj vtedy, keď tieto vady vyjdú najavo až neskôr.
2. Poskytovateľ zodpovedá aj za vady, ktoré sa na diele vyskytnú počas dohodnutej záručnej
doby na dielo. Zmluvné strany sa dohodli, že záručná doba na dielo je 24 mesiacov
pre hardvér a 48 mesiacov pre softvér a začína plynúť od okamihu odovzdania diela. V
prípade, že objednávateľ prevezme dielo s vadami, ktoré objednávateľ vytkne
poskytovateľovi v odovzdávacom a preberacom protokole, dohodnutá záručná doba na
dielo začne plynúť až odo dňa odstránenia týchto vád.
3. Objednávateľ je povinný vytknúť poskytovateľovi vady diela, za ktoré poskytovateľ
zodpovedá, bez zbytočného odkladu po tom, čo sa o nich dozvie.
4. Poskytovateľ je povinný v prípade uplatnenia vád diela objednávateľom
predchádzajúceho bodu tohto článku vady diela bezodkladne, najneskôr do 30
doručenia uplatnenia vád objednávateľom na adresu poskytovateľa podľa č. I. bod
Zmluvy, na svoje náklady odstrániť podľa požiadaviek a pokynov objednávateľa
opätovne odovzdať objednávateľovi.

podľa
dní od
2. tejto
a dielo

5. Práva objednávateľa zo zodpovednosti za vady sa riadia príslušnými ustanoveniami
Obchodného zákonníka.
Článok VIII.
Sankcie
1.

V prípade omeškávania poskytovateľa s odovzdaním diela je poskytovateľ povinný
zaplatiť objednávateľovi zmluvnú pokutu vo výške 0,05 % z ceny diela za každý začatý
deň omeškania až do jeho úplného ukončenia.

2.

V prípade omeškania poskytovateľa s odstránením uplatnených vád diela je poskytovateľ
povinný zaplatiť objednávateľovi zmluvnú pokutu vo výške 0,05 % z ceny diela za
každý začatý deň omeškania s odstránením vady.

3.

Zaplatenie zmluvnej pokuty podľa tejto Zmluvy žiadnym spôsobom neobmedzuje právo
objednávateľa na náhradu škody podľa príslušných predpisov.

4.

V prípade omeškania objednávateľa s úhradou ceny za dielo má poskytovateľ právo
požadovať na úrok z omeškania vo výške 0,05% z dlžnej sumy bez DPH za každý deň
omeškania až do zaplatenia.
Článok IX.
Ukončenie Zmluvy

1.

Túto Zmluvu možno ukončiť len písomnou dohodou Zmluvných strán alebo písomným
odstúpením od Zmluvy uskutočneným výlučne na základe ustanovení tejto Zmluvy alebo
Obchodného zákonníka.

2.

Objednávateľ má právo odstúpiť od tejto Zmluvy najmä v prípade, ak
a) je proti poskytovateľovi vedené konkurzné alebo reštrukturalizačné konanie, ktoré začne
po podpise tejto Zmluvy;
b) v čase jej uzavretia existoval dôvod na vylúčenie poskytovateľa pre nesplnenie
podmienky účasti podľa § 32 ods. 1 zákona o verejnom obstarávaní;
c) poskytovateľ nemal v čase jej uzavretia v registri konečných užívateľov výhod
zapísaných konečných užívateľov výhod alebo ak bolo právoplatne rozhodnuté
o vyčiarknutí poskytovateľa z registra konečných užívateľov výhod alebo ak mu bol
právoplatne uložený zákaz účasti podľa § 182 ods. 3 zákona o verejnom obstarávaní.
Článok X.
Prevod práv a povinností

1. Zmluvné strany sa dohodli, že žiadna zo Zmluvných strán nie je oprávnená odplatne alebo
bezodplatne previesť svoje práva a povinnosti vyplývajúce z tejto Zmluvy na tretiu osobu
bez predchádzajúceho výslovného písomného súhlasu druhej Zmluvnej strany s takýmto
prevodom práv a povinností, ako aj s obsahom a znením akejkoľvek zmluvy, predmetom
ktorej je prevod práv a povinností alebo postúpenie pohľadávok vyplývajúcich z tejto
Zmluvy.
2. Zmluvné strany sa dohodli, že postúpenie pohľadávky je možné vykonať so súhlasom
druhej Zmluvnej strany len do výšky základu dane. Zmluvné strany sa zaväzujú
vysporiadať daň z pridanej hodnoty v zmysle zákona č. 222/2004 Z. z. v znení neskorších
právnych predpisov a uhradiť ju priamo.
Článok XI.
Záverečné ustanovenia
1. Zmluva nadobúda platnosť dňom jej podpisu oprávnenými zástupcami zmluvných strán a
účinnosť dňom nasledujúcim po dni jej zverejnenia v Centrálnom registri zmlúv Úradu
vlády Slovenskej republiky v súlade s § 47a zákona č. 40/1964 Zb. Občiansky zákonník v
znení neskorších predpisov.
2. Poskytovateľ vyhlasuje, že má oprávnenie vykonávať činnosť v rozsahu predmetu tejto
Zmluvy. Poskytovateľ je povinný zabezpečiť počas celej doby realizácie diela platnosť
takéhoto oprávnenia. Ak objednávateľ o to požiada, je poskytovateľ povinný umožniť mu
nahliadnuť do tohto oprávnenia, resp. na požiadanie objednávateľa zhotoviť overené
fotokópie tohto oprávnenia.
3. Práva a povinnosti zmluvných strán, ktoré nie sú upravené touto zmluvou, sa spravujú
príslušnými ustanoveniami Obchodného zákonníka.
4. Meniť a dopĺňať túto zmluvu je možné len na základe zhodného prejavu vôle zmluvných

strán písomnými dodatkami.
5. Táto zmluva podlieha podľa zákona č. 211/2000 Z. z. o slobodnom prístupe k
informáciám a o zmene a doplnení niektorých zákonov v znení neskorších predpisov
povinnému zverejneniu v Centrálnom registri zmlúv vedenom na Úrade vlády Slovenskej
republiky.
6. Zmluva je vyhotovená v šiestich rovnopisoch, z ktorých jeden obdrží poskytovateľ a päť
objednávateľ.
7. Zmluva je uzatvorená na dobu určitú do 31.decembra 2017.
8. Táto Zmluva môže byť menená alebo dopĺňaná len v súlade s § 18 zákona o verejnom
obstarávaní písomnými očíslovanými dodatkami k tejto Zmluve, ktoré musia byť
podpísané obidvoma Zmluvnými stranami, inak je táto zmena alebo doplnenie neplatné.
9. V prípade, že sa niektoré z ustanovení tejto Zmluvy, vzhľadom na neskoršiu legislatívnu
zmenu alebo z akéhokoľvek iného dôvodu, stane právne neúčinné alebo neplatné, uvedené
nemá za následok neplatnosť celej Zmluvy.
10. Zmluvné strany súhlasia so zverejnením tejto zmluvy v Centrálnom registri zmlúv Úradu
vlády Slovenskej republiky.
11. Zmluvné strany vyhlasujú a potvrdzujú, že súhlasia s obsahom zmluvy, že táto zmluva
vyjadruje ich skutočnú, vážnu a slobodnú vôľu a že túto zmluvu neuzavreli ani v tiesni ani
za nápadne nevýhodných podmienok. Na znak toho zmluvné strany túto zmluvu
vlastnoručne podpisujú.

V Žiline dňa ......................

V Liptovskom Mikuláši dňa ......................

Za poskytovateľa:

Za objednávateľa:

...................................................................
Ing. Marek ČIBENKA
konateľ

...................................................................
doc. Ing. Jozef PUTTERA, CSc.
rektor

