Ev. č. MK – 62/2019/M

Zmluva o dielo
uzatvorená podľa § 536 a nasl. zákona č. 513/1991 Zb. Obchodného zákonníka v znení neskorších predpisov
(ďalej len „Obchodný zákonník“)
a zákona č. 343/2015 Z. z. o verejnom obstarávaní a o zmene a doplnení niektorých zákonov v znení neskorších predpisov
(ďalej len „ZVO“)

Článok 1.
Zmluvné strany
Objednávateľ:
1.

Názov:

Ministerstvo kultúry Slovenskej republiky

Sídlo:

Námestie SNP 33, 813 31 Bratislava

IČO:

00 165 182

DIČ:

2020830042

IČ DPH:

nie je platca DPH

Banka:

Štátna pokladnica

IBAN:
V mene objednávateľa koná:

Mgr. Kamil Peteraj, generálny tajomník služobného úradu
(zainteresovaná osoba – § 23 ods. 3 ZVO)

tel., e-mail:

+421 – 2 – 2048 2202, kgtsu@culture.gov.sk

Kontaktná osoba:
(zainteresovaná osoba – § 23 ods. 3 ZVO)
tel., e-mail kontaktnej osoby:
(ďalej len „objednávateľ“)
Zhotoviteľ:
2.

Názov:

Plaut Slovensko, s.r.o.

Sídlo:

Karloveská 34, 8421 04 Bratislava

IČO:

35 785 284

DIČ:

2020277688

IČ DPH:

SK2020277688

Bankové spojenie:
IBAN:
Zapísaný v Obchodnom registri: Okresného súdu Bratislava I, Oddiel: Sro, vložka číslo: 21436/B
V mene zhotoviteľa koná:

Mgr. Martin Sepp, konateľ

tel., e-mail:

+421 – 2 – 3215 1411, info@plaut.sk

Kontaktná osoba:
tel, e-mail kontaktnej osoby:
(ďalej len „zhotoviteľ“)
Preambula
1.

Zmluvné strany uzatvárajú zmluvu ako výsledok zadávania zákazky s nízkou hodnotou podľa § 117 zákona
č. 343/2015 Z. z. o verejnom obstarávaní a o zmene a doplnení niektorých zákonov v znení neskorších predpisov
(ďalej len „zákon o verejnom obstarávaní“) na predmet zákazky „Vytvorenie popisu Enterprise architektúry a modelu
Enterprise architektúry informačných systémov Ministerstva kultúry SR“. Ponuka zhotoviteľa tvorí prílohu č. 1
k tejto zmluve.

Zmluva o dielo Ev. č. MK – 62/2019/M

strana 1 z/zo 12

Článok 2.
Predmet zmluvy
1.

Predmetom zmluvy je vytvorenie popisu Enterprise architektúry a modelu Enterprise architektúry informačných
systémov Ministerstva kultúry SR (ďalej ako „predmet zmluvy“ alebo „dielo“).

2.

Predmetom zmluvy je: (a) Vytvorenie popisu Enterprise architektúry informačných systémov Ministerstva kultúry SR
použitím architektúry a metodiky TOGAF a architektonického rámca na modelovanie architektúry ArchiMate;
(b) Vytvorenie modelu Enterprise architektúry informačných systémov Ministerstva kultúry SR.
a)

Vytvorenie popisu Enterprise architektúry informačných systémov Ministerstva kultúry SR použitím
architektúry a metodiky TOGAF a architektonického rámca na modelovanie architektúry ArchiMate, ktorý bude
zahŕňať:
–
Ciele a prínosy implementácie EA v prostredí Ministerstva kultúry SR.
–
Dôvody používania TOGAF a ArchiMate pri popise návrhu EA informačných systémov.
–
Návrh na implementáciu projektov v súlade s popisom EA informačných systémov.
–
Návrh implementačného plánu zavedenia EA informačných systémov.
–
Nevyhnutné predpoklady k dosiahnutiu personálneho zabezpečenia a podpory spracovania EA
informačných systémov v rámci Ministerstva kultúry SR.
–
Návrh/úprava vnútorného aktu riadenia k centrálnemu riadeniu, budovaniu a rozvoju informačných
systémov Ministerstva kultúry SR a organizácií v jeho zriaďovateľskej pôsobnosti (ďalej len „PRO“);
Zoznam organizácií v zriaďovateľskej pôsobnosti Ministerstva kultúry Slovenskej republiky je uvedený na
webovom sídle v časti http://www.culture.gov.ak/organizacie-ministerstva-c.html.
–
bude pre účely správy objektu evidencie vytvorený nový register.
Výstup bude dodaný v OpenDocument formáte (ODF 1.2).

b)

Vytvorenie modelu Enterprise architektúry informačných systémov, ktorý bude obsahovať:
–

Trojvrstvový model enterprise architektúry rezortu, v členení na:
–
Biznis vrstvu
–
Aplikačnú vrstvu
–
Technologickú vrstvu
Predpokladaný počet informačných systémov Ministerstva kultúry SR a jeho PRO na vytvorenie popisu
Enterprise Architektúry Ministerstva kultúry SR je cca 100 ks, predpokladaný počet koncových služieb je
cca 200 ks.

–

Pohľady (views)
–
Existujúci stav informačných systémov rezortu:
–
Application usage view AS IS – pohľad bude popisovať prepojenie koncových služieb a aplikačných
komponentov (zvlášť pre centrálne IS Ministerstva kultúry SR a zvlášť pre PRO).
–
Application cooperation view AS IS – pohľad bude popisovať vzájomné prepojenie jednotlivých
aplikačných komponentov (ISVS) (zvlášť pre centrálne IS Ministerstva kultúry SR a zvlášť pre PRO).
–
Technology usage view AS IS – pohľad bude popisovať na akých technologických uzloch a v akých
dátových centrách – lokáciách sú prevádzkované jednotlivé aplikačné komponenty (ISVS) (zvlášť pre
centrálne IS Ministerstva kultúry SR a zvlášť pre PRO).
–

Budúci stav informačných systémov rezortu“
–
Application cooperation view TO BE – pohľad bude popisovať umiestnenie plánovaných IS
a plánovaných väzieb v rámci centrálnej architektúry rezortu.
–
Technology usage view TO BE – pohľad bude popisovať budúci stav prevádzkovania aplikačných
komponentov (ISVS), zahŕňajúci presun ISVS do gCloudu na základe plánovanej migrácie.

Model bude spracovaný v nástroji Enterprise Architect a bude dodaný v natívnom formáte, ktorý nástroj poskytuje.
Model umožní aktualizáciu Centrálneho metainformačného systému (MetaIS) s použitím exportu CSV súborov.
3.

Zhotoviteľ sa zaväzuje vyhotoviť dielo vo vlastnom mene a na vlastnú zodpovednosť.

4.

Zhotoviteľ sa zaväzuje na vyhotovené dielo (vrátane všetkých jeho súčastí) udeliť licenciu „Creative Commons
Attribution-ShareAlike International“ – CC BY-SA (https://creativecommons.org/licenses/by-sa/4.0/).

5.

Objednávateľ sa zaväzuje dielo prevziať a zaplatiť zhotoviteľovi dohodnutú cenu pokiaľ osobitné predpisy neurčujú inak
(napr. § 15 zák. č. 315/2016 Z. z.).

Zmluva o dielo Ev. č. MK – 62/2019/M

strana 2 z/zo 12

6.

Protokolárne odovzdanie a prebratie predmetu zmluvy bude realizované na základe preberacieho protokolu, ktorého
súčasťou budú doklady požadované touto zmluvou, v ktorých budú uvedené základné údaje o zhotovení diela a ktoré
musia byť podpísané oboma zmluvnými stranami.

Článok 3.
Miesto realizácie predmetu zmluvy
1.

Miestom odovzdania predmetu zmluvy je sídlo objednávateľa.

Článok 4.
Doba realizácie predmetu zmluvy
1.

Zmluvné strany sa dohodli že zhotoviteľ odovzdá dielo:
a)

v časti podľa písm. a) ods. 2. článku 2 tejto zmluvy do 40 dní odo dňa nadobudnutia účinnosti tejto zmluvy a
dodania nevyhnutnej vstupnej dokumentácie zo strany objednávateľa.

b)

v časti podľa písm. b) ods. 2. článku 2 tejto zmluvy do 80 dní odo dňa prevzatia a schválenia čiastkového diela
podľa písm. a) ods. 2. článku 2 tejto zmluvy objednávateľom.

2.

Zmluvné termíny uvedené v bode 1. tohto článku sú termíny najneskoršie prípustné a neprekročiteľné s výnimkou:
a) vyššej moci, t. j. v prípade udalostí, ktoré nie sú závislé od vôle zmluvných strán a tieto ich nemôžu ovplyvniť
(neočakávané prírodné a iné javy),
b) v prípade nevyhnutných zmien rozsahu diela, ktoré vyplynuli z nepredvídateľných okolností, len podľa pokynov
objednávateľa; v prípade takejto zmeny rozsahu diela zmluvné strany budú riešiť túto skutočnosť vždy zmluvne,
kde bude uvedená zmena rozsahu diela a z toho vyplývajúca prípadná zmena termínu ukončenia diela ak si to
zmeny rozsahu diela vyžiadajú, a to výlučne v súlade s príslušnými ustanovenia zákona o verejnom obstarávaní
(najmä § 18 ods. 1 písm. b) a c) ZVO). V prípade ak nedôjde k takejto zmluvnej dohode, má sa za to, že k zmene
termínu diela nedošlo,
c) vydania príkazov, zákazov, obmedzení, vydaných orgánmi verejnej moci, ak neboli vydané v dôsledku konania
alebo nekonania zhotoviteľa.

3.

V prípade uplatnenia predĺženia lehoty dokončenia predmetu zmluvy alebo jeho časti podľa bodu 2. tohto článku sa
určia nové lehoty podľa dĺžky preukázaného zdržania.

4.

Ukončením prác alebo ich častí sa rozumie ich riadne odovzdanie objednávateľovi protokolom o odovzdaní a prevzatí,
v ktorom bude oboma zmluvnými stranami stanovené, že dielo je odovzdané bez takých závad a nedorobkov, ktoré by
bránili jeho predčasnému alebo trvalému užívaniu pokiaľ ich zavinil zhotoviteľ a ktorý musí byť podpísaný oboma
zmluvnými stranami.

5.

Ak zhotoviteľ mešká s dodaním predmetu zmluvy podľa ustanovení v tomto článku zmluvy, objednávateľ je oprávnený
žiadať náhradu škody v zmysle § 373 a nasledujúcich Obchodného zákonníka, ktorá mu týmto vznikla.

6.

V prípade zastavenia prác z dôvodov na strane objednávateľa budú vykonané práce odúčtované podľa stupňa
rozpracovanosti a podľa skutočne zdokladovaných nákladov zo strany zhotoviteľa.

Článok 5.
Zmluvná cena
1.

Cena za predmet zmluvy je stanovená podľa § 3 zákona NR SR č. 18/1996 Z. z. o cenách v znení neskorších predpisov
a Vyhlášky č. 87/1996 Z. z., ktorou sa vykonáva zákon o cenách v znení neskorších zmien a doplnkov ako cena
maximálna a platná počas doby trvania zmluvy okrem prípadov uvedených v tomto článku zmluvy. Cena za predmet
zmluvy je nasledovná:
–
Celková cena v EUR bez DPH za kompletnú dodávku predmetu zmluvy:_____________________47 800,00 €
–
Sadzba DPH v %______________________________________________________________________20 [%]
–
Výška DPH v EUR za kompletnú dodávku predmetu zmluvy:________________________________9 560,00 €
–
Celková cena v EUR vrátane DPH za kompletnú dodávku predmetu zmluvy:__________________57 360,00 €
–
Celková cena v EUR vrátane DPH za kompletnú dodávku slovom:
Päťdesiat sedem tisíc tristo šesťdesiat €.

Zmluva o dielo Ev. č. MK – 62/2019/M

strana 3 z/zo 12

–
–
–

cena bez DPH za dodávku predmetu zmluvy podľa písm. a) ods. 2. článku 2 tejto zmluvy_______11 000,00 €
výška DPH za dodávku predmetu zmluvy podľa písm. a) ods. 2. článku 2 tejto zmluvy___________2 200,00 €
cena vrátane DPH za dodávku predmetu zmluvy podľa písm. a) ods. 2. článku 2 tejto zmluvy___13 200,00 €

–
–
–

cena bez DPH za dodávku predmetu zmluvy podľa písm. b) ods. 2. článku 2 tejto zmluvy_______36 800,00 €
výška DPH za dodávku predmetu zmluvy podľa písm. b) ods. 2. článku 2 tejto zmluvy___________7 360,00 €
cena vrátane DPH za dodávku predmetu zmluvy podľa písm. b) ods. 2. článku 2 tejto zmluvy___44 160,00 €

DPH bude účtovaná v aktuálnej sadzbe podľa príslušných právnych predpisov platných v čase fakturácie.
2.

Cena predstavuje dohodnutú cenu všetkých plnení a záväzkov zhotoviteľa podľa tejto zmluvy vrátane záväzkov
vyplývajúcich zo zhotoviteľom poskytnutej záruky za kvalitu. V cene diela sú zahrnuté všetky náklady zhotoviteľa
potrebné k dodaniu predmetu tejto zmluvy.

3.

K zmene ceny za dielo nemôže dôjsť z dôvodov na strane zhotoviteľa počas platnosti tejto zmluvy. Cenu predmetu
zmluvy je prípustné upraviť počas platnosti zmluvy len formou písomného dodatku k zmluve, a to len v prípade
preukázateľných zmien právnych predpisov (napr. daňové zákony, colné zákony, vyhlášky, iné administratívne
opatrenia štátu. Zmena ceny nemôže mať za následok zvyšovanie dohodnutej ceny plnenia a zmenu povahy
a rozširovanie rozsahu predmetu zmluvy alebo jeho časti alebo zmenu ekonomickej rovnováhy zmluvy v prospech
zhotoviteľa.

4.

K zmene ceny môže dôjsť len v súlade s ustanoveniami § 18 ZVO (najmä § 18 ods. 1 písm. b) alebo c) ZVO nie
však výlučne).

Článok 6.
Platobné podmienky
1.

Predmet zmluvy bude financovaný formou bezhotovostného platobného styku, bez poskytnutia preddavku.
Dohodnutú cenu za predmet zmluvy v EUR vrátane DPH objednávateľ uhradí na základe predložených faktúr, s lehotou
splatnosti do 30 dní odo dňa ich doručenia objednávateľovi bezhotovostným platobným stykom. Platobná povinnosť
objednávateľa sa považuje za splnenú v deň, keď bude z jeho bankového účtu poukázaná príslušná platba na účet
zhotoviteľa. Zhotoviteľ má nárok na vystavenie dvoch faktúr po vyhotovení predmetu zmluvy podľa písm. a) ods. 2.
článku 2 tejto zmluvy a vyhotovení predmetu zmluvy podľa písm. b) ods. 2. článku 2 tejto zmluvy.

2.

Faktúry musia obsahovať náležitosti v zmysle ustanovení § 3a ods. 1 zákona č. 513/1991 Zb. Obchodného zákonníka
v znení neskorších predpisov a zákona č. 222/2004 Z. z. o DPH v znení neskorších predpisov. Neoddeliteľnou súčasťou
faktúr bude protokol o odovzdaní a prevzatí diela spolu s dokladmi podľa bodu 5. článku 6. tejto zmluvy, potvrdený
oprávneným zástupcom zhotoviteľa a oprávneným zástupcom objednávateľa, ktorí svojím podpisom potvrdia
odovzdanie a prevzatie predmetu zmluvy. Okrem povinných náležitostí podľa vyššie uvedených právnych noriem musí
faktúra obsahovať:
–
názov diela,
–
predmet úhrady,
–
číslo ZoD (dodatku k ZoD),
–
čiastku k úhrade spolu,
–
splatnosť faktúry.

3.

Faktúry budú predkladané v dvoch vyhotoveniach.

4.

V prípade, že faktúra nebude obsahovať náležitosti podľa predchádzajúcich bodov tohto článku zmluvy, objednávateľ
má právo vrátiť ju zhotoviteľovi v lehote splatnosti na doplnenie a prepracovanie. V takomto prípade sa preruší lehota
splatnosti a nová lehota splatnosti pre objednávateľa začne plynúť doručením opravenej resp. novej faktúry
objednávateľovi.

5.

Podkladom pre vystavenie faktúry bude protokol o odovzdaní a prevzatí prác po úplnom ukončení diela, podľa bodu 5.
článku 7. tejto zmluvy.

6.

Ak má dodávateľ sídlo v členskom štáte Európskej únie mimo územia Slovenskej republiky, faktúru podľa tohto článku
vystaví v súlade s príslušnými predpismi záväznými v krajine jeho sídla.

Zmluva o dielo Ev. č. MK – 62/2019/M

strana 4 z/zo 12

Článok 7.
Dodacie a realizačné podmienky
1.

Zhotoviteľ je povinný zhotoviť a odovzdať dielo riadne a včas. Dielo je zhotovené a odovzdané riadne, ak spĺňa všetky
požiadavky podľa zmluvy, podľa pokynov objednávateľa a zodpovedá predmetu zmluvy. Dielo musí byť zhotovené v
kvalite stanovenej objednávateľom, právnymi predpismi a bez chýb, ktoré by mohli mať za následok vznik škody alebo
inej ujmy na strane objednávateľa alebo tretej osoby.

2.

S informáciami a podkladmi označenými zhotoviteľom ako jeho obchodné tajomstvo, musí objednávateľ zaobchádzať dôverne.

3.

Zhotoviteľ vykoná v rámci svojich zmluvných plnení všetky potrebné vedľajšie, pomocné a dodatočné činnosti, ktoré
síce nie sú objednávateľom výslovne špecifikované, ale sú pre úplnú, vecnú a odbornú realizáciu predmetu zmluvy zo
strany zhotoviteľa, resp. funkčnosť, nevyhnutné. Za presné vymedzenie rozsahu plnenia predmetu zmluvy zodpovedná
zhotoviteľ, ktorý je povinný dôkladne zvážiť všetky okolnosti plnenia predmetu tejto zmluvy do takej miery, aby bol
schopný plnenie predmetu zmluvy zabezpečiť tak, aby bolo vykonané riadne a včas a v súlade so všetkými
podmienkami stanovenými zmluvou. Ak sa v osobitných prípadoch, z objektívnych a nepredvídaných príčin vyskytne
potreba realizácie činnosti nad rámec určený zmluvou, budú tieto zhotoviteľovi uhradené len na základe osobitného
dodatku k zmluve, a to v prípade, že tieto činnosti neboli obsiahnuté v dokumentácii a pokynoch objednávateľa,
predložených zhotoviteľovi pred podpisom zmluvy a boli objednávateľom odsúhlasené formou dodatku k tejto zmluve
za podmienok uvedených v zmluve. To isté platí pre odchýlky a doplnky zmluvy, ktoré sú potrebné na základe
zákonných a administratívnych ustanovení, predpisov a nariadení vydaných po podpísaní zmluvy. V uvedených
prípadoch je nevyhnutné dodržať postup v súlade s bodom 3. článku 5 tejto zmluvy.

4.

Spolupôsobenie objednávateľa:
a) Spolupôsobením objednávateľa sa rozumie plnenie povinnosti objednávateľa, ktoré je nevyhnutné k riadnemu
a včasnému splneniu povinností zhotoviteľa, najmä k riadnemu a včasnému vykonaniu diela alebo jeho časti
zhotoviteľom a k riadnemu a včasnému odstráneniu prípadných vád diela zhotoviteľom.
b) Objednávateľ v rozsahu nevyhnutne potrebnom poskytne na vyzvanie zhotoviteľa súčinnosť pri zaobstarávaní
podkladov potrebných pre realizáciu diela, doplňujúcich údajov, spresnení podkladov, vyjadrení a stanovísk,
ktorých potreba vznikne v priebehu plnenia tejto zmluvy. Toto spolupôsobenie poskytne zhotoviteľovi vo
vzájomne dohodnutom čase, inak v primeranej lehote.
c) Objednávateľ zabezpečí účasť kompetentných zástupcov objednávateľa na rokovaniach počas realizácie diela na
základe výzvy zhotoviteľa, a zabezpečí priebežné prerokovanie predkladaných návrhov technických a technologických riešení v záujme zabezpečenia plynulého postupu pri zhotovovaní diela.

5.

Odovzdanie diela:
a) Dielo sa považuje za dokončené dňom odovzdania diela objednávateľovi písomným protokolom o odovzdaní
a prevzatí diela, pričom protokol musí byť podpísaný štatutárnymi zástupcami obidvoch zmluvných strán a musí
byť v ňom vyjadrené, že dielo je odovzdané bez závad a nedorobkov, ktoré bránia jeho trvalému, či dočas nému užívaniu.
b) Preberací protokol bude obsahovať označenie diela, číslo zmluvy, dátum podpisu preberacieho protokolu, podpis
zmluvných strán.
c) Protokolárnym prevzatím diela objednávateľom prechádza vlastnícke právo a nebezpečenstvo škody na
objednávateľa.
d) Prevzatie predmetu diela môže byť odmietnuté pre závady a nedorobky a to až do termínu ich odstránenia.
e) Zhotoviteľ je povinný najneskôr 10 kalendárnych dní vopred písomne oznámiť objednávateľovi, kedy bude dielo
pripravená na odovzdanie.
f) Zhotoviteľ je na preberacie konanie povinný pripraviť návrh odovzdávacieho a preberacieho protokolu a všetky
svoje doklady vrátane zoznamu týchto dokladov tak, aby ich porovnaním s dokladmi objednávateľa sa zabezpečilo
úplné a rýchle odovzdanie a prevzatie a to v písomnej forme, prípadne na CD (DVD a pod.).
g) Objednávateľ nie je povinný prevziať dokončené dielo, iba ak zistené vady a nedorobky bránia plneniu jeho účelu.
h) Ak objednávateľ odmieta dielo prevziať, je povinný uviesť dôvody. Po odstránení dôvodov neprevzatia sa opakuje
preberacie konanie v nevyhnutnom rozsahu a spíše sa dodatok k pôvodnému odovzdávaciemu a preberaciemu protokolu.

Zmluva o dielo Ev. č. MK – 62/2019/M

strana 5 z/zo 12

Článok 8.
Zodpovednosť za vady
1.

Zhotoviteľ zodpovedá za tie vady diela, ktoré malo v čase odovzdania a prevzatia a vady vzniknuté po tomto čase, ak
vznikli porušením povinností zhotoviteľa.

2.

Zhotoviteľ je zodpovedný za to, že predmet plnenia má v dobe prevzatia zmluvne dohodnuté vlastnosti, že nemá vady,
ktoré by rušili, alebo znižovali hodnotu alebo schopnosť jeho používania k zvyčajným alebo v zmluve predpokladaným
účelom.

3.

Ak odovzdané dielo bude mať vady, má objednávateľ právo na dodatočné bezplatné odstránenie vád, a to odstránenie
vád dodaním náhradného plnenia alebo dodanie chýbajúceho plnenia alebo odstránenie právnych vád alebo
odstránenie vád opravou. Ak vady nie je možné úplne odstrániť a takéto vady nebránia riadnemu užívaniu diela
v súlade s účelom diela, má objednávateľ nárok na primeranú zľavu z ceny, ktorá bude dohodnutá medzi zmluvnými
stranami. Spôsob odstránenia vady oznámi objednávateľ v oznámení o vadách diela.

4.

Na žiadosť objednávateľa je zhotoviteľ povinný bez zbytočného odkladu vady diela odstrániť, i keď neuznáva, že za vady
zodpovedá. V sporných prípadoch znáša náklady až do rozhodnutia o reklamácii zhotoviteľ.

5.

Ak je vada, ktorá podstatne ovplyvňuje použiteľnosť diela zavinená zhotoviteľom a objednávateľovi vznikla z dôvodu
vady škoda, je zhotoviteľ povinný uhradiť objednávateľovi túto škodu v zmysle § 373 a nasl. Obchodného zákonníka.

6.

Zhotoviteľ sa zaväzuje, že prípadné vady diela odstráni bezplatne do 3 pracovných dní po uplatnení oprávnenej
reklamácie alebo v inej lehote, ktorá bude písomne dohodnutá na úrovni poverených zástupcov zmluvných strán.
Ak zhotoviteľ neodstráni vady v dohodnutej lehote podľa prvej vety tohto bodu, je povinný zaplatiť objednávateľovi
zmluvnú pokutu podľa bodu 2. článku 9 tejto zmluvy.

7.

Zhotoviteľ nezodpovedá za vady spôsobené dodržaním nevhodných pokynov daných mu objednávateľom,
ak zhotoviteľ na nevhodnosť týchto pokynov upozornil a objednávateľ na ich dodržaní trval alebo ak zhotoviteľ túto
nevhodnosť ani pri vynaložení odbornej starostlivosti nemohol zistiť. Prípadné upozornenie na nevhodnosť a taktiež
odpoveď na takéto upozornenie je potrebné vykonať vždy písomnou formou osobitným listom. Vyjadrovanie sa
objednávateľa k použitiu ním predložených vecí alebo navrhovaných podkladov, materiálov alebo prvkov alebo
uložených pokynov, ak na ich nevhodnosť zhotoviteľ upozornil, je súčasťou povinností objednávateľa v rámci
poskytnutia jeho spolupôsobenia zhotoviteľovi pri realizácii diela.

8.

Prípadnú reklamáciu vady plnenia predmetu tejto zmluvy je objednávateľ povinný uplatniť u zhotoviteľa v súlade
s § 562 Obchodného zákonníka v platnom znení.

9.

V ostatných prípadoch, neupravených touto zmluvou, budú zmluvné strany postupovať podľa príslušných ustanovení
Obchodného zákonníka.

Článok 9.
Zmluvné pokuty a úroky z omeškania
1.

Pri omeškaní zhotoviteľa s vykonaním diela podľa bodu 1. článku 4 tejto zmluvy má objednávateľ voči zhotoviteľovi
právo na zaplatenie zmluvnej pokuty vo výške 0,5 % z ceny časti diela s ktorým je v omeškaní (bez DPH) za každý deň
omeškania. V prípade uplatnenia je zhotoviteľ povinný túto zmluvnú pokutu uhradiť.

2.

Pri omeškaní zhotoviteľa s odstraňovaním vady je zhotoviteľ, v prípade uplatnenia zmluvnej pokuty objednávateľom,
povinný zaplatiť objednávateľovi zmluvnú pokutu vo výške 0,2 % z ceny diela, a to za každý deň omeškania
s odstránením vady až do úplného odstránenia vady diela.

3.

Zmluvné strany sa dohodli, že zmluvná pokuta môže byť z fakturovanej čiastky odpočítaná alebo bude vykonaný zo
strany objednávateľa jednostranný zápočet.

4.

V prípade omeškania objednávateľa s úhradou peňažných záväzkov zhotoviteľovi (úhrada faktúr) má zhotoviteľ voči
objednávateľovi právo na zaplatenie úroku z omeškania z dlžnej sumy, a to vo výške 0,2% z fakturovanej a neuhradenej
sumy za každý aj začatý deň omeškania s úhradou.

5.

Zmluvné pokuty a úroky z omeškania, dohodnuté touto zmluvou hradí povinná strana nezávisle od toho, či a v akej
výške vznikne druhej zmluvnej strane v tejto súvislosti škoda, ktorú možno, podľa príslušných ustanovení Obchodného
zákonníka, vymáhať samostatne.

6.

Lehota splatnosti zmluvnej pokuty a úroku z omeškania podľa tohto článku zmluvy je 14 dní odo dňa ich písomného
uplatnenia príslušnou zmluvnou stranou.

Zmluva o dielo Ev. č. MK – 62/2019/M

strana 6 z/zo 12

7.

Zmluvné strany prehlasujú, že výška zmluvných pokút je primeraná, je v súlade so zásadami poctivého obchodného
styku a bola dohodnutá s prihliadnutím na význam zabezpečovaných povinností.

Článok 10.
Ochrana dôverných informácií a osobných údajov
1.

Zmluvné strany budú zachovávať mlčanlivosť o dôverných informáciách získaných pri plnení záväzkov z tejto zmluvy.
Dôvernými informáciami nie sú informácie, ktoré sa bez porušenia tejto zmluvy stali verejne známymi, informácie
získané oprávnene inak, ako od druhej zmluvnej strany a informácie, ktoré je objednávateľ povinný sprístupniť alebo
zverejniť podľa zákona č. 211/2000 Z. z. o slobodnom prístupe k informáciám a o zmene a doplnení niektorých zákonov
v znení neskorších predpisov (zákon o slobode informácií) alebo informácií, ktoré je povinný zverejniť podľa príslušných
ustanovení zákona o verejnom obstarávaní.

2.

Zhotoviteľ sa zaväzuje, že nedôjde k zneužitiu, resp. že neposkytne materiály týkajúce sa predmetu zákazky tretím
osobám a zachová mlčanlivosť o všetkých skutočnostiach, o ktorých sa dozvedel pri realizácii tejto zmluvy. To neplatí,
ak je poskytnutie týchto materiálov, resp. sprístupnenie informácií o skutočnostiach, o ktorých sa dozvedel pri realizácii
tejto zmluvy, potrebné pre realizáciu diela podľa tejto zmluvy.

3.

Zhotoviteľ v súlade so zákonom č. 18/2018 Z. z. o ochrane osobných údajov v znení neskorších predpisov zabezpečí
dodržiavanie povinnosti, vyplývajúcich z tohto zákona aj zo strany svojich zamestnancov a všetkých osôb, ktoré v rámci
plnenia zmluvy prídu do styku s osobnými údajmi u objednávateľa.

4.

Zmluvné strany sa zaväzujú, že upovedomia druhú stranu o porušení povinnosti mlčanlivosti bez zbytočného odkladu
potom, ako sa o takomto porušení dozvedeli.

5.

Zmluvné strany budú ochraňovať dôverné informácie druhej strany, a to s rovnakou starostlivosťou ako ochraňujú
vlastné dôverné informácie rovnakého druhu, vždy však najmenej v rozsahu primeranej odbornej starostlivosti.

6.

Povinnosť zachovávať mlčanlivosť sa nevzťahuje na prípady, ak na základe zákona alebo na základe rozhodnutia
príslušného orgánu vznikla povinnosť zverejniť dôvernú informáciu druhej zmluvnej strany alebo jej časť. O vzniku
takejto povinnosti sa budú zmluvné strany vzájomne informovať bez zbytočného odkladu.

7.

Ustanovenia odsekov tohto článku zmluvy sú platné aj po skončení jej platnosti, a to až do doby, kedy informácie sa
stanú verejne známymi.

Článok 11.
Doručovanie
1.

Doručením sa rozumie prijatie zásielky zmluvnou stranou, ktorej bola adresovaná.

2.

Akékoľvek písomnosti podľa tejto zmluvy sa doručujú na adresu tej, ktorej zmluvnej strane uvedenej pri označení
zmluvných strán v čl. 1 tejto zmluvy, pokiaľ nie je zmena adresy písomne oznámená formou doručenky druhej zmluvnej
strane. V prípade, ak sa doručovanú zásielku nepodarí riadne doručiť, považuje sa zásielka za doručenú v súlade
s týmto článkom zmluvy.

3.

Za deň doručenia zásielky sa považuje deň
a) v ktorom ju strana, ktorej bola adresovaná odoprela prijať,
b) ktorým márne uplynula odberná lehota pre jej vyzdvihnutie na pošte alebo
c) v ktorý bola na nej zamestnancom pošty vyznačená poznámka, že „adresát sa odsťahoval“, „adresát je neznámy“
alebo iná poznámka, ktorá podľa platného poštového poriadku znamená nedoručiteľnosť zásielky.

Článok 12.
Subdodávatelia a „iné osoby“
1.

Podľa § 2 ods. 5 písm. e) ZVO subdodávateľom je hospodársky subjekt, ktorý uzavrie alebo uzavrel s úspešným
uchádzačom (zhotoviteľom) písomnú odplatnú zmluvu na plnenie určitej časti zákazky (tejto zmluvy).

2.

Objednávateľ podpisom tejto zmluvy akceptuje subdodávateľov zhotoviteľa, ktorí spĺňajú podmienky účasti osobného
postavenia podľa § 32 ods. 1 ZVO a neexistuje u nich dôvod na vylúčenie podľa § 40 ods. 6 písm. a) až h) a ods. 7 ZVO,
ktorí sú zapísaní v registri partnerov verejného sektora, podľa podmienok a požiadaviek zákona č. 315/2016 Z. z.
o registri partnerov verejného sektora a o zmene a doplnení niektorých zákonov počas celého obdobia trvania tejto
zmluvy. Identifikácia subdodávateľov, predmet a rozsah ich subdodávok je uvedená v Prílohe č. 2 tejto zmluvy.

Zmluva o dielo Ev. č. MK – 62/2019/M

strana 7 z/zo 12

Identifikácia subdodávateľov podľa predchádzajúcej vety je uvedená v rozsahu: názov/obchodné meno/meno
a priezvisko, sídlo/adresa pobytu, IČO/dátum narodenia ak nebolo IČO pridelené, podiel predmetu zmluvy, predmet
subdodávky a tiež údaje o osobe oprávnenej konať za subdodávateľa v rozsahu meno a priezvisko, adresa pobytu,
dátum narodenia.
3.

Zhotoviteľ je povinný bezodkladne oznámiť objednávateľovi akúkoľvek zmenu údajov o subdodávateľovi. Zhotoviteľ
je povinný bezodkladne oznámiť objednávateľovi zmenu subdodávateľa a údaje podľa predchádzajúceho bodu 2.
tohto článku.

4.

Zhotoviteľ je povinný pred začatím plnenia predmetu zmluvy zabezpečiť, aby subdodávateľ preukázal objednávateľovi
splnenie podmienok účasti podľa § 32 ods. 1 ZVO v lehote 5 pracovných dní odo dňa podpisu tejto zmluvy oboma
zmluvnými stranami, ak tak nebolo urobené skôr. Ak subdodávateľ nespĺňa podmienky osobného postavenia podľa
§ 32 ods. 1 ZVO, v nadväznosti na požiadavku podľa § 41 ods. 1 písm. b) ZVO, objednávateľ písomne požiada zhotoviteľa
o jeho nahradenie. Zhotoviteľ je povinný návrh nového subdodávateľa doručiť objednávateľovi do 5 pracovných dní
odo dňa doručenia žiadosti. V prípade, že nový subdodávateľ nepreukáže v uvedenej lehote splnenie podmienok účasti
podľa § 32 ods. 1 ZVO, plnenie podielu predmetu zmluvy nie je oprávnený zabezpečiť a za riadne plnenie podielu
predmetu zmluvy, ktorý mal zabezpečiť tento subdodávateľ, je zodpovedný zhotoviteľ, v zmysle jeho ponuky
a tejto zmluvy.

5.

Zapísanie subdodávateľov v registri partnerov verejného sektora overuje objednávateľ v informačnom systéme –
Register partnerov verejného sektora. Údaje zapísané v registri nie je podľa § 3 ods. 2 zákona č. 315/2016 Z. z. potrebné
pred orgánmi verejnej moci preukazovať.

6.

Pri plnení predmetu zmluvy subdodávateľom má zhotoviteľ zodpovednosť akoby predmet zmluvy plnil sám.

7.

K zadaniu určitého podielu predmetu zmluvy subdodávateľovi, neuvedeného v Prílohe č. 2 tejto zmluvy alebo k zmene
subdodávateľa uvedeného v Prílohe č. 2 zmluvy počas plnenia predmetu tejto zmluvy môže dôjsť len na základe
písomného dodatku k tejto zmluve, podpísaného oboma zmluvnými stranami, neoddeliteľnou prílohou ktorého bude
preukázanie, že subdodávateľ spĺňa podmienky uvedené v § 32 ods.1 ZVO a neexistujú u neho dôvody na vylúčenie
podľa § 40 ods. 6 písm. a) až h) a ods. 7 ZVO a overenie zapísania subdodávateľa v registri partnerov verejného sektora
zo strany objednávateľa, podľa podmienok zákona č. 315/2016 Z. z., pred podpisom takéhoto dodatku k zmluve.

8.

V prípade ak je subdodávateľom tzv. „iná osoba“ v kontexte § 34 ods. 3 posledná veta ZVO v spojení s § 34 ods. 1
písm. g) ZVO, prostredníctvom ktorej zhotoviteľ preukazoval splnenie podmienok účasti vo verejnom obstarávaní tejto
zákazky, ktorá je objednávateľovi známa ku dňu podpisu tejto zmluvy a spĺňa podmienky účasti týkajúce sa osobného
postavenia a neexistujú u nej dôvody na vylúčenie podľa § 40 ods. 6 písm. a) až h) a ods. 7 ZVO, vyžaduje sa, aby táto
„iná osoba“ ako subdodávateľ reálne vykonávala stavebné práce alebo služby, na ktoré poskytuje kapacity
zhotoviteľovi počas celého obdobia platnosti tejto zmluvy v rozsahu svojho záväzku, uvedenom v osobitnej písomnej
zmluve, predloženej v ponuke zhotoviteľa a poskytla svoje kapacity zhotoviteľovi počas celého obdobia platnosti tejto
zmluvy v rozsahu podľa špecifikácie v Prílohe č. 2 tejto zmluvy.

9.

V prípade tzv. „iných osôb“ v kontexte ustanovenia § 33 ods. 2 ZVO alebo § 34 ods. 3 ZVO (ustanovenie
predchádzajúceho bodu 8. týmto nie je dotknuté), prostredníctvom ktorých zhotoviteľ preukazoval splnenie ďalších
podmienok účasti vo verejnom obstarávaní tejto zákazky, ktoré spĺňajú podmienky účasti týkajúce sa osobného
postavenia a neexistujú u nich dôvody na vylúčenie podľa § 40 ods. 6 písm. a) až h) a ods. 7 ZVO, vyžaduje sa, aby sa
tieto „iné osoby“ reálne podieľali na plnení tejto zmluvy v rozsahu svojho záväzku, uvedenom v osobitnej písomnej
zmluve, predloženej v ponuke zhotoviteľa a poskytli svoje zdroje alebo kapacity zhotoviteľovi počas celého obdobia
platnosti tejto zmluvy podľa špecifikácie v Prílohe č. 2 tejto zmluvy. Zhotoviteľ špecifikuje v Prílohe č. 2 zmluvy na
základe záväzkov „iných osôb“ podľa osobitnej písomnej zmluvy, predloženej v ponuke zhotoviteľa, ak to je uplatniteľné.
Ak nie je ustanovenie bodu 8. a 9. uplatniteľné, zhotoviteľ uvedie v Prílohe č. 2 text: „Nie je uplatniteľné“.

10. V prípade, že pred podpisom zmluvy alebo počas plnenia tejto zmluvy z objektívnych dôvodov, odôvodniteľne vznikne
potreba pre zmenu „inej osoby“ podľa predchádzajúcich bodov 8. a 9., postupuje sa primerane podľa úpravy pre
subdodávateľov podľa tohto článku zmluvy formou dodatku k zmluve. Ak z hľadiska predmetu a rozsahu záväzku „inej
osoby“ špecifikovaného v Prílohe č. 2, má táto povinnosti zapisovať sa ako subdodávateľ do registra partnerov
verejného sektora podľa príslušných ustanovení zákona č. 315/2016 Z. z., objednávateľ pred podpisom tejto zmluvy
alebo pred podpisom dodatku k zmluve overuje zápis v registri partnerov verejného sektora.

Zmluva o dielo Ev. č. MK – 62/2019/M

strana 8 z/zo 12

Článok 13.
Riešenie sporov
1.

V prípade sporov, ktoré nebude možné riešiť dohodou zmluvných strán, požiada jedna zo zmluvných strán
o rozhodnutie súd.

2.

Spory zmluvných strán neoprávňujú zhotoviteľa zastaviť plnenie predmetu zmluvy.

3.

Zmluvný vzťah sa bude riadiť právnym poriadkom Slovenskej republiky. Spory bude rozhodovať vecne príslušný súd
Slovenskej republiky.

Článok 14.
Ukončenie zmluvy
1.

Zmluvné strany môžu túto zmluvu ukončiť pred uplynutím doby jej platnosti:
a) písomnou dohodou alebo
b) odstúpením od zmluvy podľa § 344 a nasl. Obchodného zákonníka z dôvodu podstatného porušenia zmluvných
povinností vyplývajúcich z tejto zmluvy.

2.

Spôsob ukončenia zmluvy nemá vplyv na plynutie záručnej doby.

3.

Za podstatné porušenie povinností budú zmluvné strany považovať porušenie povinnosti vyplývajúcej zo zmluvy a to:
a) ak zhotoviteľ bude v omeškaní s uskutočnením predmetu zmluvy tak, ako to určuje táto zmluva v čl. 4 alebo ak
preruší práce na diele na dlhšie ako na 10 kalendárnych dní bez súhlasu objednávateľa a to z dôvodu
spočívajúceho na strane zhotoviteľa,
b) ak zhotoviteľ aj napriek písomnému upozorneniu objednávateľa pokračuje vo vadnom plnení alebo ak aj napriek
upozorneniu, v primeranej lehote určenej mu na odstránenie vady, vadu neodstránil,
c) ak bolo počas platnosti tejto zmluvy právoplatne rozhodnuté, že zhotoviteľ porušil všeobecne záväzné právne
predpisy v oblasti pracovného práva, sociálneho práva alebo ďalšie predpisy, k dodržiavaniu ktorých sa zaviazal
v tejto zmluve,
d) ak objednávateľ bude v omeškaní s úhradou faktúry o viac ako 30 kalendárnych dní od dohodnutého termínu
splatnosti faktúry.

4.

Objednávateľ má právo odstúpiť od zmluvy aj v prípade, ak bol počas platnosti tejto zmluvy vyhlásený na majetok
zhotoviteľa konkurz, začaté konkurzné konanie alebo zamietnutý návrh na vyhlásenie konkurzu pre nedostatok
majetku alebo zhotoviteľ vstúpil do likvidácie.

5.

Objednávateľ má právo odstúpiť od zmluvy aj v prípade neschválenia resp. krátenia účelových finančných prostriedkov
určených na financovanie predmetu zmluvy zo strany správcu rozpočtovej kapitoly, a to bez akýchkoľvek sankcií zo
strany zhotoviteľa.

6.

Odstúpenie od zmluvy sa nedotýka právnych vzťahov vzniknutých do okamihu odstúpenia od zmluvy. Obe strany sa
zaväzujú splniť a vysporiadať si svoje záväzky vzniknuté pred odstúpením od zmluvy, a to najneskôr do 30 dní odo dňa
odstúpenia.

7.

Účinky odstúpenia nastávajú dňom doručenia oznámenia o odstúpení jednej zmluvnej strany druhej zmluvnej strane.

Článok 15.
Ostatné práva a povinnosti
1.

Všetky zmluvné dokumenty sa musia vypracovať v slovenskom jazyku. Všetky hodnoty, výmery budú označované v
slovenskom jazyku.

2.

Zhotoviteľ nesmie bez predchádzajúceho písomného súhlasu objednávateľa previesť záväzky zo zmluvy na tretiu osobu.

3.

Zhotoviteľ sa zaväzuje, že bez predchádzajúceho písomného súhlasu objednávateľa neprevedie na inú osobu akékoľvek
pohľadávky, ktoré mu vzniknú podľa tejto zmluvy.

4.

Zhotoviteľ sa zaväzuje, že počas platnosti zmluvy nebude uskutočňovať právne úkony smerujúce k prevodu práv
a povinností vyplývajúce z tejto zmluvy (singulárne, príp. univerzálne právne nástupníctvo) na iné subjekty bez
predchádzajúceho písomného súhlasu objednávateľa. Uvedené právne úkony bez predchádzajúceho písomného
súhlasu budú voči objednávateľovi od samého začiatku právne neúčinné a objednávateľ je v takomto prípade
oprávnený odstúpiť od tejto zmluvy.

Zmluva o dielo Ev. č. MK – 62/2019/M

strana 9 z/zo 12

Článok 16.
Záverečné ustanovenia
1.

Pokiaľ v tejto zmluve nebolo dohodnuté niečo iné, vzájomné vzťahy zmluvných strán sa riadia ustanoveniami
Obchodného zákonníka a subsidiárne ustanoveniami Občianskeho zákonníka a ostatnými všeobecne záväznými
právnymi predpismi a ustanoveniami zákona o verejnom obstarávaní.

2.

Zmeny a doplnky tejto zmluvy je možné robiť len písomnými dodatkami podpísaný mi oprávnenými zástupcami oboch
zmluvných strán, tak aby boli tieto dodatky prijaté v súlade s príslušnými všeobecne záväznými právnymi predpismi.
Dodatky budú očíslované podľa poradia.

3.

Akékoľvek písomnosti podľa tejto zmluvy sa doručujú na adresu tej ktorej zmluvnej strane uvedenej pri označení
zmluvných strán v čl. 1 tejto zmluvy, pokiaľ nie je zmena adresy písomne oznámená formou doručenky druhej zmluvnej
strane. V prípade, ak sa podľa predchádzajúcich ustanovení doručovanú zásielku nepodarí riadne doručiť, považuje sa
zásielka za doručenú v súlade s čl. 11 tejto zmluvy.

4.

V prípade akejkoľvek zmeny adresy alebo kontaktných údajov určených na doručovanie písomností na základe tejto
zmluvy alebo v súvislosti s touto zmluvou sa zmluvná strana zaväzuje o zmene adresy a kontaktných údajov
bezodkladne písomne informovať druhú zmluvnú stranu, v takomto prípade je pre doručovanie rozhodujúca nová
adresa a nové kontaktné údaje riadne oznámené druhej zmluvnej strane.

5.

V prípade, že je alebo ak sa stane niektoré ustanovenie tejto zmluvy neplatné, zostávajú ostatné ustanovenia tejto
zmluvy platné a účinné. Miesto neplatného ustanovenia sa použijú ustanovenia všeobecne záväzných právnych
predpisov upravujúce otázku vzájomného vzťahu zmluvných strán. Zmluvné strany sa potom zaväzujú upraviť svoj
vzťah prijatím iného ustanovenia, ktoré svojím obsahom a povahou najlepšie zodpovedá zámeru neplatného
ustanovenia.

6.

Zmluva je vyhotovená v piatich rovnopisoch s platnosťou originálu, tri rovnopisy pre objednávateľa a dva rovnopisy pre
zhotoviteľa.

7.

Zmluva sa uzatvára na dobu realizácie predmetu tejto zmluvy podľa čl. 4 a nadobúda platnosť dňom jej podpísania
zmluvnými stranami a účinnosť dňom nasledujúcim po dni jej zverejnenia v súlade s § 47a zákona č. 40/1964 Zb.
Občianskeho zákonníka v znení neskorších predpisov.

8.

Zmluvné strany vyhlasujú, že si túto zmluvu prečítali, jej obsahu a právnym účinkom z nej vyplývajúcim porozumeli.
Táto zmluva nebola podpísaná v tiesni ani za nápadne nevýhodných podmienok a na znak súhlasu s jej obsahom túto
vlastnoručne podpisujú.
Prílohami tejto zmluvy sú:
Príloha č. 1 – Ponuka zhotoviteľa
Príloha č. 2 – Zoznam subdodávateľov a „iných osôb“

Za objednávateľa:

Za zhotoviteľa:

V Bratislave dňa …...........................

V Bratislave dňa …...........................

Mgr. Kamil Peteraj
generálny tajomník služobného úradu
Ministerstvo kultúry Slovenskej republiky

Zmluva o dielo Ev. č. MK – 62/2019/M

Mgr. Martin Sepp,
konateľ
Plaut Slovensko, s.r.o.

strana 10 z/zo 12

Príloha č. 1 k Zmluve o dielo – Ponuka zhotoviteľa

Zmluva o dielo Ev. č. MK – 62/2019/M

strana 11 z/zo 12

Príloha č. 2 k Zmluve o dielo – Zoznam subdodávateľov a „iných osôb“
Nie je uplatniteľné

Zmluva o dielo Ev. č. MK – 62/2019/M

strana 12 z/zo 12

