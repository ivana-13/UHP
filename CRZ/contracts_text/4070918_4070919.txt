Zmluva o dodávke licencií a licenčnej podpory
číslo: SAŽP SEI/2019/102
uzavretá podľa ust. § 269 ods. 2 a nasl. zákona č. 513/1991 Zb. Obchodný zákonník
v znení neskorších predpisov (ďalej len „Obchodný zákonník“) v spojení s ust. § 65
a nasl. zákona č. 185/2015 Z. z. Autorský zákon v znení neskorších predpisov (ďalej len
„Autorský zákon“)
Článok I.
Zmluvné strany
1.1
Názov:
Sídlo:
Zastúpený:
Bankové spojenie:
IBAN:

Slovenská agentúra životného prostredia
Tajovského 28, 975 90 Banská Bystrica
RNDr. Richard Müller, PhD. - generálny riaditeľ

IČO:
00626031
DIČ:
2021125821
IČ DPH:
SK2021125821
Kontaktná osoba (technický kontakt):RNDr. Marek Andel
Kontaktná osoba (administratívny kontakt): RNDr. Marek Andel
(ďalej len „objednávateľ“)
1.2 Dodávateľ:
Názov:
SOFTIP, a.s.
Sídlo:
Krasovského 14 , Bratislava - mestská časť Petržalka 851 01
Zastúpený:
Ing. Dušan Guldan, predseda predstavenstva
Bankové spojenie:
IBAN:
IČO:
36785512
DIČ:
2022390942
IČ DPH:
SK2022390942
Kontaktná osoba (technický kontakt): Patrik Nota
Kontaktná osoba (administratívny kontakt): Patrik Nota
(ďalej len „dodávateľ“ a spolu s objednávateľom ďalej len „zmluvné strany“)
Zmluvné strany uzatvárajú na základe vzájomnej dohody túto zmluvu o dodávke licencií
a licenčnej podpory, ktorej predmetom je Obnova predplatného služieb Office 365
(ďalej len „zmluva“).
Článok II.
Predmet zmluvy
2.1

Predmetom zmluvy je záväzok dodávateľa dodať objednávateľovi aktualizáciu
(obnovu) pre existujúce licencie Office 365 objednávateľa Office 365, ako aj záväzok
dodávateľa poskytovať objednávateľovi licenčnú podporu počas 10 mesiacov od
nadobudnutia účinnosti tejto zmluvy a záväzok objednávateľa zaplatiť za dodané
licencie a poskytnutú podporu cenu uvedenú v článku IV. tejto zmluvy.

2.2

Dodávateľ sa zaväzuje dodať objednávateľovi nasledovnú softwarovú obnovu pre
existujúcich licencií Office 365:
Obnova licencií balíka Office
365 (názov)

Licencovanie (druh)

Počet (ks)

Exchange Online P1

user

70

1

Business Premium

user

5

Počet licencií dodávaných dodávateľom objednávateľovi počas trvania tejto zmluvy
nepresiahne v jednotlivých mesiacoch 70 licencií Exchange Online P1 a 5 licencií
Business Premium.
2.3

Dodávateľ sa zaväzuje poskytovať objednávateľovi licenčnú podporu vo vzťahu
k licenciám bližšie špecifikovaným v bodoch 2.2 tohto článku zmluvy, a to najmenej
počas 10 mesiacov odo dňa dodania obnovy licencií bližšie špecifikovaných v bodoch
2.2 tohto článku zmluvy.

2.4

Dodávateľ sa zaväzuje, že k dodaným licenciám špecifikovaným v bode 2.2 toho
článku zmluvy bude Objednávateľovi patriť právo používania podľa podmienok
uvedených v licenčných podmienkach spoločnosti Microsoft.

2.5

Zmluvné strany sa dohodli, že objednávateľ je oprávnený jednostranne zmeniť počet
požadovaných licencií na nasledujúci mesiac trvania zmluvy doručením objednávky
dodávateľovi najneskôr do 7. kalendárneho dňa v kalendárnom mesiaci, v ktorom sa
má objednávka objednávateľa uplatniť. Počet požadovaných licencií nesmie prekročiť
súčet maximálneho počtu licencií špecifikovaných v bodoch 2.2 tohto článku zmluvy.
Objednávku doručí dodávateľovi v listinne podobe na adresu sídla dodávateľa.
Článok III.
Termíny a miesto plnenia

3.1

Dodávateľ sa zaväzuje dodať obnovu licencií podľa bodu 2.2 článku II. tejto zmluvy
najneskôr do 15.06.2019 a následne vždy do 15. kalendárneho dňa nasledujúceho
mesiaca licencie v počte podľa objednávky objednávateľa v súlade s bodom 2.5 článku
II tejto zmluvy.

3.2

Dodávateľ sa zaväzuje poskytovať licenčnú podporu podľa bodu 2.3 článku II. tejto
zmluvy počas 10 mesiacov odo dňa nadobudnutia účinnosti tejto zmluvy.

3.3

Miestom dodania licencií špecifikovaných v bode 2.2 článku II. tejto zmluvy je sídlo
objednávateľa: Slovenská agentúra životného prostredia, Odbor prevádzky IT,
Tajovského 28, 975 90 Banská Bystrica.
Článok IV.
Cena

4.1

Cena bez DPH za dodanie obnovy licencií a poskytovanie licenčnej podpory v rozsahu
článku II. tejto zmluvy je stanovená v zmysle zákona č. 18/1996 Z. z. o cenách
v platnom znení, vykonávacej vyhlášky MF SR k zákonu o cenách č. 87/1996 Z. z.
v platnom znení, a to maximálne vo výške za 70ks lic.Exchange online P1 a 5 ks
Bussines Premium :
2304,0 Eur bez DPH

(slovom: Dvetisíctristoštyri Eur) bez DPH, ktorá pozostáva z dodávky maximálneho počtu
obnovených a nových licencií a k nim poskytovanej licenčnej podpory po dobu 10
mesiacov:
4.1.1 cena za obnovu 1 ks licencie Office 365 balík Exchange Online P1 na 1 mesiac vrátane
služieb licenčnej podpory: 2,69 - Eur bez DPH,
4.1.2 cena za obnovu 1 ks licencie Office 365 balík Business Premium na 1 mesiac vrátane
služieb licenčnej podpory: 8,42,- Eur bez DPH.
4.2

V cene uvedenej v bode 4.1 tohto článku zmluvy sú zahrnuté všetky ekonomicky
oprávnené náklady súvisiace s realizáciou predmetu tejto zmluvy a primeraný zisk
dodávateľa, okrem iného aj náklady vyplývajúce z polohy a miesta dodania licencií
podľa tejto zmluvy, zo spôsobu realizácie prác, zo starostlivosti o bezpečnosť, ochranu
zdravia a protipožiarnych opatrení, náklady vyplývajúce z podnikateľského rizika,
náklady na aktiváciu/reaktiváciu podpory, reaktivačný poplatok, náklady na

2

poskytovanie licenčnej podpory podľa bodu 2.3 článku II. tejto zmluvy, ako aj ostatné
náklady súvisiace s predmetom zmluvy tu neuvedené.
4.3

K cene uvedenej v bode 4.1 tohto článku zmluvy bude pripočítaná DPH podľa platných
predpisov v čase uskutočnenia zdaniteľného plnenia. Dodávateľ nebude mať nárok na
úhradu akejkoľvek ďalšej platby alebo náhradu akýkoľvek nákladov súvisiacich
s predmetom zmluvy.
Článok V.
Platobné podmienky

5.1

Podkladom pre zaplatenie je faktúra vystavená dodávateľom a preukázateľne doručená
objednávateľovi. Fakturované môžu byť len skutočne protokolárne odovzdané
a prevzaté obnovené licencie, resp. nové licencie v zmysle článku II. tejto zmluvy.
Platba bude vykonaná výlučne bezhotovostne na bankový účet dodávateľa uvedený vo
faktúre.

5.2

Dodávateľ do 10 dní odo dňa protokolárneho odovzdania a prevzatia licencií vystaví
a preukázateľne doručí objednávateľovi faktúru v súlade s bodom 4.1 článku IV. tejto
zmluvy. Neoddeliteľnou súčasťou faktúry bude preberací protokol vyhotovený podľa
bodu 6.8 článku VI. tejto zmluvy.

5.3

Dodávateľ je oprávnený fakturovať objednávateľovi len cenu, ktorá neprevyšuje súčin
dojednanej ceny príslušných licencií špecifikovaných článku II v bode 2.2 zmluvy
a počet licencií, ktoré boli vyžiadané objednávateľom v súlade s objednávakou podľa
bodu 2.5 článku II tejto zmluvy na príslušný kalendárny mesiac, za ktorý je faktúra
vystavená.

5.4

V prípade kúpy tovaru zo zahraničia musí byť prílohou faktúry aj doklad o nadobudnutí
tovaru (špedičný doklad, doklad od prepravnej služby alebo doklad od dodávateľa
o vykonanej preprave).

5.6

Všetky faktúry vystavené v zmysle tejto zmluvy musia obsahovať všetky náležitosti
ustanovené podľa zákona č. 222/2004 Z. z. o dani z pridanej hodnoty v znení
neskorších predpisov, údaje v zmysle Obchodného zákonníka, údaje v zmysle tejto
zmluvy, číslo tejto zmluvy a číslo bankového účtu uvedené v článku I. tejto zmluvy

5.7

Ak akákoľvek faktúra vystavená v zmysle tejto zmluvy nebude obsahovať náležitosti
dohodnuté v tejto zmluve má objednávateľ právo vrátiť faktúru dodávateľovi na
prepracovanie. Splatnosť takto vystavenej a vrátenej faktúry sa zruší a nová splatnosť
v súlade s bodom 5.8 tohto článku zmluvy začne plynúť dňom preukázateľného
doručenia opravenej a správne vystavenej faktúry.

5.8

Lehota splatnosti riadne vystavenej a doručenej faktúry je do 30 dní odo dňa jej
preukázateľného prvého doručenia objednávateľovi, t.j. doručenie originálu faktúry na
sídlo objednávateľa, nie však skôr ako po úspešnej aktivácií licencií, ktoré sú
predmetom fakturácie za príslušný mesiac trvania zmluvy. Faktúru doručí zhotoviteľ
spolu so súvisiacimi prílohami na sídlo objednávateľa uvedené v článku I. tejto zmluvy.

5.9

Faktúra je uhradená v lehote splatnosti, ak deň odpísania z účtu objednávateľa je
v lehote uvedenej v bode 5.8 tohto článku zmluvy. Ak deň splatnosti pripadne na
sobotu, nedeľu, sviatok, alebo deň pracovného pokoja v Slovenskej republike, posúva
sa dátum splatnosti na najbližší nasledujúci pracovný deň. V prípade, ak objednávateľ
neuhradí faktúru v lehote splatnosti uvedenej v bode 5.8 tohto článku zmluvy z dôvodu
interných schvaľovacích postupov, nedostáva sa do omeškania, ak faktúru uhradí do 15
dní nasledujúcich po uplynutí lehoty splatnosti.

5.10 Dodávateľ vyhlasuje, že ku dňu podpisu tejto zmluvy neexistujú dôvody, na základe
ktorých by objednávateľ mal, či mohol byť ručiteľom v zmysle § 69 ods. 14 v
nadväznosti na § 69b zákona č. 222/2004 Z. z. o dani z pridanej hodnoty v znení
neskorších predpisov za daňovú povinnosť dodávateľa vzniknutú z DPH, ktorú dodávateľ
objednávateľovi fakturoval k cene podľa tejto zmluvy. Dodávateľ vyhlasuje a zaväzuje
sa, že k DPH podá riadne daňové priznanie a v prípade vzniku povinnosti zaplatiť DPH
túto daň odvedie miestne príslušnému daňovému úradu do určenej lehoty splatnosti.
Dodávateľ vyhlasuje, že nemá akýkoľvek úmysel nezaplatiť DPH vzťahujúcu sa k

3

predmetu plnenia podľa tejto zmluvy, alebo úmysel skrátiť daň, či prípadne vylákať
daňovú výhodu, a nemá úmysel dostať sa do postavenia, kedy túto daň nebude môcť
zaplatiť.
5.11 V prípade, ak má dodávateľ sídlo mimo EÚ a medzi vládou SR a vládou štátu, v ktorom
má dodávateľ sídlo je uzatvorená platná Zmluva o zamedzení dvojitého zdanenia, je
objednávateľ na základe takejto zmluvy a na základe zákona č. 595/2003 Z. z. o dani
z príjmov v znení neskorších predpisov povinný odviesť daňovému úradu SR zrážkovú
daň z fakturovanej sumy. Dodávateľ podpisom tejto zmluvy uvedenú skutočnosť
akceptuje a vyslovuje so zrážkou dane súhlas, pričom sa vylučuje akékoľvek neskoršie
vymáhanie akýchkoľvek nárokov zo strany dodávateľa voči objednávateľovi v súvislosti
s takouto zrážkou dane.
Článok VI.
Spôsob a podmienky dodania licencií
6.1

Dodávateľ sa zaväzuje dodať licencie, resp. ich obnovenia v rozsahu a za podmienok
dohodnutých v tejto zmluve, v súlade so všeobecne záväznými právnymi predpismi
a v súlade s pokynmi a potrebami objednávateľa v zmysle článku II bodu 2.5 zmluvy.
Dodávateľ sa zaväzuje dodať licencie, resp. ich aktualizácie objednávateľovi v stave
spôsobilom na použitie na účel stanovený v tejto zmluve, resp. v stave spôsobilom na
použitie na účel, na ktorý sa bežne používa. Dodávateľ vyhlasuje, že pred podpisom
tejto zmluvy boli jeho pracovníci oboznámení s miestom a podmienkami plnenia.

6.2

Dodávateľ sa zaväzuje že zamestnanci dodávateľa, ako aj zamestnanci subdodávateľov
dodávateľa, ktorí budú poskytovať plnenie podľa tejto zmluvy, nebudú zamestnaní
nelegálne a nebudú vykonávať nelegálnu prácu, budú s dodávateľom alebo
subdodávateľom dodávateľa v riadnom pracovnom pomere, budú mať riadne
uzatvorené pracovné zmluvy a budú riadne prihlásení do Sociálnej poisťovne.
Dodávateľ sa zároveň zaväzuje overiť skutočnosť, že jeho subdodávatelia neporušujú
zákaz nelegálneho zamestnávania v zmysle ustanovení zákona č. 82/2005 Z. z. o
nelegálnej práci a nelegálnom zamestnávaní a o zmene a doplnení niektorých zákonov
v znení neskorších predpisov (ďalej len „zákon o nelegálnej práci“).

6.3

Objednávateľ sa zaväzuje vytvoriť všetky podmienky na to, aby dodávateľ mohol svoje
povinnosti podľa tejto zmluvy riadne a včas vykonať. Objednávateľ sa zaväzuje po celú
dobu platnosti tejto zmluvy s dodávateľom spolupracovať a poskytovať mu všetku
potrebnú dostupnú dokumentáciu a potrebnú súčinnosť v rozsahu nevyhnutnom na
plnenie povinností dodávateľa podľa tejto zmluvy.

6.4

Dodávateľ určuje za zodpovedných pracovníkov, ktorí budú koordinovať všetky práce
v zmysle predmetu tejto zmluvy za dodávateľa:
- Patrik Nota, e-mail: ....................., č. tel.:

6.5

Objednávateľ určuje za zodpovedných pracovníkov, ktorí sú oprávnení kontrolovať
plnenie, preberať licencie, resp. ich obnovenia, vyjadrovať sa k požiadavkám
dodávateľa, sledovať termíny odstránenia vád a nedorobkov a rokovať vo veciach
technických:
-

RNDr. Marek Andel, e-mail: ........................ č. tel.: ..............

6.6 Zmeny v zodpovedných osobách, je každá zmluvná strana povinná nahlásiť druhej
zmluvnej strane do 3 dní odo dňa uskutočnenia zmeny, pričom takáto zmena nie je
podmienená uzatvorením písomného dodatku k tejto zmluve.
6.7 Dodávateľ je povinný bez meškania písomne informovať objednávateľa o vzniku
akejkoľvek udalosti, ktorá bráni alebo sťažuje realizáciu predmetu plnenia s dôsledkom
omeškania a predĺženia času plnenia. Ak dodávateľ zistí pri plnení predmetu tejto
zmluvy skryté prekážky, ktoré mu znemožňujú plnenie jeho povinností podľa tejto
zmluvy dohodnutým spôsobom alebo v dohodnutom čase, je dodávateľ povinný to
písomne oznámiť bez zbytočného odkladu objednávateľovi.
6.8

Dodávateľ splní svoj záväzok dodať licencie, ich riadnym a včasným dodaním

4

objednávateľovi v mieste určenom v bode 3.3 článku III. tejto zmluvy. Dokladom
preukazujúcim dodanie licencií, resp. ich obnovení je preberací protokol vyhotovený
objednávateľom. Preberací protokol musí obsahovať predmet a číslo tejto zmluvy
a musí byť podpísaný oprávnenými zástupcami oboch zmluvných strán uvedenými
v bodoch 6.4 a 6.5 tohto článku zmluvy. Objednávateľ je povinný prevziať licencie
a podpísať preberací protokol výlučne v prípade, kedy dodané licencie zodpovedajú
technickej špecifikácii v bodoch 2.2 článku II tejto zmluvy, sú originálnymi licenciami
spoločnosti Microsoft dodanými oficiálnymi distribučnými kanálmi, plne funkčné
a dodané v požadovanom množstve v súlade s objednávkou objednávateľa, inak je
objednávateľ oprávnený odmietnuť prevzatie licencií, podpísanie preberacieho
protokolu a zaplatenie kúpnej ceny.
6.9

Objednávateľ má právo, nie povinnosť, prevziať licencie, resp. ich obnovenia aj
s vadami a nedorobkami, pokiaľ tieto sami o sebe, ani v spojení s inými, nebránia ich
plynulému a bezpečnému užívaniu.

6.10 Dodávateľ je povinný pri preberacom konaní odovzdať objednávateľovi všetky
dokumenty doklady súvisiace s licenciami.
Článok VII.
Zodpovednosť za vady
7.1

7.2
7.3

7.4

7.5
7.6

7.7
7.8

Licencie, resp. ich obnovenia majú vady, ak nezodpovedajú podmienkam stanoveným
touto zmluvou, neboli dodané v požadovanom rozsahu stanovenom touto zmluvou,
nemajú vlastnosti definované v tejto zmluve, vlastnosti deklarované ich autorom, alebo
obvyklé vlastnosti alebo nezodpovedajú účelu, na ktorý boli vytvorené.
Dodávateľ vyhlasuje, že licencie, resp. ich obnovenia, nemajú žiadne vady, na ktoré by
bolo potrebné objednávateľa osobitne upozorniť.
V prípade riadne oznámenej vady predmetu zmluvy má objednávateľ právo požadovať
bezplatné odstránenie vady a dodávateľ má povinnosť vadu bezplatne odstrániť.
Reklamované vady sa dodávateľ zaväzuje odstrániť v termíne do 15 dní odo dňa
doručenia písomnej reklamácie objednávateľa dodávateľovi. V prípade, že to umožňuje
povaha a rozsah vady, má objednávateľ právo určiť v písomnej reklamácii lehotu
kratšiu ako 15 dní a dodávateľ je povinný túto lehotu dodržať. V prípade, ak si povaha
a rozsah vady vyžaduje dlhšiu lehotu na odstránenie vady, zmluvné strany sa dohodnú
na primeranej lehote pre odstránenie vady. Ak sa zmluvné strany nedohodnú na dlhšej
lehote, platí 15 dňová lehota pre odstránenie vady.
Dodávateľ zodpovedá za vady, ktoré licencie majú v okamihu prechodu nebezpečenstva
škody na objednávateľa, t.j. podpisom protokolu v zmysle bodu 6.8 článku VI. tejto
zmluvy. Dodávateľ zodpovedá objednávateľovi aj za škodu (vrátane finančných strát),
ktorá vznikla objednávateľovi v dôsledku vád licencií, resp. ich obnovení, za ktoré
zodpovedá dodávateľ.
Dodávateľ nezodpovedá za vady vzniknuté v dôsledku neodborného zásahu alebo
neodborného užívania zo strany objednávateľa alebo tretích osôb.
V prípade sporu o zodpovednosť za kvalitu poskytnutých prác je dodávateľ povinný
vadu poskytnutých prác a iných úkonov vykonaných dodávateľom podľa tejto zmluvy
odstrániť v
termíne určenom objednávateľom. Úhradu nákladov spojených
s odstránením vady bude znášať zmluvná strana, ktorá bude neúspešná v spore.
Zmluvné strany sa dohodli, že dodávateľ odstraňuje vady v mieste odovzdania licencií,
resp. ich obnovení určenom v bode 3.4 článku III. tejto zmluvy na vlastné náklady.
Ak dodávateľ neodstráni vady v lehotách určených v tejto zmluve, je objednávateľ
oprávnený po písomnej výzve adresovanej dodávateľovi vykonať odstránenie vád vo
vlastnej réžii alebo ich vykonaním poveriť tretiu osobu. Takto vzniknuté náklady je
dodávateľ povinný uhradiť objednávateľovi do 14 kalendárnych dní odo dňa doručenia
faktúry o ich vyúčtovaní. Ustanovenie tohto bodu tohto článku zmluvy nemá vplyv na
zodpovednosť dodávateľa za ďalšie vady.
Článok VIII.
Náhrada škody

8.1

Zmluvná strana ktorá poruší svoju povinnosť vyplývajúcu zo zmluvy, je povinná

5

8.2

8.3

8.4

8.5

8.6

nahradiť škodu tým spôsobenú druhej zmluvnej strane. Náhrada škody sa riadi
príslušnými ustanoveniami Obchodného zákonníka. Zmluvná strana nie je povinná
nahradiť škodu ak preukáže, že porušenie povinnosti bolo spôsobené okolnosťami
vylučujúcimi zodpovednosť.
Každá zo zmluvných strán je oprávnená požadovať od druhej zmluvnej strany náhradu
škody v celom rozsahu aj v prípade, že ide o porušenie povinnosti druhej zmluvnej
strany, na ktorú sa vzťahuje zmluvná pokuta.
Dodávateľ je povinný počas realizácie zmluvy riadiť svoje činnosti tak, aby nedošlo k
poškodeniu majetku objednávateľa, ako ani k poškodeniu majetku tretích osôb
nachádzajúceho sa v mieste plnenia tejto zmluvy. Za vzniknutú škodu zodpovedá
dodávateľ v plnom rozsahu. Škody, ktoré spôsobí dodávateľ alebo jeho subdodávatelia
na majetku objednávateľa alebo na majetku tretích osôb, je povinný dodávateľ
odstrániť na svoje náklady v primeraných termínoch určených objednávateľom.
Ak dodávateľ neodstráni škody spôsobené na majetku objednávateľa alebo na majetku
tretích osôb v lehote určenej objednávateľom v písomnej výzve, je objednávateľ
oprávnený tieto škody odstrániť sám, pričom dodávateľ je povinný uhradiť
objednávateľovi všetky náklady s tým súvisiace na základe osobitnej faktúry vystavenej
objednávateľom, ktorej lehota splatnosti je do 30 dní od jej preukázateľného doručenia
dodávateľovi.
V prípade, ak sa preukáže, že dodávateľ alebo subdodávatelia dodávateľa porušili zákaz
nelegálneho zamestnávania v zmysle zákona o nelegálnej práci a objednávateľovi bola
v tejto súvislosti zo strany príslušných orgánov uložená pokuta alebo akákoľvek iná
sankcia, zaväzuje sa dodávateľ nahradiť objednávateľovi túto pokutu alebo akúkoľvek
inú sankciu, ako aj akúkoľvek škodu, ktorá mu v tejto súvislosti vznikne.
V prípade, ak sa preukáže, že dodávateľ porušil povinnosť uvedenú v bodoch 11.6
a 11.7 článku XI. tejto zmluvy v zmysle zákona č. 315/2016 Z. z. o registri partnerov
verejného sektora a o zmene a doplnení niektorých zákonov v znení neskorších
predpisov (ďalej len „zákon o registri partnerov verejného sektora“), alebo
subdodávatelia dodávateľa porušili povinnosť v zmysle bodu 11.8 článku XI. tejto
zmluvy a objednávateľovi bola v tejto súvislosti zo strany príslušných orgánov uložená
pokuta alebo akákoľvek iná sankcia, zaväzuje sa dodávateľ nahradiť objednávateľovi
túto pokutu alebo akúkoľvek inú sankciu, ako aj akúkoľvek škodu, ktorá mu v tejto
súvislosti vznikne.
Článok IX.
Okolnosti vylučujúce zodpovednosť (vyššia moc)

9.1

9.2

9.3

Zodpovednosť zmluvných strán za čiastočné alebo úplné neplnenie zmluvných
povinností je vylúčená, ak sa tak stalo v dôsledku okolností vylučujúcich zodpovednosť
podľa § 374 a nasl. Obchodného zákonníka.
Podmienkou vylúčenia zo zodpovednosti je, že dotknutá zmluvná strana bez zbytočného
odkladu upozorní druhú zmluvnú stranu na začiatok a podstatu vyskytnutia sa vyššej
moci. Zmluvná strana, ktorá sa odvoláva na vyššiu moc, využije všetko svoje úsilie na
nápravu situácie a na odstránenie príčiny svojej neschopnosti plniť zmluvu v čo
najväčšom rozsahu a v primeranom čase. Dodacie lehoty a všetky ostatné lehoty sa po
dobu trvania vyššej moci predlžujú o dobu jej pôsobenia. Zmluvná strana, ktorá sa
odvoláva na vyššiu moc, bez zbytočného odkladu oznámi druhej strane jej zánik.
Ak je trvanie vyššej moci dlhšie ako 3 mesiace, zmluvné strany dohodnú nový termín
plnenia písomným dodatkom k tejto zmluve alebo iným spôsobom upravia vzájomné
oprávnené nároky.
Článok X.
Sankcie

10.1 V prípade omeškania dodaním licencií, resp. obnovení zo strany dodávateľa je
objednávateľ oprávnený fakturovať dodávateľovi zmluvnú pokutu vo výške 0,05 % z
ceny bez DPH, uvedenej v článku IV. tejto zmluvy za každý aj začatý deň omeškania.
10.2 V prípade, že dodávateľ neodstráni vadu zistenú pri preberacom konaní v termíne
určenom v preberacom protokole, je objednávateľ oprávnený fakturovať dodávateľovi
zmluvnú pokutu vo výške 100,- Eur (slovom: jednosto Eur) za každý aj začatý deň

6

omeškania a každú jednotlivú vadu.
10.3 zákazy a za každé porušenie.
10.4 V prípade porušenia povinností uvedených v bodoch 6.2 a 6.3 článku VI. tejto zmluvy,
je dodávateľ povinný uhradiť zmluvnú pokutu vo výške 100,- Eur (slovom: jednosto
Eur) za každého zamestnanca dodávateľa alebo zamestnanca subdodávateľa
dodávateľa, ktorý vykonával práce v objekte objednávateľa, a ktorý bol zamestnaný
nelegálne alebo vykonával nelegálnu prácu.
10.5 Splatnosť uplatnených sankcií v zmysle tohto článku zmluvy je do 30 dní odo dňa
preukázateľného doručenia príslušnej faktúry druhej zmluvnej strane. Platby za ne budú
uhrádzané výlučne bezhotovostne na bankové účty uvedené na faktúrach.
Článok XI.
Ostatné ustanovenia
11.1 Dodávateľ je povinný pri plnení tejto zmluvy postupovať s odbornou starostlivosťou
a dodržiavať všeobecne záväzné predpisy, technické normy a podmienky tejto zmluvy.
Dodávateľ je povinný pri vykonávaní prác podľa tejto zmluvy dodržiavať všetky
nariadenia, predpisy a pokyny objednávateľa.
11.2 V prípade, ak dodávateľ so súhlasom objednávateľa zabezpečuje plnenie jednotlivých
častí zmluvy prostredníctvom subdodávateľov, je povinný povinnosťami, vyplývajúcimi
mu z tejto zmluvy, preukázateľne zaviazať i svojich subdodávateľov, pritom však nesie
voči objednávateľovi rovnakú zodpovednosť, ako keby tieto povinnosti plnil sám.
11.3 Dodávateľ preukázateľne oboznámi svojich zamestnancov a zamestnancov
subdodávateľa o zákaze pohybu, resp. zdržiavania sa na pracoviskách v objektoch
objednávateľa, ktoré nesúvisia s realizáciou diela, bez vedomia a súhlasu
objednávateľa. Zamestnanci dodávateľa a jeho subdodávateľov môžu používať iba
vyznačené a určené prístupové cesty a priestory pracoviska.
11.4 Zamestnanci dodávateľa sú povinní rešpektovať vyznačené zákazy fajčenia a zákaz
prinášania a požívania akýchkoľvek alkoholických nápojov a omamných látok
v objektoch objednávateľa.
11.5 Dodávateľ je povinný pri plnení predmetu zmluvy dodržiavať ustanovenia všeobecne
záväzných právnych predpisov o ochrane osobných údajov.
11.6 V prípade, ak sa dodávateľ zapisuje do registra partnerov verejného sektora (ďalej len
„register“) v zmysle zákona o registri partnerov verejného sektora, zaväzuje sa, že
bude v registri zapísaný aspoň počas doby trvania tohto zmluvného vzťahu. Dodávateľ
sa zároveň zaväzuje zapísať sa do registra aj kedykoľvek počas trvania tohto zmluvného
vzťahu, pokiaľ dôjde k takej zmene okolností, ktorá zápis dodávateľa do registra
v zmysle zákona o registri partnerov verejného sektora vyžaduje.
11.7 Dodávateľ je povinný oznámiť objednávateľovi všetky zmeny, ktoré budú v registri podľa
bodu 11.6 tohto článku zmluvy vo vzťahu k nemu vykonané, a to do 5 dní odkedy
k zápisu zmeny do registra došlo.
11.8 Dodávateľ berie na vedomie, že povinnosti uvedené v bode 11.6 tohto článku zmluvy
sa primerane vzťahujú aj na jeho subdodávateľov a zaväzuje sa zabezpečiť, aby mali
jeho subdodávatelia splnené tieto povinnosti v zmysle zákona o registri partnerov
verejného sektora.
11.9 Ak si dodávateľ nesplní povinnosti uvedené v bode 11.6 tohto článku zmluvy alebo ak
nastanú okolnosti uvedené v ust. § 15 zákona o registri partnerov verejného sektora,
objednávateľ je oprávnený neplniť, čo mu ukladá táto zmluva, pričom nie je v omeškaní
a toto neplnenie sa nepovažuje za porušenie zmluvy. Dodávateľ nie je oprávnený
uplatňovať si v tomto prípade voči objednávateľovi akúkoľvek náhradu škody alebo
sankcie.
Článok XII.
Porušenie zmluvných povinností a odstúpenie od zmluvy
12.1 Porušením povinností dohodnutých zmluvnými stranami v zmluve jednou zo zmluvných

7

strán vzniká druhej zmluvnej strane právo odstúpiť od zmluvy. Právo odstúpiť od
zmluvy vzniká tiež, ak je voči jednej zo zmluvných strán vyhlásené konkurzné konanie
alebo ak jedna zo zmluvných strán vstúpila do likvidácie.
12.2 Odstúpenie je možné aj od čiastočne splnenej zmluvy.
12.3 V prípade podstatného porušenia tejto zmluvy je odstupujúca zmluvná strana
oprávnená od zmluvy odstúpiť, ak to písomne oznámi druhej zmluvnej strane bez
zbytočného odkladu po tom, čo sa o tomto porušení dozvedela.
12.4 Zmluvné strany označujú porušenie zmluvy za podstatné:
a)

b)
c)
d)

e)

f)

ak dodávateľ nedodá licencie, resp. ich obnovenia podľa tejto zmluvy riadne a včas
a v súlade s touto zmluvou, a to z dôvodov spočívajúcich na jeho strane (t.j. na
strane dodávateľa), alebo dodávateľ nedodá objednávateľovi všetky doklady, ktoré
tvoria súčasť licencií podľa tejto zmluvy,
ak dodávateľ mešká z dôvodov spočívajúcich na jeho strane so splnením svojej
povinnosti podľa tejto zmluvy viac ako 30 kalendárnych dní,
ak dodávateľ neodstráni vady licencie, resp. jej obnovenia riadne a včas v súlade
s touto zmluvou,
ak dodávateľ alebo subdodávateľ dodávateľa poruší zákaz nelegálneho
zamestnávania v zmysle zákona o nelegálnej práci a bodu 6.2 článku VI. tejto
zmluvy,
ak nastanú okolnosti uvedené v ust. § 15 zákona o registri partnerov verejného
sektora alebo ak dodávateľ poruší povinnosti uvedené v bode 11.6 článku XI. tejto
zmluvy,
ak je objednávateľ v omeškaní s úhradou oprávnene a správne vystavenej faktúry
dodávateľa po dobu viac ako 30 kalendárnych dní po lehote splatnosti faktúry.

12.5 V prípade, že dôjde k porušeniu tejto zmluvy, ktoré zmluvné strany neoznačili ako
podstatné, platia pri odstúpení od zmluvy pravidlá upravené príslušnými ustanoveniami
Obchodného zákonníka.
12.6 Oznámenie o odstúpení musí byť podpísané štatutárnym orgánom odstupujúcej
zmluvnej strany a nadobúda účinnosť dňom jeho doručenia do sídla druhej zmluvnej
strany uvedeného v tejto zmluve.
12.7 V prípade odstúpenia od zmluvy, zmeny zmluvy, alebo dočasného prerušenia plnenia z
dôvodu porušenia zmluvy, zaplatí zmluvná strana porušiteľa druhej zmluvnej strane
všetky preukázané náklady a škody, ktoré jej z tohto dôvodu vzniknú.
12.8 Ak oprávnená zmluvná strana nevyužije právo odstúpiť od zmluvy, vzniká porušujúcej
zmluvnej strane povinnosť pristúpiť na primeranú zmenu zmluvy v tej časti, ktorá bola
porušením dotknutá a uhradiť spôsobenú škodu, ktorá vznikla v súvislosti s porušením
záväzku. Oprávnená zmluvná strana môže dočasne prerušiť plnenie svojich záväzkov
až do doby, pokým porušujúca zmluvná strana je v omeškaní a pokiaľ omeškané
záväzky nesplní a nedohodne zmenu zmluvy z dôvodu dočasného prerušenia.

Článok XIII.
Doručovanie
13.1

Zmluvné strany sa dohodli, že povinnosť doručiť písomnosť podľa tejto zmluvy sa
považuje v konkrétnom prípade za splnenú dňom prevzatia písomnosti alebo
odmietnutím túto písomnosť prevziať, ak osobitné ustanovenie tejto zmluvy neurčuje
inak. Ak sa v prípade doručovania prostredníctvom poštového podniku vráti
doručovaná zásielka ako nedoručená alebo nedoručiteľná z akéhokoľvek dôvodu,
považuje sa takáto zásielka za doručenú dňom, v ktorom poštový podnik vykonal jej
doručovanie (usiloval sa o doručenie v mieste uvedenom na obálke predmetnej
zásielky); pre doručovanie je rozhodné sídlo zmluvných strán uvedené v článku I.
tejto zmluvy.

8

Článok XIV.
Záverečné ustanovenia
14.1 Práva a povinnosti zmluvných strán, ktoré nie sú upravené touto zmluvou, sa riadia
právnymi predpismi SR, najmä ustanoveniami Obchodného zákonníka.
14.2 Všetky spory, ktoré vzniknú z plnenia tejto zmluvy budú zmluvné strany riešiť
predovšetkým dohodou a vzájomným rokovaním. Ak nedôjde k takejto dohode, bude
spor predložený na rozhodnutie príslušnému súdu v zmysle ustanovení zákona č.
160/2015 Z. z. Civilného sporového poriadku v znení neskorších predpisov.
14.3 Akákoľvek zmena tejto zmluvy sa môže urobiť len formou chronologicky očíslovaných
písomných dodatkov k nej ak nie je v tejto zmluve uvedené inak.
14.4 V prípade, že sa ktorékoľvek z ustanovení tejto zmluvy ukáže alebo stane neplatným
alebo nevykonateľným, nemá táto skutočnosť vplyv na platnosť a vykonateľnosť
ostatných ustanovení tejto zmluvy a zmluvné strany sa zaväzujú takéto neplatné alebo
nevykonateľné ustanovenie bez zbytočného odkladu nahradiť novým.
14.5 Táto zmluva je vyhotovená v štyroch rovnopisoch, pričom každá zo zmluvných strán
obdrží po dve vyhotovenia.
14.6 Táto zmluva nadobúda platnosť dňom jej podpísania oboma zmluvnými stranami
a účinnosť dňom nasledujúcim po dni jej zverejnenia v zmysle ustanovenia § 47a ods.
1 Občianskeho zákonníka.
14.7 Zmluvné strany potvrdzujú, že táto zmluva bola uzatvorená slobodne a vážne, určite
a zrozumiteľne, nie v tiesni a za nápadne nevýhodných podmienok a na znak súhlasu
so zmluvou k nej pripájajú svoje podpisy.
V Bratislave dňa

V Bratislave dňa

Objednávateľ:

Dodávateľ:

______________________________
RNDr. Richard Müller, PhD.
generálny riaditeľ
Slovenská agentúra životného prostredia

______________________________
Ing. Dušan Guldan,
predseda predstavenstva
SOFTIP a.s.

9

