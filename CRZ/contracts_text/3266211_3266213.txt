ZMLUVA O DIELO č. S07/2018
uzatvorená podľa § 536 a nasl. Obchodného zákonníka zákona č. 513/1991 Zb. v platnom znení
medzi zmluvnými stranami:
Čl. I Zmluvné strany
Objednávateľ:
názov:
so sídlom:
zastúpený:
osoba oprávnená rokovať
vo veciach obchodných:
IČO:
DIČ:
IČ DPH:
bankové spojenie:
číslo účtu:
právna forma:
spojenie:

Východoslovenský onkologický ústav a.s.
Rastislavova 43, 041 91 Košice
MUDr. Nataša Džunková, predseda predstavenstva
Ing. Beáta Semrádová, MPH, podpredseda predstavenstva
Ing. Stanislav Kopko
36603350
2022124159
SK2022124159
UniCredit Bank Czech Republic and Slovakia, a.s.,
pobočka zahraničnej banky
SK141111 0000 0014 2503 2002
akciová spoločnosť
tel.: 055/6135111
fax: 055/6135103

(ďalej len „objednávateľ“)
a
Zhotoviteľ
spoločnosť:
so sídlom:
kontaktné miesto:
zastúpený:
osoby oprávnené rokovať
vo veciach technických:
IČO:
DIČ:
IČ DPH:
bankové spojenie:
číslo účtu:
právna forma:
spojenie:

TCX, s.r.o.
Tomášikova 1, 040 01 Košice
Trieda SNP 48/E, 040 11 Košice
Mgr. Pavol Schreiber, konateľ spoločnosti
Mgr. Pavol Schreiber
Ing. Róbert Kafka
36 585 203
2021890167
SK2021890167
UniCredit Bank
SK50 1111 0000 0066 2420 7007
Zapísaná v Obchodnom registri Okresného súdu Košice I.,
odd. Sro, vložka č. 15523/V.
tel.: 055/7898 701
fax: 055/7898 703
e-mail: schreiber@tcx.sk
kafka@tcx.sk

(ďalej len „zhotoviteľ“)
Zmluvné strany prehlasujú, že sú spôsobilé na právne úkony a v tejto zmluve o dielo s nasledujúcim
obsahom, vyjadrujú svoju slobodnú, vážnu a spoločnú vôľu.

1

Čl. II
Východiskové údaje
Podkladom pre uzavretie tejto zmluvy je servis bazálnej IT infraštruktúry dodanej Zhotoviteľom
v 10/2015 na základe výberového konania (EKS).
Čl. III
Predmet zmluvy
1.

Predmetom zmluvy je poskytovanie služieb s názvom servis bazálnej IT infraštruktúry
(ďalej len „dielo“).

2.

Popis infraštruktúry objednávateľa:
a.) Infraštruktúra – logické celky tvorené SW a HW komponentmi, pričom tieto poskytujú
služby/servis pre chod infraštruktúry ako celku:
- Microsoft W2012r2 virtuálna infraštruktúra, poskytujúca prostredie pre prevádzku
virtuálnych serverov. Súčasťou infraštruktúry sú 2 HW servery Fujitsu Rx2540m2
- Datacore SAN infraštruktúra, ktorá sa skladá z 2x Datacore HS8 SDS serverov, ktoré sú
inštalované na serveroch Fujitsu Rx2540m2
- Microsoft infraštruktúra – ActiveDirectory, File server – infraštruktúra zabezpečuje
overovanie používateľov, prístup ku zdrojom infraštruktúry a pod.
- Backup NAS server Synology RS3614xs
- 2xUPS APC 3000
b.) Softvér:
- 2x Datacore HS8 licencie inštalované v primary partition Hyper-V serverov
- Veeam Essentials Enterprise pre 6CPU
- Licencie MS W2012r2 vo funkcii Hyper-V
- Microsoft Active Directory – 2x servery AD
- MS File server

3.
a)
b)
c)
d)

Rozsah služieb požadovaných od zhotoviteľa:
komplexný servis infraštruktúry (konfigurácia, ladenie, oprava chýb)
odborné poradenstvo
výkon zásahov do infraštruktúry podľa požiadavky objednávateľa
možnosť v odôvodnených prípadoch presmerovať koncových používateľov objednávateľa
na pracovníkov zhotoviteľa

4. Zhotoviteľ vykonáva aj minoritné zmeny infraštruktúry, medzi ktoré patrí:
- implementácia hotfixov, patchov pre aplikačný SW
- drobné zmeny v nastaveniach aplikácií, prípadne upgrade aplikácií na serveroch
- zmeny v nastaveniach MS infraštruktúry, ako napríklad pravidla GPO v AD, nastavenie
servera a pod.
5. Zhotoviteľ prehlasuje, že má oprávnenie vykonávať práce v rozsahu čl. III. tejto zmluvy
6. Zhotoviteľ sa zaväzuje vykonávať pre objednávateľa dielo podľa podmienok dohodnutých
v tejto zmluve a riadne a včas vykonané dielo odovzdať objednávateľovi.
7. Zhotoviteľ sa zaväzuje plniť kvalitatívne požiadavky diela v kvalite vyhovujúcej STN, EN
a právnymi predpismi platnými v SR, a zodpovedá za profesionálne vykonanie služby, vo
2

vlastnom mene, na svoje náklady a vlastnú zodpovednosť, s vybavením, ktoré si na tento
účel zabezpečí.
8. Objednávateľ sa zaväzuje vykonané dielo prevziať v súlade s touto zmluvou a zaplatiť zaň
cenu podľa článku IV tejto zmluvy.
9. Zhotoviteľ prehlasuje, že vykonanie diela nie je zaťažené vecnými právami tretích osôb.
Čl. IV
Cena
1. Objednávateľ zaplatí za vykonané dielo cenu spolu s DPH, vo výške zodpovedajúcej
platným právnym predpisom, podľa ceny uvedenej v bodoch 5. a 6. tohto článku.
2. Cena je stanovená dohodou zmluvných strán podľa zákona č. 18/1996 Z. z. o cenách v znení
neskorších predpisov a vyhlášky MF SR č. 87/1996 Z. z., ktorou sa vykonáva Zákon
o cenách, podľa výzvy a predloženej ponuky, ako cena maximálna a záväzná počas
platnosti zmluvy.
3. Sadzba ceny DPH, je vo výške 20%, platnej ku dňu uzatvárania tejto zmluvy. V prípade
legislatívnej zmeny sadzby DPH, bude táto zmenená a fakturovaná v sadzbe platnej v čase
odovzdania diela.
4. V prípade výkonu činností nad rámec predplateného rozsahu zachovať cenu
osobo – hodinovej sadzby aká je platná pre predplatený rozsah.
5. Objednávateľ zaplatí každý mesiac za predmet zmluvy sumu vo výške 350€ bez DPH za 5
osobohodín servisných prác (slovom: tristopäťdesiat €), pričom táto suma zahŕňa aj službu
pohotovosti. Rozsah minimálnej fakturácie za mesiac je 5 osobohodiny vrátane
pohotovosti.
6. V prípade realizácie prác nad rámec predplatených osobohodín, budú tieto práce
fakturované v sadzbe 70€ bez DPH/osobohodina, vrátane dopravných nákladov na miesto
výkonu.
Čl. V
1. Zmluvné strany sa dohodli na možnosti rozviazania zmluvy bez udania dôvodu
s výpovednou lehotou 2. Výpovedná doba začína prvým dňom nasledujúceho mesiaca po
doručení výpovede.
2. V prípade podstatného porušenia zmluvy podľa čl. VIII je možné jednostranné odstúpenie
od zmluvy, ktorá plynie od momentu doručenia písomného odstúpenia zmluvnej strane.
Čl. VI
Lehoty, miesto vykonania diela
1. Zhotoviteľ sa zaväzuje, že vykoná dielo v kvalite a prevedení podľa podmienok
dohodnutých v tejto zmluve.

3

2. Dielo sa bude vykonávať priebežne. Zhotoviteľ sa zaväzuje reagovať na požiadavku
objednávateľa najneskôr do 8-mich pracovných hodín od nahlásenia poruchy/zmenovej
požiadavky. Nahlásenie poruchy sa bude vykonávať na základe telefonického dohovoru,
ktorý bude doplnený písomnou formou elektronicky.
3. Predpokladaný mesačný rozsah servisných hodín sú 5 osobo – hodiny. Nevyužité servisné
hodiny z posledných 6-tich mesiacov je možné využívať kumulovane aj na iné účely
ako je uvedené vyššie, napríklad major upgrade a pod. nevyužité servisné hodiny staršie
ako 6 mesiacov nie sú spätne použiteľné.
4. Zhotoviteľ je povinný písomne oznámiť objednávateľovi existenciu dôvodov, ktoré bránia
alebo sťažujú vykonanie diela, ktorého následkom bude omeškanie s vykonaním diela.
5. Zmeny na infraštruktúre zo strany zhotoviteľa, ale aj objednávateľa, sa vykonávajú
výhradne po obojstrannej dohode. Prístup zhotoviteľa do infraštruktúry objednávateľa
(užívateľské kontá zhotoviteľa zriadené v AD objednávateľa) je poskytovaný
počas trvania zmluvy.
6. Realizované servisné práce budú evidované pracovníkom objednávateľa ako aj zhotoviteľa,
pričom zhotoviteľ na konci každého mesiaca uvedie zoznam vykonaných prác, formou
preberacieho protokolu, ktorý obe strany odsúhlasia (napríklad emailom). Na preberacom
protokole zhotoviteľ uvedie údaje o vykonaných postupoch pri vykonaní diela a použitého
tovaru na vykonanie diela. Objednané a zrealizované dielo bude odovzdané
splnomocnenému zamestnancovi objednávateľa, ktorý prevzatie diela potvrdí podpisom.
7. Objednávateľ si vyhradzuje právo vykonať kontrolu vykonaného diela.
8. Zhotoviteľ vykoná dielo po dohode s objednávateľom podľa účelu a nutnosti buď v
priestoroch objednávateľa, alebo vlastných priestoroch prostredníctvom vzdialeného
prístupu.

Čl. VII
Platobné podmienky a fakturácia
1. Úhrada za dielo bude zrealizovaná na základe faktúry vyhotovenej zhotoviteľom spolu
s dokladom o prevzatí a odovzdaní vykonaného diela - prác. Splatnosť faktúry je 30 dní od
jej doručenia objednávateľovi. Fakturovaná čiastka bude hradená objednávateľom
bezhotovostným prevodom na účet zhotoviteľa. Objednávateľ neposkytuje finančný
preddavok zhotoviteľovi. Cena bude hradená z finančných prostriedkov objednávateľa.
2. Faktúra musí obsahovať povinné náležitosti daňového dokladu v zmysle zákona č.
222/2004 Z. z. o dani z pridanej hodnoty v znení neskorších predpisov: označenie faktúry
a jej číslo, názov a sídlo zmluvných strán, IČO, DIČ, IČ DPH, číslo zmluvy, opis
vykonaného diela a deň odovzdania diela, deň vystavenia a odoslania faktúry, deň splatnosti
faktúry, označenie bankového spojenia zhotoviteľa a číslo účtu, množstvo a cenu tovaru,
fakturovanú čiastku, pečiatku a podpis oprávnenej osoby.
3. Objednávateľ je oprávnený faktúru do dátumu jej splatnosti vrátiť zhotoviteľovi v prípade,
že neobsahuje všetky vyššie uvedené náležitosti daňového dokladu za účelom jej doplnenia
alebo opravy. V takom prípade nová lehota začne plynúť doručením opravenej faktúry

4

objednávateľovi. Ak v stanovenej lehote objednávateľ faktúru nevráti, považuje sa faktúra
za vystavenú bez chýb.
4. Zmluvné strany sa dohodli, že pohľadávku/y/ medzi zmluvnými stranami nie je možné postúpiť
inému, iba za predchádzajúceho písomného súhlasu druhej zmluvnej strany.
Právny úkon, ktorým dôjde k postúpeniu pohľadávky v rozpore s touto dohodu zmluvných
strán, je neplatný.

Čl. VIII
Porušenie zmluvných povinností a jeho následky
1. V prípade omeškania objednávateľa so zaplatením ceny je zhotoviteľ oprávnený účtovať
objednávateľovi úrok z omeškania vo výške 0,05% z fakturovanej ceny za každý začatý deň
omeškania.
2. V prípade omeškania zhotoviteľa s vykonaním objednaného diela je objednávateľ
oprávnený účtovať zhotoviteľovi zmluvnú pokutu vo výške 0,05% z ceny nevykonaného
diela za každý začatý deň omeškania.
3. Právo na náhradu škody podľa ust. § 373 a nasl. Obchodného zákonníka nie je vznikom
nárokov podľa vyššie uvedeného, dotknuté.
4. Zmluvné strany sa dohodli, že v zmysle § 344 Obchodného zákonníka pokladajú za
podstatné porušenie zmluvy a dôvod na odstúpenie od zmluvy:
a. nedodržanie ceny zo strany zhotoviteľa podľa článku IV tejto zmluvy,
b. nedodržanie lehoty plnenia podľa článku VI tejto zmluvy.
V ostatnom sa má za to, že porušenie zmluvy nie je podstatné.
Čl. IX
Zodpovednosť za vady, záruka za kvalitu
1. Zhotoviteľ zodpovedá za kvalitu vykonaného diela podľa platných technických noriem,
počas záručnej doby v trvaní 6 mesiacov, ktorá začína plynúť odo dňa prevzatia diela
objednávateľom s príslušnými dokladmi, ktoré sa na dielo vzťahujú.
2. Objednávateľ sa zaväzuje prípadné vady diela neodkladne reklamovať v lehote 7 dní
od ich zistenia. Objednávateľ oznámi zhotoviteľovi vady písomne. Podanie možno
v uvedenej lehote urobiť aj elektronickými prostriedkami, telefonicky alebo telefaxom,
v tom prípade takéto podanie doplní objednávateľ písomne najbližší nasledujúci pracovný
deň.
3. Zhotoviteľ sa zaväzuje reklamované dielo v rámci záručnej doby prevziať a vybaviť
reklamáciu (odstrániť vady) v lehote najneskôr do 2 dní od prevzatia reklamácie. Zhotoviteľ
je oprávnený reklamáciu neuznať v prípade zistenia, že s reklamovaným dielom nebolo
nakladané v súlade s technickými podmienkami, podľa ktorých má byť dielo používané
a s ktorými objednávateľa oboznámil.
Čl. X
5

Záverečné ustanovenia
1. Zmluva je platná dňom podpísania zmluvnými stranami, pričom je rozhodujúci deň, kedy
zmluvu podpísala posledná zmluvná strana.
2. Zmluva je účinná na dobu určitú, od 1.11.2018 do 31.12.2018.

3. Akékoľvek zmeny a doplnenia tejto zmluvy môžu byť uskutočnené len na základe
predchádzajúcej dohody oboch zmluvných strán, formou očíslovaných písomných
dodatkov.
4. Žiadna zo zmluvných strán nie je oprávnená bez písomného súhlasu druhej strany previesť
svoje práva a záväzky podľa tejto zmluvy na inú osobu.
5. Právne vzťahy výslovne neupravené touto zmluvou sa riadia ustanoveniami Obchodného
zákonníka.
6. Zmluva sa vyhotovuje v štyroch (4) vyhotoveniach, z toho po dva pre každú zmluvnú
stranu.
7. Zmluvné strany prehlasujú, že si zmluvu prečítali, jej obsahu porozumeli, s jej obsahom po
prečítaní súhlasia bez výhrad a na znak tohto súhlasu ju vlastnoručne podpisujú.
V Košiciach dňa

V Košiciach dňa

Objednávateľ:

Zhotoviteľ:

................................................
MUDr. Nataša Džunková, predseda predstavenstva

.............................................
Mgr. Pavol Schreiber, konateľ

Ing. Beáta Semrádová, MPH, podpredseda predstavenstva

6

