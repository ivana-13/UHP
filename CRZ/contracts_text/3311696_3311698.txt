ZMLUVA Č. 201801/001/PZS
O POSKYTOVANÍ PRACOVNEJ ZDRAVOTNEJ SLUŽBY
uzatvorená podľa § 269 ods. 2, § 566 a nasl. a § 591 a nasl. Obchodného zákonníka č. 513/1991 Zb. v znení
neskorších predpisov, podľa § 21 zákona č. 124/2006 Z. z. o bezpečnosti a ochrane zdravia pri práci
a o zmene a doplnení niektorých zákonov v znení neskorších predpisov, podľa § 30 a nasl. zákona č. 355/2007
Z. z. o ochrane, podpore a rozvoji verejného zdravia a o zmene a doplnení niektorých zákonov a podľa
vykonávacích predpisov k uvedeným zákonom
medzi
obchodné meno:
so sídlom:
zastúpená:
IČO:
DIČ:
IČ DPH:
zápis v:
bankové spojenie:
IBAN:
kontaktná osoba:
tel.:
fax:
e-mail:

BE-SOFT a. s.
Krakovska 23, 040 11 Košice
Mgr. Juliana Hennelová, predseda predstavenstva
36 191 337
2020045863
SK2020045863
Obchodnom registri Okresného súdu Košice I
oddiel: Sa, vložka číslo: 1073/V
Tatra banka, a.s.
SK80 1100 0000 0026 2171 6713
Ing. arch. Peter Štucka
+421 55 720 1610
+421 55 720 1610
stucka@besoft.sk

ďalej len „poskytovateľ“
a
obchodné meno:
so sídlom:
zastúpená:
IČO:
DIČ:
IČ DPH:
zápis v:
bankové spojenie:
IBAN:
kontaktná osoba:
tel.:
e-mail:

Reedukčné centrum
Bačkov
Mgr. Iveta Čobanová
00215627
2020724277
Štátna pokladnica
SK29 8180 0000 0070 0010 6894
Mgr. Iveta Čobanová
056/6783427
rddbackov@centrum.sk

ďalej len „objednávateľ“
takto:

1

1.

PREDMET ZMLUVY

1.1.

Poskytovateľ je oprávnený vykonávať činnosti
a) pracovnej zdravotnej služby (ďalej len „PZS“) na základe rozhodnutia Úradu verejného
zdravotníctva Slovenskej republiky zo dňa 30. decembra 2006, č. OPPL-7215/2006-Oj.

1.2.

Účelom tejto zmluvy je zabezpečiť poskytovanie PZS objednávateľovi zo strany poskytovateľa,
ktoré sú potrebné pre nastavenie procesov u objednávateľa a vytvorenie systému ochrany života
a zdravia zamestnancov a ďalších fyzických osôb a majetku, ktorý zodpovedá potrebám
a požiadavkám objednávateľa a zároveň spĺňa požiadavky podľa všeobecne záväzných právnych
predpisov.

1.3.

Poskytovateľ sa zaväzuje zabezpečiť v súlade so všeobecne záväznými právnymi predpismi
v podmienkach objednávateľa pre objednávateľa jednotlivé výkony PZS v rozsahu uvedenom
v článkoch 2 a 3 tejto zmluvy pre zamestnancov, ktorí sú v pracovnoprávnom vzťahu
k objednávateľovi, (ďalej len „zamestnanec“) a pre priestory a prevádzky objednávateľa na území
Slovenskej republiky špecifikované v prílohe č. 1 k tejto zmluve (ďalej len „prevádzka“).

1.4.

Objednávateľ sa zaväzuje platiť poskytovateľovi dohodnutú odplatu v súlade s cenníkom uvedeným
v prílohe č. 1

1.5.

Rozsah PZS vychádza zo všeobecne záväzných právnych predpisov. V prípade potreby plnenia úloh
nad rozsah uvedený v tejto zmluve tieto úlohy bude poskytovateľ povinný vykonať iba v prípade, ak
sa na to objednávateľovi osobitne zaviazal.

1.6.

Poskytovateľ sa zaväzuje plniť svoje záväzky vyplývajúce z tejto zmluvy prostredníctvom osôb
spĺňajúcich všetky odborné predpoklady na výkon im prislúchajúcich činností podľa tejto zmluvy
v súlade s príslušnými všeobecne záväznými právnymi predpismi. Členmi tímu odborníkov
poskytovateľa, ktorí vykonávajú PZS, sú aj lekári s príslušnou špecializáciou, s ktorými má
poskytovateľ uzatvorené zmluvy, a ktorých činnosť poskytovateľ metodicky vedie a pravidelne
kontroluje prostredníctvom svojho odborného garanta.

1.7.

V prípade, ak povaha určitej činnosti vyžaduje nestranné zistenie stavu alebo nestranné overenie
výsledku, pre tento prípad je poskytovateľ povinný postupovať nestranne a o svojej činnosti vydať
kontrolné osvedčenie (ktoré môže mať rôznu formu). Výkon takejto činnosti zo strany poskytovateľa
sa považuje za plnenie povinností vykonávateľa kontroly podľa zmluvy o kontrolnej činnosti podľa §
591 a nasl. Obchodného zákonníka.

2

SPOLOČNÉ USTANOVENIA K POSKYTOVANIU SLUŽIEB

2.1.

Zmluvné strany si po uzavretí zmluvy upresnia spôsob fungovania ich vzájomnej spolupráce a
výmeny potrebných informácií.

2.2.

Zavádzanie systému služieb. V rámci zavádzania systému služieb poskytovateľ
a) uskutoční u objednávateľa vstupný audit s navrhovanými opatreniami zameraný na zistenie
informácií potrebných pre optimálny výkon služieb podľa tejto zmluvy najneskôr v lehote 30 dní
odo dňa uzavretia tejto zmluvy,
b) vypracuje dokumentáciu najneskôr v lehote 6 mesiacov odo dňa uzatvorenia tejto zmluvy.
Objednávateľ berie na vedomie, že zoznam základnej dokumentácie má len informatívny
charakter a zo zoznamu budú vypracované tie dokumenty, ktoré sa týkajú špecifických
podmienok objednávateľa. Z rovnakého dôvodu môžu byť vypracované aj iné dokumenty, ktoré
v zozname výslovne nie sú uvedené.

2

2.3.

Vedenie systému služieb. V rámci vedenia systému služieb poskytovateľ bude
a) uskutočňovať u objednávateľa pravidelné kontroly (previerky pracovísk z pohľadu PZS
v periodicite podľa platných legislatívnych predpisov a ďalšie kontroly), ktorých periodicita je
uvedená v prílohe č. 1 k tejto zmluve, a o výsledku spracuje písomnú správu a oboznámi s ňou
objednávateľa a príslušných zamestnancov zabezpečujúcich plnenie úloh na úseku ochrany
zdravia pri práci (ďalej len „OZP“). Správa musí obsahovať popis zistených faktorov
a pracovných podmienok a opatrenia a odporúčania pre objednávateľa,
b) vypracúvať odporúčania a poskytovať objednávateľovi konzultácie, metodickú a odbornú pomoc
týkajúce sa plnenia povinností na úseku ochrany zdravia. Písomné odporúčania budú predkladané
objednávateľovi vždy do 14 dní od vykonania previerok pracovísk objednávateľa, pri kontrolách
prevádzok, ktorých periodicita je uvedená v prílohe č. 1 k tejto zmluve, alebo na základe osobitnej
písomnej žiadosti objednávateľa. Na písomnú žiadosť objednávateľa je poskytovateľ povinný
odpovedať najneskôr do siedmich dní s výnimkou prípadov potreby odvrátenia hroziacich škôd na
zdraví a majetku; v takom prípade je poskytovateľ povinný odpovedať bez zbytočného odkladu,
c) sa zúčastňovať vykonávania štátneho dohľadu a zabezpečí styk s orgánmi štátnej správy a to
úradu verejného zdravotníctva (ďalej len „príslušný orgán verejnej správy“), najmä bude
v mene objednávateľa vypracúvať príslušné hlásenia a vybavovať agendu na úseku OZP, resp.
bude objednávateľovi poskytovať odbornú pomoc pri styku s príslušnými orgánmi verejnej
správy,
d) metodicky riadiť po odbornej stránke činnosť zamestnancov poverených plnením úloh na úseku
OZP,
e) plniť ďalšie povinnosti v rozsahu vyplývajúcom zo všeobecne záväzných právnych predpisov.

2.4.

Aktualizácia systému služieb. V rámci aktualizácie systému služieb sa poskytovateľ zaväzuje
vykonávať aktualizáciu základnej dokumentácie, príp. rozšírenej dokumentácie podľa zmien
vyplývajúcich zo všeobecne záväzných právnych predpisov a zmien uskutočnených u objednávateľa.

3

ROZSAH VÝKONU PRACOVNEJ ZDRAVOTNEJ SLUŽBY

3.1.

Účelom PZS je poskytovať objednávateľovi odborné poradenské služby v oblasti ochrany zdravia pri
práci a spolupracovať pri vyhľadávaní a identifikovaní rizík na prevádzkach, ktoré môžu viesť
k chorobám z povolania.

3.2.

Poskytovateľ sa zaväzuje zabezpečovať dohľad nad pracovným prostredím, ktorý zahŕňa nasledovné
činnosti:
a) hodnotenie faktorov práce a pracovného prostredia a spôsobu vykonávania práce z hľadiska ich
možného vplyvu na zdravie zamestnancov,
b) hodnotenie zdravotného rizika minimálne raz za rok a pri každej podstatnej zmene pracovných
podmienok, ktorá by mohla mať vplyv na mieru zdravotného rizika a kategóriu práce z hľadiska
zdravotných rizík,
c) vypracovanie návrhov na zaradenie prác do kategórií z hľadiska zdravotných rizík
d) vypracovanie návrhov na zmenu alebo vyradenie prác z tretej kategórie alebo štvrtej kategórie
e) poskytovanie odborného poradenstva a konzultácií objednávateľovi a jeho zamestnancom pri
(i)

plánovaní a organizácií práce a odpočinku zamestnancov, vrátane usporiadania pracovísk
a pracovných miest spôsobu výkonu práce z hľadiska ochrany zdravia,

(ii)

ochrane zdravia pred nepriaznivým vplyvom faktorov práce a pracovného prostredia alebo
technológií, ktoré sa používajú alebo plánujú používať,

(iii)

ochrane a kladnom ovplyvňovaní zdravia, hygiene, fyziológii práce, psychológii práce a
ergonómii,

3

f) účasť na:
(i)

vypracúvaní programov ochrany a podpory zdravia zamestnancov, na zlepšovaní
pracovných podmienok a na vyhodnocovaní nových zariadení a technológií zo zdravotného
hľadiska,

(ii)

činnostiach spojených so zaraďovaním zamestnancov na pracovnú rehabilitáciu,

(iii)

rozboroch pracovnej neschopnosti, chorôb z povolania a ochorení súvisiacich s prácou,

(iv)

organizovaní systému prvej pomoci, ak ide o ohrozenie života alebo zdravia zamestnancov

g) spolupracuje pri poskytovaní informácií, vzdelávania a výchovy v oblasti ochrany a kladného
ovplyvňovania zdravia, hygieny, fyziológie, psychológie práce a ergonómii
3.3.

Pre podmienky objednávateľa a jeho jednotlivé prevádzky poskytovateľ
a) vypracuje dokumentáciu:
(i)

identifikácia zdravotných rizík, hodnotenie zdravotných rizík, vypracovanie posudkov
rizika a ich priebežná aktualizácia podľa výskytu rizikových faktorov a zmien, ktoré môžu
ovplyvniť veľkosť rizika,

(ii)

návrh kategorizácie pracovných činností,

(iii) prevádzkové poriadky (pre činnosť s nebezpečnými chemickými faktormi, v expozícií
hluku, v expozícií vibrácií, s biologickými faktormi, s lasermi atď.),
b) poskytne zamestnancom objednávateľa informácie o:
(i)
3.4.

nebezpečenstvách a s nimi súvisiacich zdravotných rizikách pri práci a ochrane pred nimi,

Poskytovateľ sa zaväzuje zabezpečiť nasledovné činnosti, ak to objednávateľ písomné objedná na
základe písomnej objednávky:
a) zisťovanie expozície zamestnancov faktorom práce a pracovného prostredia a ich možné
kombinované účinky na zdravie,
b) zabezpečiť vzdelávanie vybraných zamestnancov na poskytovanie prvej pomoci alebo vzdeláva
vybraných zamestnancov na poskytovanie prvej pomoci podľa osobitného predpisu,
c) zabezpečenie rekondičného pobytu

3.5.

Poskytovateľ sa zaväzuje zabezpečovať dohľad nad zdravím zamestnancov v súvislosti s prácou, ak to
objednávateľ písomné objedná na základe písomnej objednávky. Dohľad nad zdravím zamestnancov
zahŕňa nasledovné činnosti:
a) posudzovanie zdravotnej spôsobilosti zamestnancov na prácu na základe výsledkov lekárskych
preventívnych prehliadok vo vzťahu k práci (ďalej len „LPP“) a výsledkov hodnotenia rizika z
expozície faktom práce a pracovného prostredia zamestnancov, v rozsahu a intervaloch podľa
odporúčania poskytovateľa.

4

POVINNOSTI POSKYTOVATEĽA

4.1.

Poskytovateľ vyhlasuje, že sa v plnom rozsahu oboznámil s charakterom a rozsahom činnosti podľa
tejto zmluvy, že disponuje takými odbornými znalosťami a kapacitami, ktoré sú k výkonu činnosti
potrebné a že činnosť bude vykonávať s odbornou starostlivosťou, riadne a včas, prostredníctvom
odborných pracovníkov kvalifikovaných podľa osobitných predpisov.

4.2.

Poskytovateľ je povinný pri výkone svojej činnosti podľa tejto zmluvy riadiť sa pokynmi
objednávateľa a svoju činnosť podľa tejto zmluvy vykonávať v súlade s jeho záujmami. Zároveň je
však povinný písomne upozorniť objednávateľa na zrejmú nevhodnosť jeho pokynov, ktoré by mohli
mať za následok vznik škody, inak za takúto škodu zodpovedá. Od pokynov objednávateľa sa môže

4

poskytovateľ odchýliť, len ak je to naliehavo nevyhnutné v záujme objednávateľa a poskytovateľ
nemôže včas dostať jeho súhlas. Ani v týchto prípadoch sa však poskytovateľ nesmie od pokynov
odchýliť, ak to zakazuje objednávateľ. Ak poskytovateľ po písomnom upozornení objednávateľa na
zrejmú nevhodnosť jeho pokynov, ktoré by mohli mať za následok vznik škody, tieto pokyny
nezmení, poskytovateľ za takúto škodu nezodpovedá.
4.3.

Poskytovateľ je povinný uchovávať doklady a iné veci, ktoré v súvislosti so svojou činnosťou
nadobudol od objednávateľa alebo od tretích osôb, a najneskôr po ukončení trvania tejto zmluvy, inak
vždy na požiadanie objednávateľa, je povinný ich odovzdať objednávateľovi.

4.4.

Pri plnení činností podľa tejto zmluvy je poskytovateľ povinný postupovať v súlade a v lehotách
stanovených všeobecne záväznými právnymi predpismi. Osobitne je povinný dodržiavať všeobecne
záväzné právne predpisy upravujúce spôsob nakladania s osobnými údajmi, najmä zákon č. 122/2013
Z. z. o ochrane osobných údajov v znení neskorších predpisov.

4.5.

Poskytovateľ je povinný pri vstupe do prevádzok rešpektovať pokyny objednávateľa, s ktorými bol
preukázateľne oboznámený, najmä ohlásiť svoju návštevu na recepcii a pohybovať sa po prevádzkach
len v sprievode objednávateľom určenej osoby.

4.6.

Objednávateľ môže žiadať od poskytovateľa náhradu za škodu, ktorá mu vznikne, ak poskytovateľ
nevykonáva svoju činnosť riadne a v súlade s touto zmluvou a s príslušnými všeobecne záväznými
právnymi predpismi a ani po písomnom upozornení objednávateľa nevykoná nápravu ani v primeranej
lehote poskytnutej objednávateľom.

4.7.

Poskytovateľ nezodpovedá za škodu, ktorú objednávateľ utrpí nedodržaním doporučení poskytovateľa
poskytnutých podľa tejto zmluvy. Poskytovateľ ďalej nezodpovedá za škodu, ktorá objednávateľovi
vznikne z dôvodu, že objednávateľ nezabezpečí účasť zamestnancov na činnostiach zabezpečovaných
poskytovateľom podľa tejto zmluvy.

4.8.

V prípade, ak objednávateľ poverí plnením čiastkových úloh tretiu osobu, poskytovateľ je oprávnený
prehodnotiť výsledky činnosti takejto tretej osoby.

5

POVINNOSTI OBJEDNÁVATEĽA

5.1.

Objednávateľ berie na vedomie, že riadne a včasné plnenie povinností poskytovateľa závisí na
riadnom a včasnom poskytnutí súčinnosti objednávateľom (osobitne zo strany jeho zložky OZP
a ľudských zdrojov).

5.2.

Objednávateľ je povinný na požiadanie poskytnúť poskytovateľovi všetky potrebné informácie a
podklady nevyhnutné pre jeho činnosť a poskytnúť mu potrebnú súčinnosť. Najmä je povinný včas
vystaviť poskytovateľovi potrebné písomné plnomocenstvo, umožniť osobám, prostredníctvom
ktorých bude poskytovateľ plniť svoje záväzky vyplývajúce z tejto zmluvy, prístup na všetky
prevádzky a umožniť týmto osobám získavanie všetkých údajov potrebných pre splnenie záväzkov
poskytovateľa podľa tejto zmluvy. V prípade, že sprístupnenie priestoru je podmienené osobitným
druhom personálneho, resp. zdravotného alebo bezpečnostného preverenia alebo preškolenia, o tejto
potrebe informuje poskytovateľa vopred s dostatočným časovým predstihom potrebným na
vybavenie. Napokon je povinný poskytnúť poskytovateľovi dokumentáciu PZS spracovanú
objednávateľom pred uzatvorením tejto zmluvy ak bola spracovaná.

5.3.

Objednávateľ je povinný preukázateľne informovať poskytovateľa o každej zmene pracovných
podmienok na niektorom z pracovísk, ako aj o každej technologickej alebo akejkoľvek inej zmene
(napr. zavedenie novej technológie, nového pracovného postupu), ktorú objednávateľ vykonal na
niektorom zo svojich pracovísk, ktorá môže mať za následok zmenu pracovných podmienok na
danom pracovisku. Zmluvné strany bez zbytočného odkladu po doručení oznámenia podľa

5

predchádzajúcej vety dohodnú prípadné podrobnosti o splnení záväzkov poskytovateľa podľa tejto
zmluvy vo vzťahu k pracovisku, ktorého sa oznámená zmena týka.
5.4.

Objednávateľ bez zbytočného odkladu s dostatočným predstihom, najneskôr však v deň nástupu na
pracovisko zabezpečí vypracovanie a aktualizovanie zoznamu zamestnancov. V zozname sa uvádza
meno a priezvisko zamestnanca, názov pracoviska a druh práce.

5.5.

Objednávateľ bez zbytočného odkladu informuje poskytovateľa o nahlásených kontrolách
vykonávaných orgánmi štátnej správy.

5.6.

Objednávateľ bezodkladne informuje poskytovateľa o každej dlhodobejšej práceneschopnosti
zamestnanca (nad 6 mesiacov), ktorý je v kuratívnej starostlivosti svojho ošetrujúceho lekára, tak, aby
v odôvodnených prípadoch bolo možné prehodnotiť zdravotnú spôsobilosť zamestnanca pred jeho
zaradením na pôvodné pracovné miesto a to len v prípade, ak poskytovateľ zabezpečuje dohľad nad
zdravím zamestnancov v súvislosti s prácou podľa bodu 3.5 a prílohy č. 2.

5.7.

Objednávateľ vždy najmenej 5 pracovných dní vopred poskytne poskytovateľovi menný zoznam
zamestnancov, ktorí sa zúčastnia činností zabezpečovaných poskytovateľom podľa tejto zmluvy
a zabezpečí účasť svojich zamestnancov na týchto činnostiach. Ak sa zamestnanec bez dôležitých
dôvodov nezúčastní týchto činností (osobitne LPP), poskytovateľ je oprávnený požadovať odplatu,
ako keby k vykonaniu činnosti došlo.

5.8.

Objednávateľ vyhlasuje, že zabezpečil od zamestnancov písomný súhlas na nakladanie s ich
osobnými údajmi v rozsahu potrebnom na plnenie tejto zmluvy zo strany poskytovateľa a príslušných
lekárov a medicínskych centier - len v prípade, ak poskytovateľ zabezpečuje posudzovanie zdravotnej
spôsobilosti na prácu.

6

ODPLATA A PLATOBNÉ PODMIENKY

6.1.

Zmluvné strany sa dohodli na odplatách vo výške podľa prílohy č. 1 za zabezpečenie výkonov PZS
podľa tejto zmluvy.

6.2.

Poskytovateľ má právo vyzvať objednávateľa na vzájomné rokovanie o zmene cien v závislosti od
zmeneného počtu zamestnancov, prípadnej zmeny legislatívy, štruktúry a objemu nákladov
preukázateľne spojených s poskytovaním služieb tvoriacich predmet tejto zmluvy.

6.3.

V paušálnej odplate za výkon PZS v rozsahu podľa bodu 3.2 a v periodicite uvedenej v prílohe č. 1
tejto zmluvy sú zahrnuté všetky náklady súvisiace s vykonávaním kontrol pracovísk a prevádzok,
poskytovaní poradenstva pri kontrolách pracovísk objednávateľa, alebo poradenstvo na základe
osobitnej písomnej žiadosti objednávateľa formou elektronickej alebo e-mailovej konzultácie.
V prípade potreby ďalších osobných kontrol na prevádzke v priebehu dohodnutého obdobia a za
činnosti nad rozsah služieb uvedených v bode 3.2 tejto zmluvy je stanovená cena v prílohe č. 1 tejto
zmluvy.

6.4.

Odplata podľa tohto článku nezahŕňa náklady na zabezpečenie činností uvedených v bode 3.4 a 3.5
Tieto náklady budú v prípade ich vynaloženia poskytovateľom nahradené poskytovateľovi
objednávateľom v plnej výške.

6.5.

V cene za poskytovanie služby nie sú zahrnuté náklady poskytovateľa, ktoré vynaloží pri plnení
predmetu tejto zmluvy za objednávateľa, ako sú registračné poplatky, správne poplatky a iné
poplatky, ktorých úhrada a výška je stanovená zákonom, vyhláškou, predpisom, iným záväzným
nariadením, alebo ktoré budú vynaložené po dohode s objednávateľom.

6.6.

Faktúra za PZS služby bude poskytovateľom vystavená vždy po skončení fakturačného obdobia, v
zmysle v prílohe č. 1. Faktúru poskytovateľ vystaví max. do 15. dňa nasledujúceho fakturačného

6

obdobia so splatnosťou do 15 dní od jej doručenia. Faktúra za LPP, školenia poskytovania prvej
pomoci, imunizáciu a ostatné objednané služby bude poskytovateľom vystavená vždy max. do 15.
dňa nasledujúceho kalendárneho mesiaca so splatnosťou do 15 dní od jej doručenia. K faktúre
poskytovateľ priloží špecifikáciu poskytnutých výkonov, s výnimkou špecifikácie týkajúcej sa
činnosti odmeňovanej paušálnou odmenou.
6.7.

V prípade omeškania objednávateľa s úhradou peňažných záväzkov má právo poskytovateľ účtovať
úroky z omeškania objednávateľovi vo výške 0,05% zo sumy, s ktorou je objednávateľ v omeškaní, za
každý deň omeškania.

6.8.

Odplata je bez dane z pridanej hodnoty, ktorú poskytovateľ vyúčtuje podľa všeobecne záväzných
právnych predpisov.

7

TRVANIE ZMLUVY

7.1.

Táto zmluva sa uzatvára na dobu neurčitú.

7.2.

Táto zmluva zaniká
a) zánikom ktorejkoľvek zo zmluvných strán bez právneho nástupcu,
b) zánikom povolenia poskytovateľa na poskytovanie služieb podľa tejto zmluvy,
c) uplynutím výpovednej doby s tým, že každá zo zmluvných strán je oprávnená túto zmluvu
vypovedať písomnou výpoveďou až po uplynutí 12 mesiacov trvania tejto zmluvy aj bez uvedenia
dôvodu s výpovednou dobou tri mesiace, ktorá začína plynúť prvým dňom kalendárneho mesiaca
nasledujúceho po dni doručenia výpovede,
d) dohodou zmluvných strán,
e) písomným odstúpením od tejto zmluvy v prípade podstatného porušenia tejto zmluvy druhou
zmluvnou stranou.

7.3.

7.4.

Za podstatné porušenie tejto zmluvy objednávateľom sa považuje najmä
a)

neposkytnutie dostatočnej súčinnosti poskytovateľovi, a to ani po písomnom upozornení zo
strany poskytovateľa alebo

b)

omeškanie objednávateľa so zaplatením splatnej faktúry po dobu dlhšiu ako 30 dní.

Za podstatné porušenie tejto zmluvy poskytovateľom sa považuje opakované neplnenie záväzkov
poskytovateľa podľa tejto zmluvy, a to napriek písomnému upozorneniu zo strany objednávateľa.

8

MLČANLIVOSŤ

8.1.

Zmluvné strany budú mať pri plnení tejto zmluvy prístup k informáciám týkajúcim sa druhej
zmluvnej strany (ďalej len „dotknutá zmluvná strana“) a jej podnikania, najmä k akýmkoľvek
informáciám obchodnej, výrobnej, prevádzkovej, marketingovej, finančnej, majetkovej, organizačnej,
personálnej, hospodárskej a/alebo technickej povahy. Tieto informácie alebo akékoľvek iné
informácie verejne neprístupné a súvisiace s činnosťou dotknutej zmluvnej strany, ktoré druhá
zmluvná strana získa ústne, písomne alebo v akejkoľvek inej forme pri plnení tejto zmluvy alebo v jej
súvislosti, sú predmetom obchodného tajomstva dotknutej zmluvnej strany, alebo ich dotknutá
zmluvná strana týmto označuje ako dôverné v zmysle ustanovenia § 271 Obchodného zákonníka
(ďalej len „dôverné informácie“).

8.2.

Zmluvné strany sa zaväzujú, že počas trvania tejto zmluvy, ako aj po jej skončení
a) budú zachovávať mlčanlivosť o dôverných informáciách, najmä sa zaväzujú s dôvernými
informáciami zaobchádzať ako s prísne tajnými, tieto dôverné informácie bez výslovného

7

predchádzajúceho písomného súhlasu dotknutej zmluvnej strany priamo alebo nepriamo tretej
osobe neoznámiť, nesprístupniť, nezverejniť alebo pre seba alebo iného nevyužiť,
b) použijú dôverné informácie iba v súvislosti s plnením predmetu tejto zmluvy a na dosiahnutie
účelu podľa tejto zmluvy,
pričom sa uvedené povinnosti zaväzujú vykonávať so všetkou potrebnou odbornou starostlivosťou.
9

ZÁVEREČNÉ USTANOVENIA

9.1.

Táto zmluva sa spravuje zákonmi Slovenskej republiky bez prihliadnutia ku kolíznym normám. Súdy
Slovenskej republiky majú výlučnú právomoc na rozhodovanie akýchkoľvek sporov týkajúcich sa
tejto zmluvy.

9.2.

Zmluvné strany sa zároveň zaväzujú oznamovať si navzájom akékoľvek zmeny údajov, ktoré sa ich
týkajú a sú potrebné na prípadné uplatnenie oznámenia, najmä všetky zmeny týkajúce sa uzavretej
tejto zmluvy, zmenu, či zánik ich právnej subjektivity, adresu ich sídla, bydliska alebo miesta
podnikania, bankového spojenia, vstup do konkurzného konania, reštrukturalizácie alebo likvidácie
ktorejkoľvek zmluvnej strany. Ak niektorá zmluvná strana nesplní túto povinnosť, nebude oprávnená
namietať, že neobdržala akúkoľvek oznámenie, a zároveň zodpovedá za akúkoľvek takto spôsobenú
škodu.

9.3.

Právne vzťahy neupravené touto zmluvou sa riadia ustanoveniami Obchodného zákonníka č.
513/1991 Zb. v znení neskorších predpisov a v jeho rámci ustanoveniami Občianskeho zákonníka č.
40/1964 Zb. v znení neskorších predpisov a súvisiacimi predpismi.

9.4.

Táto zmluva sa môže meniť alebo zrušiť iba dohodou zmluvných strán v písomnej forme. Ak by sa
dôvod neplatnosti vzťahoval len na časť tejto zmluvy, bude neplatnou len táto časť.

9.5.

Táto zmluva tvorí úplnú dohodu medzi zmluvnými stranami týkajúcu sa predmetnej záležitosti.
Podpisom tejto zmluvy zanikajú všetky predchádzajúce písomné a ústne dohody súvisiace
s predmetom tejto zmluvy a žiadna zo zmluvných strán sa nemôže dovolávať zvláštnych v tejto
zmluve neuvedených ústnych dojednaní a dohôd.

9.6.

Táto zmluva bola vyhotovená v dvoch rovnopisoch, po jednom pre každú zmluvnú stranu.

9.7.

Prílohy k tejto zmluve sú:
a) príloha č. 1 – cenník výkonov

9.8.

Zmluvné strany vyhlasujú, že sú plne spôsobilé na právne úkony, že ich zmluvná voľnosť nie je ničím
obmedzená, že zmluvu neuzavreli ani v tiesni, ani za nápadne nevýhodných podmienok, že si obsah
zmluvy dôkladne prečítali a že tento im je jasný, zrozumiteľný a vyjadrujúci ich slobodnú, vážnu a
spoločnú vôľu, a na znak súhlasu ju vlastnoručne podpisujú.

Za objednávateľa:

Za poskytovateľa:

V Bačkove dňa :

V Košiciach dňa :

8

PRÍLOHA Č. 1 K ZMLUVE Č. 201801/001/PZS
CENNÍK VÝKONOV
1. Periodicita služieb a odplata za poskytovanie PZS v rozsahu :
Pravidelný dohľad na pracovným prostredím
Prevádzka
Reedukačné centrum
BAČKOV
Školská 158
076 61 Bačkov

Služba
Pracovná zdravotná služba – Vstupný
audit, spracovanie dokumentácie,
dohľad nad pracovným prostredím

Periodicita
kontroly na
prevádzke

Paušál na prevádzku/
periodicita fakturácie

1 x 18 mesiacov

85 €/ štvrťročne

Cena za Pracovnú zdravotnú službu – dohľad nad pracovným prostredím zahŕňa cenu za dohľad pre
zamestnancov a profesie, ktoré vykonávajú činnosti na prevádzke uvedenej v tabuľke.

2. Odplata za školenie zamestnancov na poskytovanie prvej pomoci v rozsahu článku 3.4 písm. b)
tejto zmluvy vo výške:
Počet účastníkov

Cena

1 – 15 účastníkov

200 EUR/ školenie

* V prípade účasti vášho zamestnanca na „otvorenom“ školení, t.j. školení, ktoré sa vykonáva v školiacich priestoroch BE-SOFT a v
termínoch podľa plánu školení na príslušný rok uvedeného na www.besoft.sk je cena za účastníka určená platným cenníkom
zverejneným na tejto internetovej stránke.

3. V prípade požiadavky objednávateľa na výkon činnosti nad rámec dohodnutých kontrol
(frekvencia činností uvedená v bode 1 tejto prílohy) účtujeme hodinovú sadzbu vo výške 25 € bez
DPH.

Všetky ceny uvedené v tejto cenovej ponuke sú uvedené v EUR bez DPH.
Za objednávateľa:

Za poskytovateľa:

V Bačkove dňa :

V Košiciach dňa :

9

