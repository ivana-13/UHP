Zmluva
na poskytovanie servisných služieb, podpory a údržby serverovej infraštruktúry
uzatvorená podľa ustanovenia § 269 ods. 2 zákona č. 513/1991 Zb., Obchodný zákonník v znení neskorších
predpisov
(ďalej len „zmluva“)
medzi
1. Poskytovateľom

SEVITECH a. s.

sídlo:

Mlynské nivy 71
821 05 Bratislava
v obchodnom registri Okresného súdu Bratislava I,
v odd.: Sa, vl. č. 4696/B
Ing Jaroslav Murár, predseda predstavenstva
na základe generálneho plnomocenstva
31 605 052
SK 2020444338
2020444338
Tatra banka, a.s.
SK56 1100 0000 0026 2753 5593

zapísaným :
v mene ktorého koná:
IČO:
IČ DPH:
DIČ:
bankové spojenie:
IBAN
(ďalej len „poskytovateľ“)

a
2. Objednávateľom

Bratislavská teplárenská, a.s.

sídlo:

Bajkalská 21/A
829 05 Bratislava
v obchodnom registri Okresného súdu Bratislava I,
v odd.: Sa, vl. č. 2851/B
Ing. Vladimír Raček, predseda predstavenstva
Ing. Štefan Fleischer, podpredseda predstavenstva
35 823 542
SK 2020285245
2020285245
Tatra banka, a.s.
SK25 1100 0000 0026 2804 3849

zapísaným :
v mene ktorého koná:
IČO:
IČ DPH:
DIČ:
bankové spojenie:
IBAN
(ďalej len „objednávateľ“)

(poskytovateľ a objednávateľ ďalej tiež ako „zmluvné strany“)
nasledovne :
Článok I.
Predmet zmluvy
1.1 Predmetom tejto zmluvy je záväzok poskytovateľa poskytovať objednávateľovi servisné služby, podporu a
údržbu k hardvérovým a softvérovým systémom serverovej infraštruktúry objednávateľa (ďalej len „servisné

1z7

služby, podpora a údržba“) v nasledovnom rozsahu:
1.

Servisné služby:
•

Monitoring a profylaktika:
preventívne prehliadky,
diagnostika hardvéru (ďalej len „HW“) a softvéru (ďalej len „SW“),

•

Konfigurácia a administrácia (na úrovni Operačného systému, Zálohovania a Virtualizácie):
-

2.

riešenie nedostupnosti/nefunkčnosti systému,
riešenie chybových stavov systému,
obnova celého systému zo zálohy,
zálohovanie systému,
zavádzanie programových aktualizácii,
nastavovanie autorizácie,
konzultácie,
optimalizácia výkonu a konfigurácie:
i.
serverov,
ii. sieťových prvkov,
iii. aplikácií.

Podpora a údržba (maintenance) HW a SW :
•
•
•

technická podpora,
servisné zásahy,
konzultácie.

Bližšia špecifikácia podporovaného HW a SW, úrovní SLA a priority odozvy je uvedená v Prílohe č.1, ktorá
je neoddeliteľnou súčasťou tejto zmluvy.
1.2 Za riadne a včas poskytnuté plnenie predmetu tejto zmluvy sa objednávateľ zaväzuje zaplatiť
poskytovateľovi cenu uvedenú v článku IV. tejto zmluvy.
Článok II.
Doba trvania zmluvy
2.1. Táto zmluva sa uzatvára na dobu určitú, a to od 01.08.2017 do 31.07.2019.
Článok III.
Čas, spôsob a miesto plnenia
3.1 Konkrétne termíny poskytovania servisných služieb, podpory a údržby si kontaktné osoby zmluvných strán
dohodnú minimálne 2 pracovné dni pred ich realizáciou niektorým zo spôsobov uvedených v článku VIII.,
bode 8.1 tejto zmluvy. Dohodnuté termíny poskytovania servisných služieb, podpory a údržby môžu byť
zmenené iba po vzájomnej dohode zmluvných strán.
3.2 Zmluvné strany sa dohodli, že poskytovanie servisných služieb, podpory a údržby bude vzájomne
odsúhlasované formou zápisu tak, že zo zápisu bude zrejmé :
-

číslo požiadavky na riešenie problému,
doba riešenia daného problému,
ktorý zamestnanec poskytovateľa daný problém riešil.

2z7

Zápisy budú potvrdené kontaktnou osobou poskytovateľa a objednávateľa raz mesačne.
3.3 Miestom plnenia predmetu tejto zmluvy bude adresa sídla objednávateľa a v závislosti od okolností veci aj
adresa sídla poskytovateľa (predovšetkým v prípadoch, ak bude technická podpora poskytovaná formou
vzdialeného prístupu).
3.4 Zmluvné strany sa dohodli, že poskytovateľ je oprávnený využiť pre potreby plnenia predmetu tejto zmluvy
aj subdodávateľské zdroje.
3.5 Objednávateľ sa zaväzuje zabezpečiť pre zamestnancov poskytovateľa a jeho subdodávateľov vstupy do
všetkých potrebných priestorov za účelom poskytovania servisných služieb, podpory a údržby.
3.6 Objednávateľ sa zaväzuje na vlastné náklady zabezpečiť pre potreby poskytovateľa jedno pracovisko
vybavené PC (s primeraným HW a SW vybavením) s takými prístupovými právami, ktoré sú potrebné pre
plnenie predmetu tejto zmluvy.
3.7 Objednávateľ sa zaväzuje na vlastné náklady zabezpečiť pre poskytovateľa technické podmienky pre online spojenie cez internet na servery objednávateľa, aby poskytovateľ mohol bez zbytočných prieťahov
vykonávať všetky úkony súvisiace s plnením predmetu tejto zmluvy. On-line spojenie sa bude vykonávať na
náklady objednávateľa.
3.8 Objednávateľ sa zaväzuje poskytovať poskytovateľovi potrebnú súčinnosť pre zabezpečenie riadneho
a včasného plnenia predmetu tejto zmluvy.
Článok IV.
Ceny
4.1 Cena za poskytnuté servisné služby, podporu a údržbu je stanovená dohodou zmluvných strán podľa
zákona č. 18/1996 Z.z. o cenách v znení neskorších predpisov v spojení vyhláškou Ministerstva financií
Slovenskej republiky č. 87/1996 Z.z., ktorou sa vykonáva zákon č. 18/1996 Z.z. o cenách v znení
neskorších predpisov nasledovne :
a)

cena za servisné služby predstavuje sumu vo výške 3 250,00 EUR (slovom : tritisícdvestopäťdesiat
euro) bez DPH / mesiac (v cene tohto mesačného paušálu je zahrnutý monitoring systémov,
profylaktické, konzultačné a servisné práce, ako aj používanie servicedesku zo strany objednávateľa
v režime 24 x 7, t.j. 24 hodín 7 dní v týždni),

b)

cena za podporu a údržbu za obdobie od 01.08.2017 do 31.07.2018 predstavuje sumu vo výške
29 426,00 EUR (slovom : dvadsaťdeväťtisíc štyristodvadsaťšesť euro) bez DPH,

c)

cena za podporu a údržbu za obdobie od 01.08.2018 do 31.07.2019 predstavuje sumu vo výške
33 512,00 EUR (slovom : tridsaťtritisíc päťstodvanásť euro) bez DPH,

Poskytovateľ je oprávnený poskytnúť servisné služby, podporu a údržbu aj na základe odôvodnených
potrieb objednávateľa uplatnených v samostatných objednávkach s tým, že v takýchto prípadoch
predstavuje cena za poskytnuté servisné služby, podporu a údržbu sumu vo výške 90,00 EUR
(slovom : deväťdesiat euro) bez DPH/ hod.
Celková cena plnenia predmetu zmluvy nesmie presiahnuť sumu 200 000,00 EUR (slovom: dvestotisíc
euro) bez DPH.
4.2 Ceny dohodnuté v zmysle predchádzajúceho bodu tohto článku zmluvy sú bez DPH. K cenám bude
fakturovaná DPH v zmysle zákona č. 222/2004 Z.z. o dani z pridanej hodnoty v znení neskorších predpisov
v sadzbe platnej ku dňu vzniku daňovej povinnosti.
3z7

4.3 Dohodnutú výšku ceny uhradí objednávateľ bezhotovostným prevodom na bankový účet poskytovateľa,
ktorý je uvedený v záhlaví tejto zmluvy, pričom cena sa považuje za uhradenú pripísaním dotknutej sumy na
bankový účet poskytovateľa.
Článok V.
Platobné a fakturačné podmienky
5.1 Zmluvné strany sa dohodli, že poskytovateľ bude objednávateľovi fakturovať :
a) poskytnuté servisné služby do 10. dňa mesiaca nasledujúceho po mesiaci, v ktorom objednávateľovi
poskytol servisné služby s tým, že lehota splatnosti faktúry (ktorá začne plynúť odo dňa doručenia
faktúry na adresu sídla objednávateľa) bude 30 dní (neoddeliteľnou prílohou tejto faktúry bude zápis
podľa článku III., bodu 3.2 zmluvy),
b) podporu a údržbu za obdobie od 01.08.2017 do 31.07.2018 štvrťročne (pre účely tohto bodu zmluvy sa
rokom rozumie obdobie od 01.08.2017 do 31.07.2018) tak, že faktúru za príslušný štvrťrok vystaví
poskytovateľ v prvom mesiaci príslušného štvrťroka, a to do 10. dňa tohto mesiaca, pričom lehota
splatnosti faktúr (ktorá začne plynúť odo dňa doručenia faktúry na adresu sídla objednávateľa) bude 30
dní; pre vylúčenie pochybností platí, že poskytovateľ vystaví za podporu a údržbu za obdobie od
01.08.2017 do 31.07.2018 celkovo 4 faktúry, pričom výška vyfakturovanej sumy uvedená v príslušnej
faktúre bude zodpovedať ¼ ceny uvedenej v článku IV. bode 4.1 písm. b) zmluvy,
c) podporu a údržbu za obdobie od 01.08.2018 do 31.07.2019 štvrťročne (pre účely tohto bodu zmluvy sa
rokom rozumie obdobie od 01.08.2018 do 31.07.2019) tak, že faktúru za príslušný štvrťrok vystaví
poskytovateľ v prvom mesiaci príslušného štvrťroka, a to do 10. dňa tohto mesiaca, pričom lehota
splatnosti faktúr (ktorá začne plynúť odo dňa doručenia faktúry na adresu sídla objednávateľa) bude 30
dní; pre vylúčenie pochybností platí, že poskytovateľ vystaví za podporu a údržbu za obdobie od
01.08.2018 do 31.07.2019 celkovo 4 faktúry, pričom výška vyfakturovanej sumy uvedená v príslušnej
faktúre bude zodpovedať ¼ ceny uvedenej v článku IV. bode 4.1 písm. c) zmluvy.
5.2 Faktúra musí obsahovať všetky náležitosti podľa zákona č. 222/2004 Z.z. o dani z pridanej hodnoty v znení
neskorších predpisov a musí byť na nej uvedené interné číslo objednávky objednávateľa, ktoré objednávateľ
oznámi poskytovateľovi na jeho e – mailovú adresu:
do 5 dní odo dňa nadobudnutia
účinnosti tejto zmluvy.
5.3 Ak faktúra poskytovateľa nebude obsahovať náležitosti v zmysle tohto článku zmluvy, ako aj nesprávne
alebo neúplné údaje, objednávateľ bude oprávnený do dátumu jej splatnosti túto faktúru poskytovateľovi
vrátiť, t.j. preukázateľným spôsobom doručiť poskytovateľovi originál vystavenej faktúry na jej opravu, resp.
doplnenie so špecifikáciou nedostatkov, ktoré podľa jeho názoru bude táto faktúra obsahovať. Do doručenia
takto riadne opravenej, resp. doplnenej faktúry objednávateľ nebude povinný uhradiť poskytovateľovi
vyfakturovanú sumu. Nová lehota splatnosti začne plynúť odo dňa doručenia takto riadne opravenej, resp.
doplnenej faktúry.
Článok VI.
Zmluvné sankcie a náhrada škody
6.1 V prípade omeškania objednávateľa s úhradou faktúry vystavenej poskytovateľom bude poskytovateľ
oprávnený uplatniť si úrok z omeškania vo výške 0,05% za každý aj začatý deň omeškania z výšky
vyfakturovanej sumy.
6.2 Ak poskytovateľ neodstráni vady vzniknuté pri plnení predmetu zmluvy v lehotách uvedených v
Prílohe č.1 tejto zmluvy, v takýchto prípadoch bude povinný uhradiť objednávateľovi zmluvnú pokutu vo
výške 0,5% z ceny mesačného paušálu podľa článku IV. bodu 4.1 písm. a) tejto zmluvy za každý aj začatý

4z7

deň omeškania. Za vady vzniknuté pri plnení predmetu zmluvy sa považujú predovšetkým zmeny, ktoré
spôsobia nefunkčnosť, prípadne výrazne limitovanú použiteľnosť systému.
6.3 Zmluvné strany sa dohodli, že zmluvná strana nie je v omeškaní s plnením svojich záväzkov podľa tejto
zmluvy, pokiaľ tento svoj záväzok nemôže plniť v dôsledku omeškania druhej zmluvnej strany.
6.4 Ak jedna zo zmluvných strán spôsobí porušením svojich povinností vyplývajúcich jej z tejto zmluvy
akúkoľvek škodu druhej zmluvnej strane, jej zodpovednosť za túto škodu a povinnosť na náhradu takto
spôsobenej škody sa bude spravovať ustanoveniami § 373 a nasl. zákona č. 513/1991 Zb., Obchodný
zákonník (ďalej len „Obchodný zákonník“).
6.5 Zmluvné strany sa dohodli, že v prípade, ak niektorej zo zmluvných strán vznikne v zmysle tejto zmluvy
nárok na zmluvnú pokutu, jej nárok na náhradu škody spôsobenej porušením povinnosti zabezpečenej
zmluvnou pokutou tým nie je dotknutý. Zmluvná pokuta sa v takomto prípade nezapočíta na náhradu škody.
Článok VII.
Zánik zmluvy
7.1 Zmluva zanikne uplynutím doby, na ktorú bola uzatvorená.
7.2 Zmluvu je možné skončiť na základe písomnej dohody zmluvných strán k dohodnutému dňu.
7.3 Ktorákoľvek zmluvná strana je oprávnená túto zmluvu vypovedať. Výpovedná lehota je trojmesačná a začne
plynúť prvým dňom kalendárneho mesiaca nasledujúceho po mesiaci, v ktorom bola výpoveď doručená
druhej zmluvnej strane.
7.4 Jednostranne je možné túto zmluvu skončiť taktiež odstúpením od zmluvy v prípadoch porušenia zmluvnej
povinnosti niektorou zo zmluvných strán, ak k náprave porušenia nedôjde ani v dodatočnej primeranej
lehote poskytnutej príslušnou zmluvnou stranou na odstránenie tohto porušenia, ktorá nesmie byť kratšia
ako 10 dní. Odstúpením od zmluvy táto zmluva (a všetky práva a povinnosti z nej zmluvným stranám
vyplývajúce) zaniká s účinnosťou odo dňa doručenia oznámenia o odstúpení od zmluvy. Odstúpenie od
zmluvy sa uskutočňuje písomným oznámením odstupujúcej zmluvnej strany adresovaným druhej zmluvnej
strane. Odstúpenie od zmluvy sa v zmysle ustanovenia § 351 ods. 1 Obchodného zákonníka nedotýka
nároku na náhradu škody vzniknutej porušením zmluvy.
Článok VIII.
Spoločné ustanovenia
8.1 Komunikácia a doručovanie
Akákoľvek komunikácia súvisiaca s touto zmluvou prebieha medzi zmluvnými stranami písomnou formou
(pokiaľ sa zmluvné strany nedohodnú inak) a to tak, že písomnosti doručované jednou zmluvnou stranou
druhej zmluvnej strane budú doručované prostredníctvom pošty ako doporučená listová zásielka alebo
prostredníctvom kuriérskej služby alebo osobne alebo prostredníctvom elektronickej pošty alebo faxom na
adresy zmluvných strán uvedené v tomto bode zmluvy. Písomnosť sa pokladá za doručenú v deň, kedy
adresát potvrdí jej prijatie doručovateľovi. V prípade doručovania písomnosti elektronickou poštou sa
písomnosť pokladá za doručenú momentom, kedy bude odosielateľovi správy elektronickou poštou
doručené oznámenie o doručení správy elektronickou poštou. V prípade doručovania písomnosti faxom sa
písomnosť pokladá za doručenú momentom, keď bude odosielateľovi správy potvrdený úspešný prenos. Za
deň doručenia písomnosti sa považuje aj deň, v ktorý zmluvná strana, ktorá je adresátom, odoprie
doručovanú písomnosť prevziať alebo v ktorý márne uplynie odberná lehota pre vyzdvihnutie si zásielky na
pošte alebo v ktorý je na zásielke doručovanej poštou preukázateľne poštou vyznačená poznámka, že
„adresát sa odsťahoval“, „adresát je neznámy“ alebo iná poznámka podobného významu.

5z7

Pre účely doručovania si zmluvné strany oznámili nasledovné adresy a kontaktné údaje, ktoré sa použijú,
pokiaľ príslušná zmluvná strana neoznámi druhej zmluvnej strane inú adresu:
Pre poskytovateľa :

Pre objednávateľa:

SEVITECH a. s.
Mlynské nivy 71
821 05 Bratislava

Bratislavská teplárenská, a.s.
Bajkalská 21/A
829 05 Bratislava

e-mail:
telefón :
mobil:
k rukám:

e-mail:
telefón :
mobil:
k rukám:

Požiadavky na službu servicedesk hlási kontaktná osoba objednávateľa na e-mail:
na telefónnom čísle:
.

, resp.

8.2 Osobitné dojednanie
Poskytovateľ si je vedomý toho, že v rámci plnenia predmetu tejto zmluvy môže on alebo jeho zamestnanci
alebo jeho zmluvní partneri získať prístup k dôverným informáciám objednávateľa. Dôvernou informáciou sa
rozumie informácia, ktorú označuje objednávateľ ako dôvernú.
Poskytovateľ sa zaväzuje, že zabezpečí dostatočné poučenie pre všetky osoby, ktoré sa na jeho strane
budú zúčastňovať na plnení predmetu tejto zmluvy, o podstate dôvernej informácie v zmysle tejto zmluvy
a nevyhnutnosti jej utajenia v súlade s touto zmluvou. Poskytovateľ je povinný zabezpečiť, aby záväzok
utajenia dôverných informácií v zmysle tejto zmluvy prevzali všetky osoby, ktoré sa na jeho strane budú
zúčastňovať na plnení predmetu tejto zmluvy.
Poskytovateľ sa zaväzuje uchovávať dôverné informácie v tajnosti a zabezpečiť vykonanie všetkých
právnych a technických opatrení zabraňujúcich ich neoprávnenému sprístupneniu tretím osobám či ich
zneužitiu a to v rozsahu a spôsobom primeraným stupňu utajenia príslušnej dôvernej informácie a jej
zrejmému významu alebo významu, ktorý tejto dôvernej informácii priradí objednávateľ. Poskytovateľ môže
poskytnúť tieto dôverné informácie len svojim zamestnancom alebo zmluvným partnerom v rozsahu
nevyhnutnom pre riadne plnenie predmetu tejto zmluvy pri súčasnej realizácii vyššie uvedených opatrení.
Dôverné informácie nesmú byť kopírované alebo reprodukované bez písomného súhlasu objednávateľa.
V prípade porušenia povinností uvedených v tomto bode zmluvy si je objednávateľ oprávnený uplatniť nárok
na zaplatenie zmluvnej pokuty vo výške 1.500 EUR (slovom : tisícpäťsto eur) za každé jedno takéto
porušenie.
8.3 Salvatorská doložka
V prípade, ak sa niektoré ustanovenie tejto zmluvy ukáže (alebo sa neskôr stane) neplatným alebo
neúčinným alebo neaplikovateľným, nedotýka sa to ostatných ustanovení tejto zmluvy, ktoré zostávajú
platné a účinné. Zmluvné strany sa zaväzujú dohodou nahradiť neplatné alebo neúčinné alebo
neaplikovateľné ustanovenie novým ustanovením, ktoré zodpovedá pôvodne zamýšľanému účelu
neplatného alebo neúčinného alebo neaplikovateľného ustanovenia a to v lehote 30 dní odo dňa doručenia
výzvy jednej zmluvnej strany druhej zmluvnej strane.

6z7

Článok IX.
Záverečné ustanovenia
9.1. Túto zmluvu je možné meniť len písomnými a očíslovanými dodatkami podpísanými oboma zmluvnými
stranami.
9.2. Právne vzťahy výslovne neupravené touto zmluvou sa riadia všeobecne záväznými právnymi predpismi
Slovenskej republiky, a to najmä Obchodným zákonníkom.
9.3. Zmluvné strany týmto spoločne prehlasujú, že sú si vedomé skutočnosti, že táto zmluva je povinne
zverejňovanou zmluvou v zmysle ustanovenia § 5a zákona č. 211/2000 Z. z. o slobodnom prístupe
k informáciám v znení neskorších predpisov (ďalej len „zákon č. 211/2000 Z.z.“), v dôsledku čoho podlieha
povinnému zverejneniu podľa tohto ustanovenia zákona č. 211/2000 Z. z ., a to nepretržite počas existencie
záväzkov vzniknutých z tejto zmluvy, minimálne však po dobu 5 rokov od nadobudnutia účinnosti tejto
zmluvy.
9.4. Táto zmluva nadobúda platnosť dňom jej podpisu oboma zmluvnými stranami a účinnosť s poukazom na
ustanovenie § 47a ods. 2 Občianskeho zákonníka dňa 01.08.2017.
9.5. Zmluva je vyhotovená v 2 vyhotoveniach, z ktorých každá zmluvná strana dostane jedno vyhotovenie.
9.6. Zmluvné strany prehlasujú, že sa s obsahom zmluvy pred jej podpisom oboznámili, ich prejav, ktorý prejavili
určite a zrozumiteľne, je slobodný a vážny, s obsahom zmluvy súhlasia, na znak čoho ju podpisujú
V Bratislave dňa

V Bratislave dňa

Za poskytovateľa:

Za objednávateľa:

Ing Jaroslav Murár
predseda Predstavenstva spoločnosti
SEVITECH a. s.
na základe generálneho plnomocenstva
zo dňa 25.02.2016

Ing. Vladimír Raček
predseda Predstavenstva spoločnosti
Bratislavská teplárenská, a.s.

Ing. Štefan Fleischer
podpredseda Predstavenstva spoločnosti
Bratislavská teplárenská, a.s.

7z7

