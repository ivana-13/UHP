č. spisu: TN1/OE/VOB/2017/1

Zmluva o dielo č. 1/2017/TN
na zhotovenie stavebných prác „Rekonštrukcia plynovej kotolne ÚPSVR Trenčín
pracovisko Dubnica nad Váhom“, uzatvorená podľa § 536 a nasl. zákona
č. 513/1991 Zb. Obchodný zákonník v znení neskorších predpisov (ďalej len „zmluva“)
Článok I.
Zmluvné strany
1.1 Objednávateľ:
Názov:
Sídlo:
Štatutárny zástupca:
V zastúpení:

Ústredie práce, sociálnych vecí a rodiny
Špitálska č. 8, 812 67 Bratislava
Ing. Marián Valentovič, generálny riaditeľ
Mgr. Kristína Trnavská, námestníčka sekcie ekonomiky
na základe splnomocnenia zo dňa 15.5.2017
IČO:
30794536
DIČ:
2021777780
Fakturačná a korešpondenčná adresa:
Názov:
Úrad práce, sociálnych vecí a rodiny Trenčín
Sídlo:
Ulica M.R. Štefánika 20, 911 01 Trenčín
IČO:
30794536
DIČ:
2021777780
Bankové spojenie:
Štátna pokladnica Bratislava
IBAN:
SK XXXXXXXXXXXXXXXXXX
V zmysle § 5 ods. 2 zákona 453/2003 Z. z. o orgánoch štátnej správy v oblasti
sociálnych vecí a rodiny a služieb zamestnanosti v znení neskorších predpisov,
s účinnosťou od 1.1.2015 je Úrad práce, sociálnych vecí a rodiny Trenčín preddavková
organizácia zapojená na rozpočet Ústredia práce, sociálnych vecí a rodiny, ktoré je
od 1.1.2015 správcom predmetného majetku štátu.
(ďalej len „objednávateľ“)

a
1.2 Zhotoviteľ:
Názov:
HAKO, a. s.
Sídlo:
Štefánikova 1361/4, 031 01 Liptovský Mikuláš
V zastúpení:
Ing. Miroslav Hartmann, predseda predstaventsva
IČO:
36 378 186
DIČ:
2020126163
Bankové spojenie:
Všeobecná úverová banka, a.s.
IBAN:
SK XXXXXXXXXXXXXXXXXX
Zapísaný v obchodnom registri Okresného súdu Žilina, vložka č. 10621/L, oddiel: Sa
(ďalej len „zhotoviteľ)
(objednávateľ a zhotoviteľ spolu aj ako „zmluvné strany“)
1.3 Na obstaranie predmetu tejto zákazky bol použitý postup verejného obstarávania
na zadávanie zákazky s nízkou hodnotou podľa ustanovenia § 117 zákona č. 343/2015 Z.
z. o verejnom obstarávaní a o zmene a doplnení niektorých zákonov v znení neskorších
predpisov (ďalej len „zákon o verejnom obstarávaní“), v ktorej sa zhotoviteľ stal
úspešným uchádzačom.

1.4 Podkladom pre uzatvorenie tejto zmluvy je cenová ponuka zhotoviteľa doručená
objednávateľovi na základe Výzvy na predkladanie ponúk uverejnenej
na www.evoservis.sk/mpsvrsr/, dňa 26.9.2017.
Článok II.
Predmet zmluvy
2.1 Predmetom zmluvy je záväzok zhotoviteľa vykonať pre objednávateľa dielo, a to
rekonštrukciu plynovej kotolne ÚPSVR Trenčín, pracovisko Dubnica nad Váhom,
podľa položkového rozpočtu diela - výkaz výmer (ďalej len „dielo“), ktorý tvorí prílohu
č. 1 tejto zmluvy v členení: 1a zdravotechnika, 1b plynoinštalácia, 1c vykurovanie,
1d meranie a regulácia (ďalej len „príloha č. 1“). Záväzku zhotoviteľa podľa
predchádzajúcej vety zodpovedá povinnosť objednávateľa zaplatiť za riadne a včas
vykonané dielo zmluvne dohodnutú cenu. Podrobný rozsah diela a jeho technická
špecifikácia je uvedená v prílohe č. 1.
Článok III.
Práva a povinnosti zmluvných strán
3.1 Zhotoviteľ sa zaväzuje vykonať pre objednávateľa dielo za podmienok dohodnutých
v tejto zmluve a riadne a včas zhotovené dielo odovzdať objednávateľovi.
3.2 Objednávateľ sa zaväzuje poskytovať zhotoviteľovi nevyhnutnú súčinnosť potrebnú
na vykonanie diela, prevziať dokončené dielo a zaplatiť za jeho vykonanie dohodnutú
cenu, ak dielo nebude vykazovať vady, ktoré môžu mať zásadný vplyv na jeho riadne
užívanie.
3.3 Zhotoviteľ potvrdzuje, že sa v plnom rozsahu zoznámil s rozsahom a povahou
podmienok objednávateľa na vyhotovenie diela, že sú mu známe technické, kvalitatívne,
materiálové, časové a iné podmienky na realizáciu diela a že disponuje takými kapacitami
a odbornými znalosťami, ktoré sú na zhotovenie diela potrebné.
Článok IV.
Termín a miesto plnenia
4.1 Zhotoviteľ sa zaväzuje vykonať dielo podľa bodu 2.1 tejto zmluvy a odovzdať dielo
objednávateľovi v týchto termínoch:
Termín začatia: dňom odovzdania a prevzatia staveniska;
Termín dokončenia: 40 dní od dátumu odovzdania a prevzatia staveniska.
4.2 Zhotoviteľ je povinný bezodkladne písomne informovať objednávateľa o vzniku
akejkoľvek udalosti, ktorá môže mať vplyv na riadne a včasné zhotovenie diela.
4.3 Nedodržanie termínu vykonania a odovzdania diela zhotoviteľom podľa ods. 1 tohto
článku pre dôvody na strane zhotoviteľa má za následok uplatnenie sankcie voči
zhotoviteľovi vo forme zmluvnej pokuty v zmysle Čl. X. bodu 10.1 tejto zmluvy.
4.4 Zhotoviteľ splní svoj záväzok zhotoviť dielo jeho riadnym ukončením, vrátane
odstránenia prípadných vád, a odovzdaním diela objednávateľovi. Za ukončenie diela sa
považuje deň, kedy bol zmluvnými stranami podpísaný protokol o odovzdaní a prevzatí
diela.
2

4.5 Ak po protokolárnom odovzdaní diela podľa bodu 4.4 tejto zmluvy objednávateľovi
budú zistené vady diela je zhotoviteľ povinný takéto vady diela, ktoré mu budú zo strany
objednávateľa písomne oznámené bezodkladne odstrániť na vlastné náklady (záručná
doba viď čl. VII. tejto zmluvy).
4.6 Ak zhotoviteľ dokončí dielo pred dohodnutým termínom uvedeným v bode 4.1 zmluvy,
objednávateľ sa zaväzuje takto riadne vykonané dielo prevziať aj v skoršom termíne.
Zhotoviteľ riadne dokončenie diela pred termínom dohodnutým v bode 4.1 a jeho
možnosť prevzatia oznámi objednávateľovi písomne na fakturačnej a korešpondenčnej
adrese uvedenej v bode 1.1 zmluvy.
4.7 Dodržanie termínov plnenia podľa bodu 4.1 tohto článku zo strany zhotoviteľa je závislé
od riadneho a včasného spolupôsobenia objednávateľa dohodnutého v tejto zmluve.
Zhotoviteľ nie je v omeškaní so splnením záväzku po dobu, počas ktorej nemohol plniť
svoje povinnosti následkom okolností vzniknutých na strane objednávateľa, pričom
termín plnenia sa o tento čas predlžuje bez nároku objednávateľa na uplatnenie sankcií.
4.8 Miesto výkonu prác: budova ÚPSVR Trenčín, pracovisko Dubnica nad Váhom,
Bratislavská 380, 018 41 Dubnica nad Váhom, zapísaná na LV č. 5376, parc. číslo: 1111,
kataster nehnuteľností okres Ilava, obec Dubnica nad Váhom, katastrálne územie
Dubnica nad Váhom vo vlastníctve Slovenskej republiky a v správe objednávateľa.

Článok V.
Cena diela
5.1 Dohodnutá cena za vykonanie diela je stanovená v súlade so zákonom č. 18/1996 Z. z.
o cenách v znení neskorších predpisov, vyhlášky MF SR č. 87/1996 Z. z., ktorou sa
vykonáva zákon NR SR č. 18/1996 Z. z. o cenách a je doložená cenovou ponukou
zhotoviteľa uvedenej v prílohe č. 1.
5.2 Dohodnutá cena diela je nasledovná:
Cena diela bez DPH: 46.631,10 Eur
DPH 20 %: 9.326,22 Eur
Cena diela s DPH: 55.957,32 Eur
(slovom: päťdesiatpäťtisíc deväťstopäťdesiatsedem Eur tridsaťdva Eurocentov)
5.3 V cene uvedenej v bode 5.2 zmluvy sú zahrnuté všetky náklady zhotoviteľa
na vykonanie a odovzdanie diela vrátane vedľajších rozpočtovaných nákladov
a doplnkových nákladov. Zhotoviteľ nie je oprávnený jednostranne zvýšiť dohodnutú
cenu diela.
5.4 Ak objednávateľ nariadi práce na odstránenie prípadných vád diela, tieto práce vykoná
zhotoviteľ na vlastné náklady a nie je to dôvod na zmenu ceny za dielo podľa tejto
zmluvy.
Článok VI.
Platobné podmienky
6.1 Zhotoviteľ vystaví faktúru objednávateľovi za vykonané práce a dodávky až po riadnom
ukončení a odovzdaní diela objednávateľovi. Podkladom pre vystavenie faktúry je súpis
3

skutočne vykonaných prác potvrdený podpisom oprávnenej osoby za zhotoviteľa
a oprávnenej osoby za objednávateľa. Súpis skutočne vykonaných prác podľa
predchádzajúcej vety tvorí prílohu faktúry vystavenej zhotoviteľom podľa tohto bodu.
6.2 Zhotoviteľom vystavená faktúra musí obsahovať:
 označenie povinnej a oprávnenej osoby, sídlo, IČO, IČ DPH,
 číslo faktúry,
 číslo tejto zmluvy,
 deň vystavenia a deň splatnosti faktúry,
 označenie peňažného ústavu a IBAN účtu, na ktorý sa má platiť,
 fakturovanú sumu,
 označenie diela,
 pečiatku a podpis oprávnenej osoby,
 prílohu ktorou je súpis skutočne vykonaných prác potvrdený zhotoviteľom
a objednávateľom.
6.3 Lehota splatnosti vystavenej faktúry je do 30 dní odo dňa riadneho doručenia faktúry
objednávateľovi v listinnej podobe na fakturačnú a korešpondenčnú adresu uvedenú
v bode 1.1 zmluvy.
6.4 Objednávateľ má právo vrátiť vystavenú faktúru zhotoviteľovi, ak vystavená faktúra
neobsahuje náležitosti daňového dokladu podľa všeobecne záväzných právnych
predpisov Slovenskej republiky alebo ak neobsahuje náležitosti podľa bodu 6.2 tejto
zmluvy. Takto objednávateľom vrátenú faktúru zhotoviteľ podľa charakteru nedostatkov
buď opraví alebo vystaví novú. V takom prípade sa zastaví plynutie lehoty splatnosti
faktúry a nová 30 dňová lehota splatnosti začne plynúť dňom riadneho doručenia
opravenej alebo novej faktúry objednávateľovi.
6.5 Cena diela sa považuje za uhradenú v deň, kedy bola čiastka odpísaná z účtu
objednávateľa.

Článok VII.
Záručná doba a zodpovednosť za vady
7.1 Zhotoviteľ zodpovedá za to, že dielo je vykonané v súlade s podmienkami dohodnutými
v tejto zmluve a podľa všeobecne záväzných právnych predpisov.
7.2 Zhotoviteľ zodpovedá za vady, ktoré má dielo v čase jeho odovzdávania objednávateľovi
alebo ktoré vzniknú počas plynutia záručnej doby.
7.3 Zhotoviteľ nezodpovedá za vady diela, ktoré boli spôsobené použitím podkladov a vecí
poskytnutých objednávateľom a zhotoviteľ ani pri vynaložení všetkej starostlivosti
nemohol zistiť ich nevhodnosť alebo na ňu objednávateľa upozornil a ten na ich použití
trval.
7.4 Záručná doba na dielo je 60 mesiacov a začína plynúť dňom protokolárneho odovzdania
diela zhotoviteľom objednávateľovi. Záručná doba na dodaných technologických
zariadeniach je určená podľa záručnej doby dodávateľa technických zariadení. Počas
plynutia záručnej doby Zhotoviteľ vykonáva záručné opravy diela.
7.5 Ak sa počas plynutia záručnej doby zistí, že dielo má vady, objednávateľ má právo
požadovať odstránenie týchto vád a zhotoviteľ je povinný tieto vady odstrániť na svoje
náklady.
4

7.6 Objednávateľ sa zaväzuje, že ním zistenú vadu diela oznámi zhotoviteľovi bezodkladne
po zistení na adrese zhotoviteľa uvedenej v bode 1.2 zmluvy.
7.7 Zhotoviteľ sa zaväzuje začať s odstraňovaním prípadných vád diela bezodkladne
po písomnom oznámení objednávateľa podľa bodu 7.6 zmluvy a tieto vady na vlastné
náklady odstrániť v čo najkratšom technicky možnom čase podľa písomnej dohody
zmluvných strán.
7.8 Objednávateľ má právo zabezpečiť odstránenie vád inou organizáciou na náklady
zhotoviteľa ak zhotoviteľ v dohodnutom termíne vady diela neodstráni.

Článok VIII.
Podmienky vykonania diela
8.1 Zhotoviteľ sa zaväzuje vykonať dielo vo vlastnom mene, na vlastnú zodpovednosť,
na vlastné náklady, vlastnými prostriedkami a v požadovanej odbornej kvalite, pričom je
povinný dodržiavať platné technické normy a všeobecne záväzné právne predpisy
vzťahujúce sa na dielo.
8.2 Objednávateľ odovzdá zhotoviteľovi stavenisko formou protokolu o odovzdaní a prevzatí
staveniska, najneskôr do 5 pracovných dní od účinnosti tejto zmluvy.
8.3 Zhotoviteľ je povinný viesť stavebný (montážny) denník, ktorý na vyžiadanie sprístupní
objednávateľovi.
8.4 Objednávateľ sa zaväzuje, že poskytne zhotoviteľovi súčinnosť spočívajúcu najmä
v sprístupnení priestorov k prevedeniu prác, odovzdaní doplňujúcich údajov a podkladov,
ktorých potreba vznikne počas realizácie prác. Objednávateľ je povinný odovzdať
stavenisko vypratané tak, aby zhotoviteľ mohol na ňom začať práce v súlade
s podmienkami zmluvy.
8.5 Objednávateľ zodpovedá za to, že odovzdané podklady sú bez právnych a faktických vád.
8.6 Zhotoviteľ zodpovedá za bezpečnosť a ochranu zdravia vlastných zamestnancov, ktorí sú
zhotoviteľom o bezpečnosti a ochrane zdravia pri práci vyškolení, a za čistotu a poriadok
na stavenisku. Zhotoviteľ je povinný dodržiavať nariadenie vlády SR č. 396/2006 Z. z.
o minimálnych bezpečnostných a zdravotných požiadavkách na stavenisko.
8.7 Zhotoviteľ odstráni na vlastné náklady odpady, ktoré vzniknú pri zhotovovaní diela
v súlade so zákonom č. 79/2015 Z. z. zákon o odpadoch a o zmene a doplnení niektorých
zákonov.
8.8 Zhotoviteľ si v spolupráci s objednávateľom zabezpečí možnosti napojenia na odber
elektrickej energie a vody a do stavebného denníka zapíše počiatočné a konečné merania.
Podmienky odberu vody a elektrickej energie budú dohodnuté v protokole o odovzdaní
a prevzatí staveniska uvedeného v bode 8.2 zmluvy.
8.9 Stavebný materiál a zariadenia potrebné na vykonanie diela zabezpečuje zhotoviteľ.
Kúpna cena týchto vecí je súčasťou konečnej ceny dohodnutej v tejto zmluve.
8.10Nebezpečenstvo vzniku škody na jednotlivých častiach diela, ako aj na veciach
a materiáloch potrebných na vykonanie diela, znáša zhotoviteľ až do okamihu
protokolárneho prevzatia diela objednávateľom.

5

8.11Stavebné práce budú realizované v pracovných dňoch v čase od 7:00 hod. do 18:00 hod.
V sobotu budú stavebné práce realizované v čase od 7:00 hod. do 18:00 hod., na základe
dohody zmluvných strán.

Článok IX.
Odovzdanie a prevzatie diela
9.1

Zhotoviteľ sa zaväzuje najmenej tri pracovné dni pred odovzdaním diela, ktoré je
predmetom tejto zmluvy, písomne vyzvať objednávateľa na jeho prevzatie. Následne si
zmluvné strany písomne dohodnú presný čas odovzdania a prevzatia diela.

9.2

O priebehu preberacieho konania spisuje objednávateľ v súčinnosti so zhotoviteľom
preberací protokol o odovzdaní a prevzatí diela, a to v dvoch rovnopisoch, z ktorých
dostane každá zo zmluvných strán po jednom vyhotovení. Preberací protokol
o odovzdaní a prevzatí diela, okrem základných údajov o zmluvnom vzťahu obsahuje:
zhodnotenie akosti vykonaných prác,
súpis zistených vád a v takom prípade dohodu zmluvných strán o opatreniach a lehotách
pre zhotoviteľa na odstránenie zistených vád diela,
súpis odovzdaných dokladov,
atesty a certifikáty výrobkov,
kópiu stavebného denníka,
doklad o likvidácii stavebnej sutiny,
predpísané skúšky a revízie,
dátum a podpisy oprávnených zástupcov zmluvných strán.










Článok X.
Zmluvné pokuty
10.1 V prípade omeškania zhotoviteľa s vykonaním a odovzdaním diela v dohodnutom čase
plnenia v zmysle čl. IV. tejto zmluvy, zaplatí zhotoviteľ objednávateľovi zmluvnú
pokutu vo výške 1% z celkovej konečnej dohodnutej ceny uvedenej v čl. V. tejto
zmluvy za každý začatý deň omeškania.
10.2 Ak zhotoviteľ neodstráni vady diela podľa písomnej dohody zmluvných strán v zmysle
bodu 7.7 tejto zmluvy zaplatí zhotoviteľ objednávateľovi zmluvnú pokutu vo výške 1 %
z celkovej konečnej dohodnutej ceny diela uvedenej v čl. V. tejto zmluvy za každý
začatý deň omeškania.
10.3 V prípade omeškania objednávateľa s úhradou faktúry za dielo zaplatí objednávateľ
zhotoviteľovi úroky z omeškania vo výške 0,023 % z dlžnej čiastky za každý začatý deň
omeškania.
10.4 Ak zhotoviteľ neodstráni vady diela podľa písomnej dohody zmluvných strán alebo ak
sa dostane do omeškania s vykonaním a odovzdaním diela riadne a včas, v požadovanej
kvalite, objednávateľ je oprávnený požadovať od zhotoviteľa zmluvnú pokutu. Na tento
účel je zhotoviteľ povinný zložiť na účet objednávateľa, uvedený v bode 1.1, ku dňu
podpisu zmluvy výkonovú záruku vo výške 2.000,- EUR. Výkonová záruka bude na
účte zložená po celú dobu trvania zmluvy. Po riadnom vykonaní a odovzdaní diela
objednávateľovi podľa článku IX. tejto zmluvy, objednávateľ vráti výkonovú záruku
zhotoviteľovi na účet uvedený v bode 1.2. Z výkonovej záruky môžu byť uhradené
6

zmluvné pokuty zhotoviteľa, ktoré má podľa tejto zmluvy zaplatiť. Zhotoviteľ je
povinný doplniť výkonovú záruku do jej plnej výšky najneskôr do siedmich pracovných
dní odo dňa doručenia oznámenia objednávateľa o uplatnení zmluvnej pokuty
zhotoviteľovi.
10.5 Nárok objednávateľa na náhradu škody spôsobnej porušením zmluvnej povinnosti,
na ktorú sa viaže zmluvná pokuta, nie je týmto dotknutý.
Článok XI.
Vyššia moc
11.1 Pre účely tejto zmluvy sa vyššou mocou rozumie každá vonkajšia udalosť alebo
okolnosť výnimočného a neodvratného charakteru, ktorú zmluvné strany nemohli
predvídať a ovplyvniť pri podpisovaní zmluvy o dielo a ktorá znemožňuje realizáciu
celého zmluvného diela, napr. vojna, mobilizácia, živelné pohromy a pod.
11.2 Ak by vyššia moc spôsobila prerušenie plnenia zmluvných záväzkov o viac ako 30
kalendárnych dní, zmluvné strany sa dohodnú na iných opatreniach, prípadne na iných
postupoch týkajúcich sa ďalšej realizácie zmluvy.
11.3 Ak sa splnenie tejto zmluvy stane nemožným do 3 mesiacov od vyskytnutia sa vyššej
moci, zmluvná strana, na strane ktorej sa vyskytla prekážka vyššej moci, požiada druhú
zmluvnú stranu o úpravu zmluvy alebo o prípadné ukončenie zmluvy.
11.4 V prípade vyššej moci nie je zmluvná strana, ktorej sa vyššia moc priamo týka,
v omeškaní s plnením záväzku vyššou mocou dotknutej zmluvnej povinnosti
a oprávnená strana nemá nárok na prípadnú zmluvnú pokutu spojenú s omeškaním
takejto povinnosti, a to počas trvania vyššej moci, ale len do doby uvedenej v bode 11.3
zmluvné strany po uplynutí doby podľa predchádzajúcej vety postupujú podľa bodu
11.3 tejto zmluvy.
Článok XII.
Ostatné ustanovenia
12.1 Zhotoviteľ má povinnosť objednávateľa pravidelne informovať o stave
a rozpracovanosti diela, a to vždy na požiadanie objednávateľa a podľa jeho potreby.
12.2 Zhotoviteľ vyhlasuje, že má odbornú spôsobilosť a oprávnenie na vykonanie diela,
ktoré je predmetom tejto zmluvy.
12.3 Zhotoviteľ pri plnení svojho zmluvného záväzku postupuje s odbornou starostlivosťou.
Je povinný dodržiavať všeobecne záväzné právne predpisy, technické normy
a podmienky dohodnuté v tejto zmluve. Zhotoviteľ je povinný riadiť sa podkladmi
poskytnutými od objednávateľa a pokynmi objednávateľa.
Článok XIII.
Ukončenie zmluvy
13.1 Zmluvné strany sa dohodli, že zmluva môže zaniknúť písomnou dohodou zmluvných
strán, písomnou výpoveďou objednávateľa alebo odstúpením od zmluvy.

7

13.2 Objednávateľ môže aj bez uvedenia dôvodu ukončiť zmluvu výpoveďou
s jednomesačnou výpovednou lehotou. Výpovedná lehota začína plynúť prvým dňom
nasledujúcim po dni doručenia výpovede zhotoviteľovi.
13.3 Zmluvné strany sa dohodli, že odstúpiť od zmluvy je možné iba pri jej podstatnom
porušení. Odstúpenie od zmluvy je účinné dňom doručenia odstúpenia od zmluvy
v listinnej podobe jednej zo zmluvných strán.
13.4 Za podstatné porušenia zmluvy zo strany zhotoviteľa sa považuje:
13.4.1 neodovzdanie vykonaného diela v požadovanej kvalite a rozsahu podľa prílohy
č.1,
13.4.2 omeškanie s dokončením a odovzdaním diela o viac ako 15 kalendárnych dní
ako je stanovené v bode 4.1 tejto zmluvy, ak sa zmluvné strany nedohodnú inak,
13.4.3 opakované porušenie zmluvných podmienok, a to napriek predchádzajúcemu
písomnému upozorneniu zo strany objednávateľa.
13.5 Právo na náhradu škody zostáva objednávateľovi zachované aj po odstúpení od zmluvy.
Odstúpenie od zmluvy sa nedotýka nároku druhej zmluvnej strany na zaplatenie
zmluvnej pokuty.
13.6 Po zániku zmluvy z dôvodu odstúpenia od zmluvy odovzdá zhotoviteľ objednávateľovi
rozostavané dielo v stave, v akom sa ku dňu odstúpenia nachádza. Zhotoviteľ odovzdá
objednávateľovi spolu s rozostavaným dielom realizačné projekty, ktoré prijal
od objednávateľa k vykonaniu diela, atesty, osvedčenia, certifikáty, záručné listy
a pod., týkajúce sa zrealizovanej časti diela.

Článok XIV.
Záverečné ustanovenia
14.1 Vzťahy touto zmluvou bližšie neupravené sa spravujú príslušnými ustanoveniami
zákona č. 513/1991 Zb. Obchodný zákonník v znení neskorších predpisov
a ustanoveniami iných všeobecne záväzných právnych predpisov Slovenskej republiky.
14.2 Zmluva podlieha povinnému zverejneniu v Centrálnom registri zmlúv vedenom
Úradom vlády Slovenskej republiky v súlade so zákonom č. 211/2000 Z.z. o slobodnom
prístupe k informáciám a o zmene a doplnení niektorých zákonov v znení neskorších
predpisov.
14.3 Táto zmluva nadobúda platnosť dňom jej podpísania oprávnenými zástupcami
oboch zmluvných strán a účinnosť dňom nasledujúcim po dni jej zverejnenia
v Centrálnom registri zmlúv vedenom Úradom vlády Slovenskej republiky.
14.4 Túto zmluvu je možné meniť alebo dopĺňať iba formou očíslovaných písomných
dodatkov so súhlasom oboch zmluvných strán a za dodržania podmienok podľa
príslušných ustanovení zákona č. 343/2015 Z.z. o verejnom obstarávaní a o zmene
a doplnení niektorých zákonov v znení neskorších predpisov.
14.5 Neoddeliteľnou súčasťou tejto zmluvy je Príloha č. 1.
14.6 Zmluvné strany sa dohodli, že účinky doručenia akýchkoľvek písomností podľa tejto
zmluvy nastávajú tiež dňom vrátenia nedoručenej zásielky odosielateľovi alebo dňom
odmietnutia prijatia zásielky adresátom.
14.7 Ak sa zistí, že niektoré z ustanovení tejto zmluvy je neplatné alebo neúčinné, neplatnosť
alebo neúčinnosť ustanovenia nemá za následok neplatnosť alebo neúčinnosť ďalších
8

ustanovení zmluvy, ani samotnej zmluvy. Zmluvné strany sa zaväzujú, že neplatné
alebo neúčinné ustanovenie bez zbytočného odkladu nahradia tak, aby bol v čo
najväčšom možnom rozsahu dosiahnutý účel, ktorý v čase uzavretia tejto zmluvy
sledovali neplatným alebo neúčinným ustanovením. Obdobne budú zmluvné strany
postupovať aj v prípade, ak sa zistí, že niektoré z ustanovení tejto zmluvy je
nevykonateľné.
14.8 Táto zmluva je vyhotovená v siedmich (7) rovnopisoch, z ktorých objednávateľ dostane
päť (5) rovnopisov a zhotoviteľ dva (2) rovnopisy.
14.9 Zmluvné strany vyhlasujú, že si zmluvu riadne prečítali, jej obsahu porozumeli, že
zmluvu uzatvárajú na základe svojej skutočnej vážnej, určitej a slobodnej vôle, že
zmluva nebola uzatvorená v tiesni, pod nátlakom, ani za zvlášť nevýhodných
podmienok a na znak súhlasu s jej obsahom ju podpisujú.

V Bratislave dňa ................

V Bratislave, dňa ....................

Za objednávateľa:

Za zhotoviteľa:

...............................................
Mgr. Kristína Trnavská
námestníčka sekcie ekonomiky

....................................................
Ing. Miroslav Hartmann
predseda predstavenstva

9

