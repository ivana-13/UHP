Zmluva číslo: ZM00000772

Zmluva o poskytovaní služieb
uzatvorená podľa § 269 ods. 2 zákona č. 513/1991 Zb. Obchodný zákonník
v znení neskorších predpisov (ďalej len „Obchodný zákonník“)
(ďalej len „Zmluva“)

Zmluvné strany:
1. Objednávateľ:
Názov:
Sídlo:
Zastúpený:
IČO:
DIČ:
IČ DPH:
Bankové spojenie:
IBAN:
Registrácia:

Rozhlas a televízia Slovenska
v skrátenej forme „RTVS“
Mlynská dolina, 845 45 Bratislava
PhDr. Jaroslav Rezník – generálny riaditeľ
47232480
2023169973
SK2023169973
XXXXXX
XXXXXX
Obchodný register Okresného súdu Bratislava I, Oddiel: Po,
vložka č. 1922/B

(ďalej len „objednávateľ“)
2. Poskytovateľ:
Obchodné meno:
Sídlo:
Zastúpený:
IČO:
DIČ:
IČ DPH:
Bankové spojenie:
IBAN:
Registrácia:

Altrinia s.r.o.
Kopčianska 3759/15
Ing. Ivan Špalek, konateľ
47 907 266
2024138556
SK2024138556
XXXXXX
XXXXXX
Obchodný register Okresného súdu Bratislava I.
Oddiel: Sro, vložka č. 100598/B

(ďalej len „poskytovateľ“)
Preambula
Táto zmluva je uzavretá na základe výsledku verejného obstarávania, v rámci ktorého poskytovateľ ako
uchádzač uspel vo výzve vyhlásenej objednávateľom ako verejným obstarávateľom na predloženie ponuky na
predmet zákazky podľa § 117 zákona č. 343/2015 Z. z. o verejnom obstarávaní a o zmene a doplnení
niektorých zákonov v znení neskorších predpisov (ďalej len "zákon o verejnom obstarávaní"):
„Vypracovanie analýzy potrieb RTVS v oblasti elektronizácie verejného obstarávania a definovanie zadania
plnenia pre oblasť elektronizácie verejného obstarávania“ (ďalej len „zmluva“).

Článok 1.
Účel zmluvy
Účelom tejto Zmluvy je upraviť vzájomné práva a povinnosti zmluvných strán pri vypracovaní analýzy potrieb
RTVS v oblasti elektronizácie procesu verejného obstarávania a definovaní požiadaviek na zadanie dodania
elektronického systému manažmentu dokumentov a administrácie procesov verejného obstarávania.

1

Zmluva číslo: ZM00000772

Článok 2.
Predmet Zmluvy
2.1. Poskytovateľ sa zaväzuje poskytovať objednávateľovi služby:
2.1.1. Vypracovať analýzu potrieb RTVS v oblasti elektronizácie procesu verejného obstarávania
2.1.2. Definovať požiadavky na zadanie dodania:
a) elektronického systému manažmentu dokumentov
b) administráciu procesov verejného obstarávania
v súlade so zákonom o verejnom obstarávaní (ďalej len „služby“).
2.2.

Objednávateľ sa zaväzuje prevziať od poskytovateľa výsledky riadne poskytnutých služieb a zaplatiť za
ne poskytovateľovi dohodnutú cenu.

Článok 3.
Vymedzenie služieb
3.1.

Pod službami sa na účely tejto Zmluvy rozumejú najmä tieto služby:
I.
Definovanie zadania pomocného obstarávacieho nástroja - platformy pre elektronickú podporu
procesov obstarávania, vrátane objednávania, pričom proces verejného obstarávania pozostáva z
nasledujúcich krokov (v závislosti od použitého postupu verejného obstarávania):
1) plánovanie - zber potrieb
2) vyhlasovanie/oznamovanie,
3) kvalifikácia,
4) predkladanie ponúk,
5) hodnotenie,
6) aukcia (ak je potrebná, realizuje ju externý systém),
7) uzatváranie zmlúv,
8) mikrosúťaže alebo objednávkový systém, vrátane fakturácie,
9) zverejňovanie,
10) reporting, štatistiky, referencie.
Platforma musí umožňovať v priebehu procesu úpravu dokumentov, záznam o ich úprave, tlač,
archiváciu, či zdieľanie medzi oprávnenými osobami a obsahovať:
1) Knižnicu vzorov, do ktorých sa exportujú informácie z databáz (identifikácia zákazky,
adresy, ...); pôjde najmä o listy, súťažné podklady, zápisnice, vzory zmluvných podmienok,
pričom ich obsah nie je predmetom plnenia.
2) Databázy/registre/zoznamy, ktoré je možné použiť na administráciu procesu verejného
obstarávania - prípravu a realizáciu súťaže a záznam o jej realizácii, tvorbu štatistík a
prehľadov prostredníctvom rôznych filtrov/zadaní a archiváciu.
II.

Požaduje sa tiež vykonanie prieskumu trhu pre takéto plnenie a odhad obstarávacích nákladov
platformy na elektronické manažovanie dokumentov a administráciu procesov verejného
obstarávania.

III.

Platforma má umožniť elektronickú komunikáciu v procese verejného obstarávania s
dôveryhodným doručením, v bilaterálnej a multilaterálnej podobe medzi osobami zúčastnenými v
procese verejného obstarávania.

Článok 4.
Spôsob a čas poskytovania služieb
4.1.

Poskytovateľ je povinný poskytnúť služby, ktoré sú predmetom tejto Zmluvy najneskôr do 2 mesiacov
odo dňa účinnosti tejto Zmluvy.
2

Zmluva číslo: ZM00000772
4.2.

Poskytovateľ je povinný poskytnúť služby podľa tejto Zmluvy s odbornou starostlivosťou v súlade so
zákonom o verejnom obstarávaní a ďalšími právnymi predpismi platnými v Slovenskej republike (ďalej aj
ako „SR“) a na základe pokynov objednávateľa.

4.3.

Ak by pokyny objednávateľa boli v rozpore so zákonom o verejnom obstarávaní alebo inými právnymi
predpismi platnými v SR, poskytovateľ je povinný na túto skutočnosť objednávateľa vopred písomne
upozorniť a vyžiadať si pokyny na ďalší postup vo veci.

4.4.

Ak by objednávateľ trval na poskytnutí služieb požadovaným spôsobom aj napriek tomu, že bol
poskytovateľom písomne upozornený na rozpor jeho pokynov so zákonom o verejnom obstarávaní
alebo inými právnymi predpismi platnými v SR, nie je poskytovateľ zodpovedný za škodu, ktorá by tým
objednávateľovi vznikla. Ak by však poskytovateľ objednávateľa na rozpor jeho pokynov so zákonom
o verejnom obstarávaní alebo inými právnymi predpismi platnými v SR v súlade s bodom 4.3 tohto
článku Zmluvy neupozornil, zodpovedá za škodu, ktorá by tým objednávateľovi vznikla v plnom rozsahu.

4.5.

Poskytovateľ je oprávnený požadovať od objednávateľa ďalšie, dodatočné informácie alebo pokyny,
ktoré sú nevyhnutne potrebné na poskytnutie služieb podľa tejto Zmluvy.

4.6.

Poskytovateľ je povinný zachovávať mlčanlivosť o všetkých informáciách poskytnutých objednávateľom
v súvislosti s poskytovaním služieb podľa tejto Zmluvy, a to aj po zániku platnosti tejto Zmluvy.

4.7.

Poskytovateľ je oprávnený prerušiť poskytnutie služieb podľa tejto Zmluvy po dobu neposkytnutia
potrebných podkladov a súčinnosti, ak objednávateľ ani na základe opakovanej písomnej výzvy
poskytovateľa s určením dodatočnej primeranej lehoty na poskytnutie súčinnosti, ktorá nesmie byť
kratšia ako 5 pracovných dní od dňa doručenia výzvy objednávateľovi, neposkytne poskytovateľovi
nevyhnutne potrebné podklady a súčinnosť.

4.8.

Objednávateľ je oprávnený kedykoľvek aktualizovať svoje požiadavky a dávať poskytovateľovi pokyny
pri poskytovaní služieb.

4.9.

Objednávateľ je povinný poskytnúť poskytovateľovi pravdivé informácie, ktoré majú vplyv na povahu
a spôsob uskutočnenia požadovaných služieb a nesmie zamlčať žiadne informácie, dôležité pre
poskytnutie týchto služieb.

4.10. Objednávateľ je povinný poskytovať poskytovateľovi súčinnosť potrebnú pre poskytovanie služieb podľa
tejto Zmluvy.
4.11. Hmotne zachytený výsledok činnosti poskytovateľa podľa tejto Zmluvy alebo jeho časť sa stáva po jeho
prevzatí objednávateľom vlastníctvom objednávateľa.
4.12. Zmluvné strany vyhlasujú, že pokiaľ príslušné právne predpisy neustanovia inak, výsledky činnosti
poskytovateľa podľa Zmluvy nebudú predmetom práva duševného vlastníctva. Ak v zmysle platných
všeobecne záväzných právnych predpisov Slovenskej republiky výsledok činnosti poskytovateľa podľa
Zmluvy (vrátane jeho subdodávateľov, iných osôb alebo akýchkoľvek tretích osôb, ktoré na plnenie
Zmluvy použil) bude chránený ako autorské dielo alebo iný predmet duševného vlastníctva, momentom
prevzatia výstupu služieb objednávateľom, poskytovateľ poskytuje výhradne objednávateľovi v
neobmedzenom rozsahu súhlas na akékoľvek všeobecne záväznými právnymi predpismi dovolené
použitie tohto autorského diela po dobu trvania autorských práv (ďalej len „autorská licencia“). Odplata
za poskytnutie autorskej licencie je zahrnutá v cene za danú Službu. Objednávateľ v rozsahu autorskej
licencie je oprávnený udeliť tretím osobám sublicenciu, ako aj postúpiť ich na tretiu osobu, pričom
objednávateľ nie je povinný výhradnú licenciu využiť.

3

Zmluva číslo: ZM00000772

Článok 5.
Cena za poskytovanie služieb
5.1.

Cena za služby podľa tejto Zmluvy je stanovená v súlade so zákonom Národnej rady Slovenskej republiky
č. 18/1996 Z. z. o cenách v znení neskorších predpisov.

5.2.

Zmluvné strany sa dohodli na cene za poskytnuté služby vo výške 47 500,00 EUR bez DPH.

5.3.

Cena služieb podľa bodu 5.2 tohto článku Zmluvy je bez dane z pridanej hodnoty, ktorú poskytovateľ
vyúčtuje podľa všeobecne záväzných právnych predpisov účinných v čase vzniku daňovej povinnosti.

5.4.

V cene podľa bodu 5.2 tohto článku Zmluvy sú zarátané všetky náklady poskytovateľa súvisiace s
poskytovaním služieb podľa tejto Zmluvy a táto cena je konečná.

Článok 6.
Fakturácia poskytnutých služieb
6.1.

Poskytovateľ je oprávnený fakturovať poskytnuté služby podľa článku 5 bodu 5.2. tejto Zmluvy po
riadnom poskytnutí týchto služieb a to na základe podpísaného potvrdenia o poskytnutí služieb oboma
zmluvnými stranami, ktoré sa stane prílohou faktúry.

6.2.

Splatnosť faktúry je 30 dní odo dňa jej doručenia objednávateľovi.

6.3.

Poskytovateľ doručí objednávateľovi originál faktúry v jednom vyhotovení.

6.4.

V prípade, ak faktúra nebude obsahovať všetky požadované náležitosti podľa zákona
č. 222/2004 Z. z. o dani z pridanej hodnoty v znení neskorších predpisov, objednávateľ je oprávnený
vrátiť ju poskytovateľovi na doplnenie a/alebo opravu. V takomto prípade sa zastaví plynutie lehoty
splatnosti vrátenej faktúry a nová 30 dňová lehota splatnosti začne plynúť doručením doplnenej a/alebo
opravenej faktúry objednávateľovi.

Článok 7.
Doba trvania Zmluvy
7.1.

Táto Zmluva zaniká splnením predmetu Zmluvy

Článok 8.
Zodpovednosť za škodu
8.1.

Poskytovateľ zodpovedá za odbornosť poskytovaných služieb a za ich súlad so zákonom o verejnom
obstarávaní a inými právnymi predpismi platnými v SR, ako aj za škodu, ktorá vznikne objednávateľovi
v súvislosti s porušením povinnosti poskytovateľa poskytnúť služby odborne a v súlade so zákonom
o verejnom obstarávaní a inými právnymi predpismi platnými v Slovenskej republike.

Článok 9.
Zánik Zmluvy
9.1.

Zmluvu je možné ukončiť písomnou dohodou zmluvných strán alebo písomnou výpoveďou Zmluvy.

9.2.

Poskytovateľ je oprávnený vypovedať Zmluvu v prípade, ak objednávateľ neposkytne poskytovateľovi
súčinnosť nevyhnutne potrebnú pri poskytovaní služieb podľa tejto Zmluvy ani na základe opakovanej
písomnej výzvy s určením dodatočnej primeranej lehoty na poskytnutie súčinnosti, ktorá nesmie byť
kratšia ako 10 pracovných dní od dňa doručenia výzvy objednávateľovi.

4

Zmluva číslo: ZM00000772
9.3.

Objednávateľ je oprávnený vypovedať Zmluvu v prípade opakovaného porušenia zmluvných povinností
zo strany poskytovateľa, ak ho objednávateľ na porušenie povinností upozornil a určil mu na nápravu
primeranú lehotu v trvaní minimálne 10 pracovných dní.

9.4.

Výpoveď si vyžaduje písomnú formu. Zmluvné strany sa dohodli na jednomesačnej výpovednej lehote,
ktorá začne plynúť prvým dňom kalendárneho mesiaca nasledujúceho po kalendárnom mesiaci,
v ktorom bola výpoveď doručená druhej zmluvnej strane.

Článok 10.
Sankcie a zmluvné pokuty
10.1. Ak je objednávateľ v omeškaní s úhradou faktúry o viac ako 30 kalendárnych dní od nadobudnutia
splatnosti faktúry, je poskytovateľ oprávnený požadovať od objednávateľa zaplatenie úroku z omeškania
v zmysle nariadenia vlády Slovenskej republiky č. 21/2013 Z. z., ktorým sa vykonávajú niektoré
ustanovenia Obchodného zákonníka v znení neskorších predpisov.
10.2. Ak je poskytovateľ v omeškaní s poskytovaním služieb podľa tejto Zmluvy, je objednávateľ oprávnený
požadovať od poskytovateľa zaplatenie zmluvnej pokuty vo výške 0,03 % z dohodnutej ceny plnenia
podľa bodu 5.2 tejto zmluvy, a to za každý aj začatý deň omeškania. Nárok objednávateľa na náhradu
škody tým nie je dotknutý. Nárok na zaplatenie zmluvnej pokuty je objednávateľ oprávnený
jednostranne započítať s ktorýmkoľvek nárokom poskytovateľa voči objednávateľovi.

Článok 11.
Doručovanie
11.1. Všetky písomnosti zmluvných strán sa doručujú:
doporučene poštou,
treťou osobou oprávnenou doručovať zásielky,
osobne.
11.2. Písomnosti sa doručujú na adresu zmluvnej strany uvedenú v záhlaví tejto Zmluvy. Zmluvná strana je
povinná oznámiť druhej zmluvnej strane každú zmenu adresy na doručovanie podľa zásad uvedených v
tomto článku Zmluvy bezodkladne, najneskôr do piatich pracovných dní odo dňa tejto zmeny.
11.3. Ak adresát odmietne písomnosť prevziať, považuje sa písomnosť za doručenú dňom odmietnutia
prevzatia písomnosti. Ak si adresát neprevezme písomnosť na adrese uvedenej v záhlaví tejto Zmluvy
alebo na inej adrese písomne oznámenej odosielateľovi podľa predchádzajúceho bodu tohto článku
Zmluvy, považuje sa písomnosť po troch dňoch od jej vrátenia odosielateľovi za doručenú, a to aj vtedy,
ak sa adresát o tom nedozvie. V prípade, ak sa písomnosť vráti odosielateľovi s označením pošty
„adresát neznámy“ alebo „adresát sa odsťahoval“ alebo s inou poznámkou podobného významu, za deň
doručenia sa považuje deň vrátenia zásielky odosielateľovi.

Článok 12.
Záverečné ustanovenia
12.1. Zmeny alebo doplnky tejto Zmluvy je možné robiť len vo forme písomných a očíslovaných dodatkov
k tejto Zmluve podpísaných obidvomi zmluvnými stranami.
12.2. Zmluvné strany sa zaväzujú riešiť spory vyplývajúce z tejto Zmluvy prednostne formou dohody
prostredníctvom zástupcov svojich štatutárnych orgánov. V prípade, ak sa spor nevyrieši dohodou,
ktorákoľvek zo zmluvných strán je oprávnená podať návrh na vyriešenie sporu príslušnému súdu
Slovenskej republiky.

5

Zmluva číslo: ZM00000772
12.3. Zmluvné strany sa dohodli, že záväzkové vzťahy založené touto Zmluvou, ako aj záväzkové vzťahy touto
Zmluvou výslovne neupravené sa budú riadiť príslušnými ustanoveniami Obchodného zákonníka, ktoré
svojím obsahom a účelom najlepšie zodpovedajú obsahu a účelu tejto Zmluvy a ostatnými všeobecne
záväznými právnymi predpismi Slovenskej republiky, bez použitia kolíznych noriem.
12.4. V prípade, ak akékoľvek ustanovenie tejto Zmluvy je, alebo sa stane neplatným, neúčinným a/alebo
nevykonateľným, nie je tým dotknutá platnosť, účinnosť a/alebo vykonateľnosť ostatných ustanovení
Zmluvy, pokiaľ to nevylučuje v zmysle príslušných právnych predpisov samotná povaha takého
ustanovenia. Zmluvné strany sa zaväzujú bez zbytočného odkladu po tom, ako zistia, že niektoré
z ustanovení tejto Zmluvy je neplatné, neúčinné a/alebo nevykonateľné, nahradiť dotknuté ustanovenie
ustanovením novým, ktorého obsah bude v čo najväčšej miere zodpovedať vôli zmluvných strán v čase
uzatvorenia tejto Zmluvy.
12.5. Táto Zmluva je vyhotovená v dvoch rovnopisoch s platnosťou originálu, pričom poskytovateľ a aj
objednávateľ dostanú po jednom rovnopise zmluvy.
12.6. Zmluvné strany týmto vyhlasujú, že si túto Zmluvu prečítali, jej obsahu porozumeli
a Zmluva zodpovedá ich skutočnej, slobodnej a vážnej vôli, uzatvárajú ju dobrovoľne a na znak súhlasu
s jej obsahom ju podpisujú.
12.7. Táto Zmluva nadobúda platnosť dňom jej podpisu oprávnenými zástupcami oboch zmluvných strán a
účinnosť dňom nasledujúcim po dni jej zverejnenia v Centrálnom registri zmlúv Úradu vlády Slovenskej
republiky.

V Bratislave, dňa …………………..

V Bratislave, dňa …………………..

Za Poskytovateľa:

Za Objednávateľa:

......................................................
Ing. Ivan Špalek
konateľ

......................................................
PhDr. Jaroslav Rezník
generálny riaditeľ

6

