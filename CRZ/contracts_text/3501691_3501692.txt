ZMLUVA O DIELO č. CRZ: 01584/2018-ESPF-GR0014/18.00
uzavretá podľa § 536 a nasl. zák. č. 513/1991 Zb. Obchodného zákonníka (ďalej len .Obchodný
zákonník“)
(ďalej len „Zmluva“)

I.
ZMLUVNÉ STRANY
1.1 Objednávateľ:
Sídlo:
Zapísaný:
IČO:
DIČ:
IČDPH:
Bankové spojenie:
IBAN:
SWIFT:
Zastúpený:

Slovenský pozemkový fond
Búdkova 36, 817 15 Bratislava
OR OS Bratislava I, Oddiel: Po, Vložka č. 35/B
17335345
2021007021
nie je platcom DPH
Štátna pokladnica
SK35 8180 0000 0070 0000 1638
JUDr. Adriana Šklíbová, generálna riaditeľka

Ing. Boris Brunner, námestník generálnej riaditeľky
(ďalej aj ako „objednávateľ“ alebo „SPF“),

1.2 Zhotoviteľ:
Sídlo:
Zapísaný:
IČO:
DIČ:
IČDPH:
Bankové spojenie:
IBAN:
SWIFT:
Zastúpený:
(ďalej aj ako „zhotoviteľ“),

YMS, a.s.
Hornopotočná 1, 917 01 Trnava
OR OS Trnava, Oddiel: Sa, Vložka č. 10037/T
36224278
2020163090
SK2020163090
Slovenská sporiteľňa, a.s.
SK66 0900 0000 0002 8639 7620
GIBASKBX
Ing. Lucia Dubná, podpredseda predstavenstva

II.
PREAMBULA
Táto zmluva je výsledkom postupu verejného obstarávania realizovaného súťažou vyhlásenou
objednávateľom ako verejným obstarávateľom na obstaranie zákazky „Aplikačné programové rozhranie
pre podporu procesov depozitov“ postupom podľa zákona č. 343/2015 Z.z. o verejnom obstarávaní
a o zmene a doplnení niektorých zákonov v znení neskorších predpisov (ďalej len „zákon o verejnom
obstarávaní“).

III.
PREDMET ZMLUVY
3.1 Zhotoviteľ sa zaväzuje pre objednávateľa vykonať dielo „Aplikačné programové rozhranie pre
podporu procesov depozitov“ (ďalej ako „dielo“), ktoré je bližšie špecifikované v Prílohe č.1 tejto
Zmluvy.
3.2 Zhotoviteľ ako súčasť diela dodá príslušnú dokumentáciu.

3.3 Objednávateľ sa zaväzuje riadne vykonané dielo prevziať a zaplatiť zhotoviteľovi dohodnutú cenu
podľa tejto Zmluvy.

IV.
ČAS A MIESTO PLNENIA
4.1 Zhotoviteľ sa zaväzuje vykonať a odovzdať dielo do 30.11.2018.
4.2 Zhotoviteľ nie je oprávnený termín plnenia meniť bez predchádzajúcej písomnej dohody s
objednávateľom.
4.3 Dielo sa považuje za vykonané okamihom jeho protokolárneho odovzdania a prevzatia zástupcami
zmluvných strán v mieste realizácie diela po úspešnom vykonaní skúšok funkcionality.
4.4 Pred dohodnutým termínom môže zhotoviteľ odovzdať časť diela len so súhlasom objednávateľa.
4.5 Miestom realizácie a odovzdania diela je sídlo objednávateľa.

V.
CENA
5.1 Cena za vykonanie diela v rozsahu článku III. tejto Zmluvy je stanovená

.
.

18/1996 Z. z. o cenách.
5.2 Cena za vykonanie diela podľa článku III. je 47 950,00 EUR (slovom:
štyridsaťsedemtisícdeväťstopäťdesiat EUR) bez DPH.
5.3 K cene bude fakturovaná DPH v zmysle zákona č. 222/2004 Z. z. o dani z pridanej hodnoty (ďalej aj
ako „zákon o DPH“) v čase odovzdania diela.
5.4 V cene dohodnutej podľa bodu 5.2 tejto Zmluvy sú zahrnuté všetky náklady zhotoviteľa na vykonanie
diela a cena je konečná.

VI.
PLATOBNÉ PODMIENKY
6.1 Právo na zaplatenie ceny podľa bodu 5.2. tejto Zmluvy vzniká zhotoviteľovi riadnym vykonaním a
odovzdaním všetkých častí diela definovaného v článku III. osobám objednávateľa formou
písomného protokolu o odovzdaní a prevzatí všetkých častí diela a po preverení ich funkcionality
(akceptačný protokol).
6.2 Objednávať neposkytuje na dielo preddavok ani zálohovú platbu. Cenu za dielo uhradí objednávateľ
na základe faktúry, ktorú zhotoviteľ vystaví do 15 dní odo dňa vzniku daňovej povinnosti a doručí
objednávateľovi. Dňom vzniku daňovej povinnosti je deň odovzdania diela formou akceptačného
protokolu.
6.3 Faktúra musí obsahovať všetky náležitosti podľa zákona o DPH, ako aj číslo Zmluvy a číslo
bankového účtu v tvare IBAN.
6.4 Povinnou prílohou faktúry je akceptačný protokol podpísaný osobami objednávateľa oprávnenými
rokovať vo veciach technických.
6.5 Ak faktúra nebude úplná alebo nebude obsahovať náležitosti podľa bodu 6.3 alebo bude obsahovať
nesprávne údaje, objednávateľ je oprávnený faktúru vrátiť. Ak je zhotoviteľ povinný vystaviť novú
faktúru, v takom prípade začne plynúť lehota splatnosti faktúry po jej opätovnom doručení
objednávateľovi.
6.6 Lehota splatnosti faktúry je 30 dní od jej doručenia objednávateľovi. Dňom úhrady podľa tejto Zmluvy
sa považuje dátum odpísania príslušnej čiastky z účtu objednávateľa vedeného v jeho peňažnom
ústave. V prípade omeškania objednávateľa s úhradou zmluvnej ceny na základe predloženej
faktúry si môže zhotoviteľ uplatniť úrok z omeškania vo výške 0,05% za každý, aj začatý deň
omeškania.

VII.
PODMIENKY VYKONANIA DIELA
7.1 Zhotoviteľ vykoná dielo na svoje náklady a na vlastné nebezpečenstvo v zmysle tejto Zmluvy.
7.2 Vlastnícke právo k zhotovenému dielu prechádza na objednávateľa protokolárnym odovzdaním
celého diela alebo časti diela osobám objednávateľa oprávneným rokovať vo veciach technických.
Týmto okamihom prechádza na objednávateľa aj nebezpečenstvo škody na odovzdanom diele alebo
jeho odovzdanej časti. Každá zo zmluvných strán menuje oprávnené osoby vo veciach technických,
ktoré budú za ňu jednať v súvislosti s plnením podľa Zmluvy do 10 dní od jej podpisu.
7.3 Podmienkou odovzdania a prevzatia diela je preukázanie jeho funkčnosti vykonaním skúšok
funkcionality a preukázanie funkčností jednotlivých častí diela. Akceptačné skúšky prebiehajú
v lehote do desiatich pracovných dní odo dňa, kedy zhotoviteľ odovzdal objednávateľovi dielo alebo
jeho časť, ak sa zmluvné strany nedohodnú inak. Objednávateľ je povinný oznámiť vady diela do
piatich dní po uplynutí lehoty na vykonanie akceptačných skúšok.
7.4 Objednávateľ potvrdí prevzatie diela a jeho funkcionalitu písomne akceptačným protokolom
podpísaným osobami objednávateľa oprávnenými rokovať vo veciach technických. Časť diela bude
zhotoviteľom odovzdaná a objednávateľom prevzatá aj v prípade, že v zápise o odovzdaní a prevzatí
časti diela budú uvedené vady, ktoré samy o sebe ani v spojení s inými nebránia plynulej a
bezpečnej prevádzke (užívaniu). Tieto zjavné vady musia byť uvedené v akceptačnom protokole
časti diela so stanovením termínu ich odstránenia.
7.5 Zhotoviteľ sa zaväzuje:
7.5.1 Odovzdať spolu s dielom dokumentáciu skutočného vyhotovenia diela,
7.5.2 Po ukončení diela odovzdať objednávateľovi všetky dokumenty či už vo forme písomnej,
výkresovej alebo elektronickej s vyhlásením, že nedošlo počas tvorby projektovej a inej
dokumentácie k zneužitiu, strate alebo odcudzeniu informácií a dokumentov.
7.6 Pri plnení Zmluvy je zhotoviteľ povinný počínať si tak, aby nedochádzalo ku škodám na zdraví, na
majetku, na prírode a životnom prostredí. Ak zhotoviteľ, resp. jeho subdodávatelia spôsobia v
súvislosti s činnosťami, ktoré sú vykonávané v rámci plnenia predmetu Zmluvy objednávateľovi
škodu, zhotoviteľ sa zaväzuje objednávateľovi nahradiť túto škodu v plnom rozsahu.
7.7 Zmluvné strany sú povinné poskytovať si súčinnosť nevyhnutnú pre dosiahnutie účelu Zmluvy.

VIII.
OSTATNÉ USTANOVENIA
8.1 Zhotoviteľ zodpovedá za bezpečnosť a ochranu zdravia pri práci a požiarnu bezpečnosť osôb pri
realizácii predmetu Zmluvy.
8.2 Objednávateľ zabezpečí pre zhotoviteľa súčinnosť svojich pracovníkov pri zabezpečení údajov
a pokladov potrebných pre plnenie Zmluvy. Objednávateľ umožní zhotoviteľovi osobné konzultácie
a potrebné vstupy do priestorov objednávateľa.
8.3 Zhotoviteľ je povinný pri vykonaní diela postupovať s odbornou starostlivosťou a je povinný dbať na
účelnosť a hospodárnosť pri realizácii diela.
8.4 Zhotoviteľ, jeho subdodávatelia a subdodávatelia podľa zákona č. 315/2016 Z. z. o registri partnerov
verejného sektora a o zmene a doplnení niektorých zákonov (ďalej len ,,zákon o registri partnerov
verejného sektora“), musia byť v čase uzatvorenia Zmluvy v súlade s § 11 zákona o verejnom
obstarávaní zapísaní v registri partnerov verejného sektora. Objednávateľ neuzatvorí túto Zmluvu so
zhotoviteľom, ak v čase uzatvorenia nebude mať on, jeho subdodávatelia alebo subdodávatelia
podľa zákona o registri partnerov splnenú podmienku zápisu v registri partnerov verejného sektora,
alebo ak zhotoviteľovi bude uložený zákaz účasti podľa § 182 ods. 3 písm. b) zákona o verejnom
obstarávaní.
8.5 Využitím subdodávateľov nie je dotknutá zodpovednosť zhotoviteľa na plnenie predmetu Zmluvy.

IX.
ZÁRUČNÁ DOBA - ZODPOVEDNOSŤ ZA VADY
9.1 Zhotoviteľ zodpovedá za to, že dielo je vykonané podľa podmienok Zmluvy a v súlade s platnými
všeobecne záväznými právnymi predpismi a príslušnými normami, a že funkčné a technické
vlastnosti diela zodpovedajú vlastnostiam dohodnutým v tejto Zmluve.
9.2 Zhotoviteľ poskytne na dielo záruku po dobu 12 mesiacov. Záruka začne plynúť odo dňa písomného
prevzatia diela akceptačným protokolom.
9.3 Dielo má vady, ak nemá vlastnosti požadované touto Zmluvou.
9.4 Počas záručnej doby má objednávateľ právo požadovať a zhotoviteľ povinnosť bezplatne odstrániť
vady.
9.5 Objednávateľ sa zaväzuje, že prípadnú reklamáciu vady diela uplatní bezodkladne po jej zistení u
zhotoviteľa písomnou formou.
9.6 Zhotoviteľ sa zaväzuje začať s odstraňovaním prípadných vád diela nasledujúci pracovný deň od
uplatnenia reklamácie, najneskôr do 2 pracovných dní. Termín odstránenia konkrétnej vady diela sa
dohodne elektronickou formou, najneskôr však 30 dní od dňa uplatnenia reklamácie.
9.7 Zhotoviteľ zodpovedá za vady, ktoré má dielo v čase jeho odovzdania objednávateľovi. Za vady
vzniknuté po odovzdaní zodpovedá zhotoviteľ iba vtedy, ak boli spôsobené porušením jeho
povinnosti.
9.8 Zhotoviteľ nenesie zodpovednosť za akékoľvek škody, ktoré vzniknú objednávateľovi v dôsledku
nesprávneho alebo nedostatočného použitia predmetu Zmluvy, alebo v dôsledku chýb v produktoch
alebo postupoch tretích strán, ktoré budú použité pri plnení Zmluvy. Zhotoviteľ nezodpovedá za vady
vzniknuté z dôvodov nie na jeho strane.

X.
ÚROKY Z OMEŠKANIA, ZMLUVNÉ POKUTY, NÁHRADA ŠKODY
10.1 V prípade, že zhotoviteľ bude v omeškaní s dokončením a odovzdaním časti diela, pokiaľ toto
omeškanie nie je zapríčinené vinou objednávateľa, môže si objednávateľ uplatniť zmluvnú pokutu
vo výške 0,05 % z ceny časti diela za každý deň omeškania, maximálne však v celkovej výške 12
% z ceny diela.
10.2 Ak zhotoviteľ neodstráni prípadné vady diela počas záručnej doby v lehote dohodnutej podľa bodu
9.6 tejto Zmluvy, môže si objednávateľ uplatniť zmluvnú pokutu vo výške 0,05 % z celkovej
zmluvnej ceny za každý kalendárny deň omeškania, maximálne však v celkovej výške 12 % z ceny
diela.
10.3 Ak zhotoviteľ nezačne s odstraňovaním prípadných vád diela počas záručnej doby v lehote
dohodnutej podľa bodu 9.6 tejto Zmluvy, môže objednávateľ uplatniť zmluvnú pokutu vo výške 0,05
% z celkovej zmluvnej ceny za každý kalendárny deň omeškania, maximálne však v celkovej výške
12 % z ceny diela
10.4 Za každé jednotlivé porušenie povinnosti podľa článku XII. tejto Zmluvy je zhotoviteľ povinný
zaplatiť zmluvnú pokutu vo výške 1 000 EUR (slovom tisíc eur).
10.5 Uplatnením zmluvnej pokuty nezaniká zmluvnej strane právo na náhradu škody spôsobenej
porušením zmluvných povinností druhej zmluvnej strany. Zmluvná strana je oprávnená požadovať
aj náhradu škody prevyšujúcu zmluvnú pokutu.

XI.
OKOLNOSTI VYLUČUJÚCE ZODPOVEDNOSŤ
11.1 Pre účely tejto Zmluvy sa na okolnosti vylučujúce zodpovednosť vzťahuje právna úprava uvedená v
§ 374 Obchodného zákonníka.
11.2 Okolnosti vylučujúce zodpovednosť sú okolnosti, ktoré nie sú závislé od vôle zmluvných strán, a
ktoré zmluvné strany nemôžu ovplyvniť, ako napr. vojna, mobilizácia, povstanie, živelné pohromy,
teroristický čin a pod.

11.3 Ak bude plnenie diela zastavené v dôsledku okolností vylučujúcich zodpovednosť, je zhotoviteľ
povinný bezodkladne vykonať opatrenia na zabezpečenie diela, aby sa minimalizovali riziká
zničenia alebo poškodenia diela, odcudzenia časti diela alebo iné škody.
11.4 Rozsah a spôsob vykonania opatrení na zabezpečenie diela podľa bodu 11.3 a úhradu nákladov na
realizáciu týchto opatrení dohodnú zmluvné strany pred vykonaním prác na základe návrhu, ktorý
predloží zhotoviteľ.
11.5 Ak je výsledkom okolností vylučujúcich zodpovednosť havarijný stav, vykoná zhotoviteľ opatrenia
na zabezpečenie diela bezodkladne. Ocenenie realizácie týchto opatrení dohodnú a odsúhlasia
zmluvné strany následne.

XII.
OCHRANA DÔVERNÝCH INFORMÁCIÍ
12.1 Zmluvné strany sú povinné zaistiť ochranu získaných dôverných informácií spôsobom obvyklým pre
ochranu takýchto informácii, ak nie je výslovne dojednané inak. Zmluvné strany sú povinné zaistiť
ochranu dôverných informácií aj u svojich pracovníkov, zástupcov, ako aj iných spolupracujúcich
tretích strán, pokiaľ im takéto informácie boli poskytnuté.
12.2 Dôverné informácie znamenajú všetky informácie, ktoré sa týkajú alebo môžu týkať diela, vrátane
a bez obmedzenia všetkých údajov a informácií, dokumentov a správ, ponúk, cien, návrhov
kontraktov, know-how, vzorcov, postupov, projektov, špecifikácií, softvérových programov
a akýchkoľvek iných médií nesúcich alebo zahrňujúcich takéto informácie a akýchkoľvek materiálov,
ktoré budú spracované a budú tieto informácie obsahovať, informácie o činnosti zmluvnej strany, jej
štruktúre, o jej technickom a programovom vybavení, smernice, informácie týkajúce sa predmetov
chránených právom priemyselného alebo iného duševného vlastníctva alebo pre ktoré je stanovený
všeobecne záväznými právnymi predpismi platnými v Slovenskej republike osobitný režim
nakladania.
12.3 Dôverné informácie poskytnuté, odovzdané, oznámené, sprístupnené alebo akýmkoľvek spôsobom
získané jednou zmluvnou stranou od druhej zmluvnej strany v súvislosti so Zmluvou môžu byť
použité výhradne na účely plnenia predmetu Zmluvy.
12.4 Zmluvné strany sa zaväzujú dôverné informácie udržiavať v tajnosti, zachovávať o nich mlčanlivosť
a chrániť ich pred zneužitím, poškodením, zničením, stratou alebo odcudzením. Zmluvná strana nie
je oprávnená bez predchádzajúceho písomného súhlasu druhej zmluvnej strany dôverné informácie
poskytnúť, odovzdať, sprístupniť, zverejniť, rozširovať ani použiť inak, než na účely plnenia
predmetu Zmluvy, a to ani po ukončení platnosti a účinnosti Zmluvy. Povinnosť zmluvných strán
zachovávať mlčanlivosť o dôverných informáciách sa nevzťahuje na informácie, ktoré:
a) boli zverejnené pred podpisom Zmluvy,
b) sa stanú všeobecne a verejne dostupné po podpise Zmluvy z iného dôvodu, ako v dôsledku
porušenia povinností podľa Zmluvy,
c) majú byť sprístupnené na základe povinnosti stanovenej zákonom, rozhodnutím súdu alebo
orgánu verejnej moci,
d) boli získané od tretej strany, ktorá ich legitímne získala a nemá žiadnu povinnosť, ktorá by
obmedzovala ich zverejňovanie, pričom tieto skutočnosti musí byť zmluvná strana schopná
preukázať.
12.5 Zhotoviteľ sa zaväzuje, že osobné údaje objednávateľa, v prípade, že mu budú poskytnuté,
neposkytne tretej osobe a tieto budú používané výhradne iba pre potreby zhotoviteľa. Osobné
údaje objednávateľa sú pokladané za prísne dôverné a zhotoviteľ sa zaväzuje chrániť ich pred
zneužitím a bude postupovať podľa predpisov o ochrane osobných údajov.
12.6 Povinnosť mlčanlivosti trvá bez ohľadu na ukončenie účinnosti alebo platnosti Zmluvy.

XIII.
AUTORSKÉ PRÁVA
13.1 Ak je súčasťou plnení podľa tejto Zmluvy autorské dielo v zmysle zákona č. 185/2015 Z. z. Autorský
zákon, zhotoviteľ udeľuje objednávateľovi nevýhradnú licenciu na použitie diela podľa §19

Autorského zákona na neobmedzené vyhotovovanie rozmnoženín diela pre svoje interné potreby,
po dobu trvania autorských práv v neobmedzenom územnom rozsahu v súlade a s účelom podľa
tejto Zmluvy, a to s účinnosťou odo dňa dodania takého autorského diela. Objednávateľ nie je
oprávnený udeliť sublicenciu inej osobe.
13.2 Zhotoviteľ odovzdá objednávateľovi zdrojové kódy a príslušnú dokumentáciu v elektronickej forme
na relevantnom nosiči pri podpísaní akceptačného protokolu. Odovzdaním zdrojových kódov a
príslušnej dokumentácie postupom podľa prvej vety tohto bodu Zmluvy práva k zdrojovému kódu
patria Objednávateľovi.
13.3 Objednávateľ je oprávnený používať autorské dielo v súlade s jeho funkčným vymedzením
a v súlade s pokynmi poskytnutými formou dokumentácie alebo zaškolenia.
13.4 Zhotoviteľ vyhlasuje, že neporušuje autorské práva tretích osôb a garantuje objednávateľovi, že
poskytnuté plnenie nemá právne vady. V prípade, že si akákoľvek tretia strana bude v súvislosti
s predmetom Zmluvy uplatňovať voči objednávateľovi nároky z titulu porušenia Autorského zákona,
zhotoviteľ sa zaväzuje uhradiť všetky náklady objednávateľa spojené s úspešným uplatnením
takéhoto nároku v plnom rozsahu.

XIV.
UKONČENIE ZMLUVY
14.1 K skončeniu Zmluvy môže dôjsť dohodou zmluvných strán alebo odstúpením od Zmluvy.
14.2 Pokiaľ sa zmluvná strana dozvie, že druhá zmluvná strana je v omeškaní alebo si neplní akýkoľvek
zmluvný záväzok, je povinná písomne o tomto porušení upovedomiť druhú zmluvnú stranu a uviesť
primeranú lehotu, v ktorej je porušujúca zmluvná strana povinná porušenie odstrániť, v trvaní
minimálne 30 dní. Nesplnenie povinnosti porušujúcej zmluvnej strany v tejto primeranej lehote
oprávňuje druhú zmluvnú stranu odstúpiť od Zmluvy.
14.3 Podstatným porušením Zmluvy v zmysle ustanovení § 344 a nasl. Obchodného zákonníka, a teda
dôvodom na okamžité odstúpenie od tejto Zmluvy sa považuje:
14.3.1 nesplnenie povinností podľa bodu 7.7 tejto Zmluvy a to ani v dodatočnej lehote na odstránenie
nedostatkov stanovenej objednávateľom v predchádzajúcej písomnej výzve,
14.3.2 nedodržanie termínu vyhotovenia diela podľa bodu 4.1 tejto Zmluvy o viac ako 30 kalendárnych
dní,
14.4 Odstúpenie od Zmluvy je účinné dňom doručenia písomného oznámenia o odstúpení od Zmluvy
druhej Zmluvnej strane. Zmluvné strany sú povinné vyrovnať všetky pohľadávky a záväzky
vzniknuté do dňa účinnosti odstúpenia od Zmluvy. Zmluvné strany nie sú povinné si vracať plnenia,
ktoré ku dňu odstúpenia od Zmluvy boli druhou zmluvnou stranou akceptované.

XV.
ZÁVEREČNÉ USTANOVENIA
15.1 Zmluva nadobúda platnosť dňom podpísania obidvomi zmluvnými stranami a účinnosť dňom
nasledujúcim po dni zverejnenia tejto Zmluvy v súlade s ust. § 47a ods. 1 zákona č.40/1964 Zb.
Občiansky zákonník v znení neskorších predpisov.
15.2 Táto Zmluva predstavuje úplnú a konečnú dohodu medzi zmluvnými stranami vo veciach v nej
obsiahnutých.
15.3 Práva a povinnosti zmluvných strán, ktoré nie sú upravené v tejto Zmluve sa riadia ustanoveniami
Obchodného zákonníka, Autorského zákona, zákona o verejnom obstarávaní a ustanoveniami
ostatných súvisiacich všeobecne záväzných právnych predpisov platných na území Slovenskej
republiky. Na riešenie sporov z tejto Zmluvy je príslušný súd Slovenskej republiky.
15.4 Miestom pre doručovanie písomností sú adresy zmluvných strán uvedené v záhlaví tejto Zmluvy.
Každá zo zmluvných strán je povinná písomne oznámiť druhej zmluvnej strane akúkoľvek zmenu
ohľadne doručovania, a to bezodkladne po tom čo k takejto zmene dôjde. Doručením písomnosti sa
rozumie doručenie poštou na adresu uvedenú v Zmluve, doručenie kuriérom alebo osobné
doručenie. Za deň doručenia písomnosti sa považuje aj deň, v ktorý zmluvná strana, ktorá je

15.5
15.6
15.7
15.8

15.9

adresátom, odoprie doručovanú písomnosť prevziať, alebo v ktorý márne uplynie úložná lehota pre
vyzdvihnutie zásielky na pošte alebo v ktorý je na zásielke preukázateľne zamestnancom pošty
vyznačená poznámka „adresát neznámy“ alebo iná poznámka podobného významu.
Zmluvu je možné meniť alebo dopĺňať len písomnou dohodou zmluvných strán vo forme
očíslovaných dodatkov k tejto Zmluve podpísaných oprávnenými zástupcami zmluvných strán.
Neoddeliteľnou súčasťou tejto Zmluvy je:
Príloha č.1 - Špecifikácia predmetu diela
Táto Zmluva je vyhotovená v štyroch rovnopisoch s platnosťou originálu, z ktorých každá zo
zmluvných strán dostane po dve vyhotovenia.
Ak by niektoré z ustanovení tejto Zmluvy bolo, alebo sa stalo neúčinným, neplatným, nezákonným
alebo nevykonateľným nebude tým dotknutá ani obmedzená platnosť, účinnosť a vykonateľnosť
zvyšných ustanovení tejto Zmluvy. Zmluvné strany sa zaväzujú, že takéto ustanovenia Zmluvy
nahradia novým ustanovením, ktoré v čo najvyššej možnej miere zodpovedá účelu úpravy práv a
povinností, obsiahnutých v zrušenom ustanovení.
Zmluvné strany vyhlasujú, že si Zmluvu prečítali, jej obsahu porozumeli a na znak toho, že obsah
Zmluvy zodpovedá ich skutočnej, slobodnej a určitej vôli, a že nebola dohodnutá v tiesni, pod
tlakom ani za nápadne nevýhodných podmienok ju vlastnoručne podpisujú. .

V .............................dňa

V .................................dňa

Za zhotoviteľa:

Za objednávateľa:

_____________________________

________________________________

Ing. Lucia Dubná
podpredseda predstavenstva

JUDr. Adriana Šklíbová
generálna riaditeľka

________________________________
Ing. Boris Brunner
námestník generálnej riaditeľky

Príloha č. 1 – Špecifikácia predmetu diela
Predmetom zmluvy je vytvorenie aplikačného programového rozhrania pre podporu procesov v rámci
agendy „depozity“ (informačný systém), ktoré je potrebné implementovať vo forme informačného systému
pre zaevidovanie a spracovanie rozhodnutí úradov štátnej a verejnej moci.
Systém musí zabezpečiť nasledovné agendu:
-

Depozity za záhradkové oblasti,

-

Depozity za vyvlastnené pozemky,

-

Depozity za prevedené pozemky,

-

Ekonomický modul.

Proces depozitov za záhradkové oblasti
Rozhodnutia o záhradkových osadách a vlastníkoch budú v informačnom systéme delené na 3 typy:
schválené
vykonané
doplatené
Po zaevidovaní rozhodnutia je definovaný zoznam užívateľov záhradkových osád, od ktorých majú prísť
platby za užívanie pozemkov. Po prijatí všetkých platieb od užívateľov záhradkových oblastí sa potvrdí
prijatá suma. Pri depozite je vedený zoznam vlastníkov týchto záhradkových osád, ktorým má byť
vyplatená náhrada. Tá je vyplatená po potvrdení prijatia všetkých platieb od nájomcov. Systém umožní
evidovať a spracovávať žiadosti, súvisiacich dokladov a príloh, schvaľovať oprávnenosti nároku na
finančnú náhradu za vyvlastnený pozemok. Umožní aj prípravu a vytvorenie platobných príkazov a
tlačových zostáv pre vyplácanie vlastníkov záhradkových osád.

Proces zaevidovania rozhodnutia
Na Slovenský pozemkový fond príde rozhodnutie úradu štátnej a verejnej moci, ktoré obsahuje informácie
o záhradkových osadách a vlastníkoch týchto záhradkových osád. V informačnom systéme sa zaeviduje
rozhodnutie ako nový záznam, je mu pridelené interné číslo a vyplní sa formulár rozhodnutia. Zaevidujú
sa užívatelia a vlastníci, ktorí sú na rozhodnutí. Po prijatí platieb evidovaných v ekonomickom module sa,
na základe čísla rozhodnutia, spárujú platby s užívateľmi. Ak všetci zaplatili za prenájom, tak sa potvrdí
prijatá suma a vygenerujú sa príkazy na vyplatenie náhrad vlastníkom (úhrady). Po vyplatení všetkých
náhrad je prípad uzatvorený.

Depozity za vyvlastnené pozemky
Slúži k zaevidovaniu a spracovaniu rozhodnutia o schválení opodstatnenosti nároku na finančnú náhradu
za pozemky neznámych vlastníkov v nakladaní Slovenského pozemkového fondu, umožňuje prípravu
a vytváranie platobných príkazov.

Krátky opis agendy: Na Slovenský pozemkový fond príde rozhodnutie úradu štátnej a verejnej moci o
schválení opodstatnenosti nároku na finančnú náhradu za pozemky neznámych vlastníkov v nakladaní
Slovenského pozemkového fondu. V informačnom systéme sa zaeviduje rozhodnutie ako nový záznam, je
mu pridelené interné číslo a vyplní sa formulár rozhodnutia. Na základe prijatého rozhodnutia sa zaevidujú
vlastníci. Vygenerujú sa príkazy na vyplatenie náhrad vlastníkom (úhrady). Po vyplatení všetkých náhrad
je prípad uzatvorený.

Depozity za prevedené pozemky
Slúži k zaevidovaniu a spracovaniu rozhodnutia o schválení opodstatnenosti nároku na finančnú náhradu
za vyvlastnený pozemok a prípravu a vytvorenie platobných príkazov.
Krátky opis agendy: Na Regionálny odbor Slovenského pozemkového fondu príde rozhodnutie
o schválení opodstatnenosti nároku na finančnú náhradu za vyvlastnený pozemok. V informačnom
systéme sa zaeviduje rozhodnutie ako nový záznam, je mu pridelené interné číslo a vyplní sa formulár
rozhodnutia. Zaevidujú sa vlastníci, ktorí sú na rozhodnutí. Vygenerujú sa príkazy na vyplatenie náhrad
vlastníkom (úhrady) za vyvlastnené pozemky. Po vyplatení všetkých náhrad je prípad uzatvorený.

Ekonomický modul depozitov
V súčasnosti je zabezpečený pomocou samostatných tabuliek evidujúcich úhrady a platby. Tabuľky sú
napĺňané pracovníkmi ekonomického odboru. Je požadované, aby v realizovanom informačnom systéme
boli údaje automaticky preberané z používaného ekonomického systému a to v stanovenom čase,
minimálne dva krát denne. Zároveň je požadované, aby sa poloautomatizovane párovali prijaté úhrady
s užívateľmi definovanými v samotnom rozhodnutí.

Integrácia s registratúrnym systémom
Je požadované, aby vytváraný informačný systém bol integrovateľný na ostatné informačné systémy
v rámci SPF ale v tejto etape musí byť integrovaný na registratúrny systém (FABASOFT) pomocou
integračného rozhrania, ktorý v prostredí vytváraného systému prihlásenému užívateľovi automaticky
zobrazí prijaté rozhodnutia na ďalšie spracovanie a to aj pomocou permalinku na samotné oskenované
rozhodnutie.

Ďalšie požiadavky
Vytvorenie aplikačného programového rozhrania musí zohľadňovať požiadavky verejného obstarávateľa:
plnenie pravidiel eGovernmentu, Národnej koncepcie informatizácie verejnej správy (NIPI),
zákona č. 275/2006 Z.z. o informačných systémoch verejnej správy a o zmene a doplnení
niektorých zákonov v znení neskorších predpisov, Výnosu č.55/2014 Z.z. Ministerstva financií
Slovenskej republiky o štandardoch pre informačné systémy verejnej správy, zákona č. 3/2010
Z.z. o národnej infraštruktúre pre priestorové informácie (NIPI).

BPMN modulárne riešenie, pričom jednotlivé komponenty bude možné do budúcna podľa potreby
rozširovať
o

gridy (prehľadné tabuľkové zoznamy s možnosťami vyhľadávania, filtrovania, exportu
údajov, užívateľských nastavení)

o

formuláre

o

užívateľský Dashboard (rýchle odkazy, štatistické prehľady, rýchle údajové filtre,
pridelené úlohy užívateľa z jednotlivých procesov)

o

parametrizovaná URL umožňujúca rýchly prístup k jednotlivým krokom procesov

o

emailové notifikácie (informácie o pridelení úlohy v konkrétnej časti procesu, informácia
o stave konkrétneho procesu)

o

reportovacie nástroje (tvorba vlastných reportov)

o

auditing (evidencia jednotlivých zmien na úrovni užívateľov)

o

prístupové práva (pripojenie na LDAP (MS Active Directory), riadenie aplikačných rolí
a užívateľských prístupov)

o

správa číselníkov

o

integračné rozhranie


Registratúrny systém (sprístupnenie skenu rozhodnutia, prevzatie údajov
rozhodnutia)



Ekonomický systém

Systém musí spĺňať podmienky Nariadenie Európskej únie upravujúce ochranu osobných údajov
(GDPR) tj. Nariadenie Európskeho parlamentu a Rady (EÚ) 2016/679 a Smernica Európskeho
parlamentu a Rady (EÚ) 2016/680 a Zákon č. 18/2018 Z. z. o ochrane osobných údajov.

