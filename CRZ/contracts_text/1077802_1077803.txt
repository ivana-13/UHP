ZMLUVA
O poskytovaní technickej podpory a servisu na
knižničný systém DaWinci
Uzavretá medzi
Zmluvnými stranami
Zákazník:

Centrum vedecko-technických informácií SR
Lamačská cesta 8/A
811 04 Bratislava
IČO: 151 882
DIČ: 2020798395

Zastúpený:

prof. RNDr. Ján Turňa, CSc., riaditeľ

a
Dodávateľ:

SVOP, spol. s r.o
Líščie údolie 59
841 04 Bratislava
IČO: 307 75 264
DIČ: 2020314945

Zastúpený:

Mgr. Ján Grman PhD., konateľ

1. Predmetom tejto zmluvy je záväzok dodávateľa poskytovať zákazníkovi podporu knižničného
systému DaWinci, jeho údržbu, servis a úpravy dodávateľským spôsobom (ďalej aj ako
služby) podľa ďalších podmienok tejto zmluvy a záväzok zákazníka zaplatiť dodávateľovi za
vykonané služby v zmysle ustanovení tejto zmluvy.
2. Služba nezahŕňa podporu údržbu a servis technických zariadení, na ktorých je systém
DaWinci u zákazníka prevádzkovaný. Predmetom zmluvy nie je zálohovanie dát ani ich
bezpečnosť
3. Služba bude poskytovaná formou konzultácií elektronickou poštou, telefonicky alebo osobne,
formou diaľkovej správy, administrácie a úprav systému, v prípade potreby servisným
zásahom u zákazníka.
4. Rozsah poskytovaných služieb a zodpovednosti je špecifikovaný v jednotlivých hlavách tejto
zmluvy a to nasledovne:
Hlava 1: Všeobecné podmienky zmluvy
Hlava 2: Popis poskytovaných služieb
Hlava 3: Cena za poskytované služby

1

HLAVA 1
VŠEOBECNÉ PODMIENKY ZMLUVY
1. Všeobecné podmienky platia pre všetky činnosti poskytované podľa tejto zmluvy , pričom
v osobitných prípadoch a hlavách tejto zmluvy sú doplnené o špeciálne ustanovenia
upravujúce konkrétne práva a povinnosti strán a tvoria neoddeliteľnú súčasť zmluvy.
2. Služby podľa tejto zmluvy budú vykonávané na diaľku, prípadne u zákazníka alebo inde
podľa aktuálnej potreby po dohode zmluvných strán.
PLATNOSŤ ZMLUVY
3. Táto zmluva nadobúda platnosť dňom jej podpísania oprávnenými zástupcami oboch
zmluvných strán a účinnosť dňom nasledujúcim po dni jej zverejnenia v Centrálnom registri
zmlúv vedenom Úradom vlády Slovenskej republiky.
4. Zmluva sa uzatvára na dobu určitú – 24 mesiacov odo dňa účinnosti zmluvy.
5. Zmluvu je možné vypovedať kedykoľvek ktoroukoľvek zo zmluvných strán formou písomnej
výpovede s mesačnou výpovednou lehotou, ktorá začína plynúť prvým dňom nasledujúceho
mesiaca po doručení druhej zmluvnej strane.
6. Ukončenie zmluvy nezbavuje žiadnu zo zmluvných strán povinnosti vyrovnať záväzky voči
druhej strane, včítane povinnosti vrátenia pomernej časti odplaty.
CENA
7. Cena za služby špecifikovaná v hlave 3 je uvedená v eurách (€) a bude fakturovaná
preddavkovo na 6 mesačné obdobie. Splatnosť faktúry je 30 dní odo dňa doručenia.
8. Ceny uvedené v hlave 3 sú uvedené bez dane z pridanej hodnoty, ktorá bude vypočítaná
podľa zákona platného v čase vystavenia faktúry v stanovenej výške a fakturovaná
zákazníkovi naviac k cene za služby.
NÁHRADA ŠKODY
9. Dodávateľ neručí za škody vyplývajúce zo straty dát, ušlého zisku, užitia produktov, ani za
žiadne následné škody vzniknuté v dôsledku neodborného používania systému DaWinci
zákazníkom.
10. Pokiaľ sa akékoľvek činnosti budú vykonávať v sídle zákazníka, zodpovedá dodávateľ za
bezpečnosť a ochranu zdravia pracovníkov dodávateľa, za dodržiavanie predpisov o požiarnej
ochrane pracovníkmi dodávateľa a za škody spôsobené pracovníkmi dodávateľa v plnom
rozsahu podľa ustanovení Obchodného a Občianskeho zákonníka. Dodávateľ je
predovšetkým povinný oboznámiť svojich pracovníkov o spôsoboch výkonu činnosti podľa
tejto zmluvy, aby nedochádzalo z ich strany k vzniku zodpovednostných vzťahov zmluvných
ako aj nezmluvných.
ČASOVÉ POKRYTIE
11. Ak nie je v popisoch služieb (hlava 2) dohodnuté inak alebo nepríde k dohode zákazníka s
dodávateľom, je základná doba pre poskytovanie služieb podľa tejto zmluvy v pracovnej
dobe zákazníka (od 8:00 do 16:00), od pondelka do piatku, s výnimkou štátom uznaných
sviatkov.
12. V prípadoch odstraňovania vzniknutej chyby v systéme sa dodávateľ zaväzuje vzniknutú
a nahlásenú chybu odstrániť najneskôr do 5 pracovných dní od jej nahlásenia.
13. Ak povaha poskytovanej služby neumožňuje, aby bola služba vykonaná v čase podľa
predchádzajúceho bodu, po vzájomnej dohode zmluvných strán bude služba vykonaná aj
v termínoch mimo základnej doby pre poskytovanie služieb a to aj v dňoch pracovného

2

voľna, ako aj v nočných hodinách. V takýchto dňoch je zákazník povinný umožniť vstup
pracovníkom dodávateľa a zabezpečiť zodpovednú osobu, ktorá bude prítomná počas celej
doby vykonávania činnosti.
OSOBY
14. Všetky osoby poskytujúce služby podľa tejto zmluvy sú zamestnancami dodávateľa, alebo
dodávateľom povereného subdodávateľa a podliehajú výhradne riadeniu dodávateľa.
Akékoľvek nároky či požiadavky zákazníka voči týmto osobám si zákazník uplatňuje priamo
u dodávateľa v plnom rozsahu.
15. Zákazník nie je zodpovedný za škody a ujmy pracovníkov dodávateľa, ktoré im vzniknú pri
plneniach v súvislosti s touto zmluvou.
16. Pre účely tejto zmluvy sú zákazník i dodávateľ povinní menovať zodpovednú osobu na
zaistenie vzájomného kontaktu medzi dodávateľom a zákazníkom.
VŠEOBECNÉ POVINNOSTI ZMLUVNÝCH STRÁN
17. Zákazník je povinný umožniť dodávateľovi primeraný prístup k systému a taktiež použitie
ďalších súvisiacich zariadení alebo pamäťových médií dočasne nevyhnutných pre výkon
služieb podľa tejto zmluvy.
18. Zmluvné strany súhlasia so zverejnením zmluvy, vrátane jej príloh na internete v súlade s
platnými právnymi predpismi.
19. Zmluvné strany sa zaväzujú zachovať mlčanlivosť o všetkých skutočnostiach, o ktorých sa
v súvislosti s plnením tejto zmluvy dozvedeli alebo im boli sprístupnené a budú venovať
dostatok starostlivosti tomu, aby zabránili odhaleniu, publikovaniu, rozširovaniu a pod.
dôverných informácií voči tretím stranám.
20. Dodávateľ sa zaväzuje, že pri výkone služby sa bude riadiť relevantnými smernicami
a inštrukciami zákazníka, pričom zákazník ho bude o uvedených smerniciach a inštrukciách
informovať.
21. Zmenové konania bude dodávateľ vykonávať len na požiadanie zákazníka alebo na návrh
dodávateľa po schválení kontaktnou osobou zákazníka.
NEDODRŽANIE ZÁVAZKU
22. Zmluvné

strany

sú

oprávnené

účtovať

zmluvné

pokuty

nasledovne:

a/ za omeškanie dodávateľa s poskytnutím služby zmluvnú pokutu vo výške 0,05% z celkovej
ceny služby uvedenej v hlave 3 za každý deň omeškania. Zaplatením zmluvnej pokuty nezaniká
nárok zákazníka na prípadnú náhradu škody.
b/ za omeškanie zákazníka so zaplatením ceny úrok z omeškania vo výške 0,025% z nezaplatenej
ceny za každý deň omeškania po lehote splatnosti faktúry.
23. Ak niektorá zo strán nedodrží svoje záväzky stanovené touto zmluvou, a v takomto jednaní
bude pokračovať v rozsahu tridsať (30) dní po obdržaní písomného upozornenia na túto
skutočnosť s odvolaním sa na toto ustanovenie, druhá strana môže odstúpiť od zmluvy
celkom, alebo v jej jednotlivých častiach bez toho, že by sa tým zbavovala akýchkoľvek iných
svojich práv. Toto nezbavuje povinnosti zmluvných strán vyrovnať svoje záväzky voči sebe ku
dňu ukončenia platnosti zmluvy.
VYŠŠIA MOC

3

24. Dodávateľ nebude zodpovedný za prípadné oneskorenia pri plnení svojich záväzkov podľa
tejto zmluvy, ktoré sú dôsledkom príčin vzniknutých evidentne mimo možnosť jeho kontroly,
výhradne z dôvodu vyššej moci brániacej splneniu jeho povinností.
PRÁVO
25. Táto zmluva sa riadi právnym poriadkom Slovenskej republiky a miestom prejednávania
všetkých sporov, ktoré môžu súvisieť s touto zmluvou budú príslušné súdy Slovenskej
republiky.
ZÁVEREČNÉ USTANOVENIA
26. Zmluva je vyhotovená v slovenskom jazyku v 4 exemplároch.
27. Zmluvné strany považujú za dôverné všetky informácie, s ktorými prídu do styku v súvislosti
s plneniami podľa tejto zmluvy. Ukončenie platnosti tejto zmluvy nemá na tento záväzok
vplyv.
28. Akékoľvek zmeny, či dodatky tejto zmluvy je možné vykonať len písomne po odsúhlasení
oboma zmluvnými stranami.
29. Zmluvné strany vyhlasujú, že zmluvu uzavreli slobodne, vážne, jej obsahu porozumeli a na
znak súhlasu ju podpísali. Táto zmluva nadobúda platnosť dňom jej podpísania oprávnenými
zástupcami oboch zmluvných strán a účinnosť dňom nasledujúcim po dni jej zverejnenia
v Centrálnom registri zmlúv vedenom Úradom vlády Slovenskej republiky. Ak sa do troch
mesiacov od uzavretia zmluvy zmluva nezverejní platí, že k uzavretiu zmluvy nedošlo.
30. Táto zmluva podlieha podľa zákona č. 211/2000 Z. z. o slobodnom prístupe k informáciám
a o zmene a doplnení niektorých zákonov v znení neskorších predpisov povinnému
zverejneniu v Centrálnom registri zmlúv vedenom na Úrade vlády Slovenskej republiky, resp.
v Obchodnom vestníku. Zhotoviteľ berie na vedomie povinnosť objednávateľa na zverejnenie
tejto zmluvy ako aj jednotlivých faktúr vyplývajúcich z tejto zmluvy a svojim podpisom dáva
súhlas na zverejnenie tejto zmluvy a faktúr v plnom rozsahu.

HLAVA 2
POPIS POSKYTOVANÝCH SLUŽIEB
1. V rámci tejto zmluvy bude dodávateľ vykonávať pozáručnú podporu knižničného systému
DaWinci a jeho servis Dodávateľ bude vykonávať podporu systému a servis produktov
a udržiavať ich v dobrých prevádzkových podmienkach prostredníctvom pravidelného
monitoringu systému a pravidelne vykonávanej preventívnej starostlivosti.
2. V prípade nutnosti, ak nastane kritický stav resp. dlhodobý problém s prevádzkou,
zabezpečí dodávateľ okamžitý zásah, ktorým sprevádzkuje systém v čo najkratšom čase,
najneskôr však do šiestich hodín.
3. Poskytovaná podpora systému zahŕňa aj prípadnú konverziu resp. opravu dát.
4. Počas trvania tejto zmluvy sa dodávateľ zaväzuje dodať a zaviesť do prevádzky všetky
nové verzie systému DaWinci. Dodávka bude zahŕňať aj príslušnú dokumentáciu.
5. Dodávateľ poskytne zákazníkovi po dobu trvania zmluvy odborné konzultácie k systému
v rozsahu minimálne 80 hodín. Konzultácie sa vykonajú operatívne podľa potreby
prostredníctvom elektronickej pošty alebo telefonicky. V odôvodnených prípadoch sa po
vzájomnej dohode môžu konzultácie vykonať osobne.
6. Dodávateľ v rámci podpory zabezpečí úpravy systému podľa špecifických požiadaviek
zákazníka v rozsahu 120 analyticko-programátorských hodín počas doby trvania zmluvy.

4

7. Zákazník bude oznamovať požiadavku na servisný zásah niektorým z nasledovných
spôsobov v uvedenom poradí:
- zápisom do portálu podpory na adrese http://www.svop.sk/podpora.html
- e-mailom na adrese podpora@svop.sk
- telefonicky na číslach +421 2 210 285 77, 0905 412 681
- poštou na adresu - SVOP s.r.o., Líščie údolie 59, 841 04 Bratislava.
Všetky požiadavky zákazníka musia byť evidované na portáli podpory.
8. Dodávateľ je povinný bez meškania informovať zákazníka o zmenách vyššie uvedených
údajov.

HLAVA 3
CENA ZA POSKYTOVANÉ SLUŽBY
1. Cena služieb poskytovaných dodávateľom podľa tejto zmluvy je stanovená na:
12 500 Eur bez DPH za celých 24 mesiacov trvania zmluvy a bude fakturovaná
v zmysle hlavy 1, bod 7 preddavkovo za 6 mesačné obdobia.
2. Cena zahŕňa:
 Sledovanie prevádzkových parametrov SQL databáz
- Dohľad, kontrola a modifikácia parametrov údržby a zálohovania databáz
- Doplnky a úpravy databázových štruktúr, kontroly konzistentnosti,
optimalizácia indexov
 Sledovanie prevádzkových parametrov aplikačných častí
- Dohľad a kontrola aplikačných časti sytému, monitoring portov
- Preventívna činnosť – sledovanie logov, využitia diskovej kapacity
- Monitoring celkového stavu inštalácie, serverovej kapacity a notifikácia
zákazníka o možnom ohrození prevádzky
 Podpora
- dodávanie nových verzií aspoň 2x ročne
- dodávanie záplat v prípade identifikácie závažnej chyby
- bežná údržba jednotlivých SW častí systému
- odborné konzultácie mimo hotline podpory v rozsahu podľa hlavy 2, bod 5
 Odstraňovanie problémov
- hotline podpora v prípade obmedzenia prevádzky vinou systému
- zabezpečovanie skorého zásahu v prípade prevádkových problémov
- v prípade nutnosti reinštaláciu systému
 úpravu KIS DaWinci v nasledujúcom rozsahu:
o Editácia vstupnej stránky. Inštalácia a základné nastavenie Mojo CMS na správu
obsahu titulnej stránky, doplnkového menu a ďalších podstránok napĺňaných
v réžii zamestnancov CVTI.
o Export citácií do nových formátov do formátov ISO 690, EndNote a RefWorks.
o Hromadný export citácií z položiek košíka alebo z výsledkov vyhľadávania
zaškrtnutím checkboxov a zvolením príslušného druhu exportu (zo všetkých
implementovaných formátov).
o Rozšírenie funkcie vyhľadávania o vyhľadávanie záznamov v zozname
vyšpecifikovaných zdrojov (max. 15) a podpory openurl zadávania dopytov do
vyhľadávacích nástrojov na strane zdrojov.

5

o
o


Úprava tlačovej verzie stránky formou zmeny CSS výstupu pre tlač a zmena
formátu zasielaného emailu vo voľbe „poslať mailom“.
Úprava sledovaných udalostí a tomu zodpovedajúca úprava nástroja Analytics

úpravy SW modulov systému DaWinci podľa špecifických požiadaviek zákazníka
v rozsahu 120 analyticko-programátorských hodín

3. Cena prác a konzultácií presahujúca rozsah stanovený touto zmluvou bude vo výške
25€/hod
V Bratislave

30.9.2013

..................................................

.....................................................

CVTI SR
Prof. Ján Turňa, CSc., riaditeľ

SVOP, s. r. o.
Mgr. Ján Grman, PhD. – konateľ

6

