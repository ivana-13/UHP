ZMLUVA NA NÁKUP VYSIELACIEHO ČASU č. 1044/2017
uzatvorená podľa ustanovení § 269 ods. 2 a nasl. zákona č. 513/1991 Zb. Obchodný zákonník
v znení neskorších predpisov (ďalej aj ako „Obchodný zákonník“)
medzi nasledovnými zmluvnými stranami:

Objednávateľ:
Sídlo:
Oprávnený k podpisu:
IČO:
Bankové spojenie:
Číslo účtu:
Oprávnení pre vecné
a obchodné rokovania:

Úrad vlády Slovenskej republiky
Námestie slobody č. 1, 813 70 Bratislava
Ing. Igor Federič
vedúci Úradu vlády Slovenskej republiky
00 151 513
Štátna pokladnica
SK86 8180 0000 0070 0030 4524
Mgr. Ingrid Šrámková, riaditeľka odboru informovanosti
a publicity

(ďalej len „Objednávateľ“)
a
Poskytovateľ:
Obchodné meno:
Zoznam, s.r.o.
Sídlo:
Viedenská cesta 3-7, 851 01 Bratislava
Štatutárny orgán:
Ing. Martin Mác, konateľ
IČO:
36 029 076
DIČ:
2020091997
IČ DPH:
SK2020091997
Bank. spoj.:
Tatra Banka
Číslo účtu:
SK4511000000002624131673
Oprávnený pre vecné
a obchodné rokovania:
Ing.Silvia Kabát Sakalášová, vedúca obchodného oddelenia
Zapísaný v Obchodnom registri Okresného súdu Bratislava I, oddiel: Sro, vložka č: 24598/B
(ďalej len „Poskytovateľ“)
(Objednávateľ a Poskytovateľ ďalej spolu aj ako: „Zmluvné strany“, alebo jednotlivo:
„Zmluvná strana“)

Preambula
Zmluvné strany uzatvárajú túto Zmluvu na nákup vysielacieho času podľa ustanovenia
§ 269 ods. 2 zákona č. 513/1991 Zb. Obchodný zákonník v znení neskorších predpisov
(ďalej ako „Zmluva“) za podmienok uvedených v tejto Zmluve. V súlade s § 1 ods. 2 písm. j)
zákona č. 343/2015 Z. z. o verejnom obstarávaní a o zmene a doplnení niektorých zákonov
v znení neskorších predpisov (ďalej ako „zákon o verejnom obstarávaní“) sa zákon
o verejnom obstarávaní nevzťahuje na zákazku tvoriacu predmet plnenia podľa tejto Zmluvy.

I.
Predmet Zmluvy
1.

Predmetom tejto Zmluvy je úprava práv a povinností Zmluvných strán v súvislosti s
nákupom vysielacieho času od Poskytovateľa pre účely vysielania mediálnych vstupov,
ktorých obsah určuje výlučne Objednávateľ a Poskytovateľovi ich dodá v lehote a za
podmienok dojednaných v tejto Zmluve. Mediálne vstupy budú vysielané
prostredníctvom audiovizuálnej mediálnej služby na požiadanie v rámci portfólia
Poskytovateľa. Poskytovateľ je prevádzkovateľ audiovizuálnej mediálnej služby na
požiadanie v zmysle zákona č. 308/2000 Z. z. o vysielaní a retransmisii a o zmene zákona
č. 195/2000 Z. z. o telekomunikáciách a je zapísaný v Zozname audiovizuálnych
mediálnych služieb spadajúcich pod rozsah regulácie podľa zákona č. 308/2000 Z. z.
k 13.9.2017.

2.

Objednávateľ sa za riadne poskytnutie služby zaväzuje zaplatiť Poskytovateľovi zmluvnú
cenu spôsobom a vo výške podľa článku V. tejto Zmluvy.

II.
Predmet plnenia
1.

Predmetom plnenia podľa tejto Zmluvy je záväzok Poskytovateľa poskytnúť
Objednávateľovi vysielací čas za účelom odvysielania mediálnych vstupov, ktoré dodá
Objednávateľ Poskytovateľovi (ďalej ako „predmet plnenia“ alebo „služba“). Rozpis
mediálnych vstupov je špecifikovaný v prílohe č. 1 – Špecifikácia predmetu plnenia
a jednotkových cien, ktorá je jej neoddeliteľnou súčasťou.

2.

Objednávateľ sa zaväzuje poskytnúť Poskytovateľovi nevyhnutnú súčinnosť na riadne
plnenie záväzkov Poskytovateľa vyplývajúcich z tejto Zmluvy. Objednávateľ je povinný
najmä dodať Poskytovateľovi všetky podklady do vysielania a mediálne vstupy v
dostatočnom časovom predstihu pred ich plánovaným vysielaním, t.j. v lehote do 2
pracovných dní odo dňa nadobudnutia účinnosti tejto Zmluvy.

3.

Objednávateľ je povinný vysporiadať všetky nároky nositeľov autorských práv ku
všetkým dielam, ktoré sú súčasťou dodaných podkladov a mediálnych vstupov pre
potreby vysielania.

4.

Za účelom, aby si Poskytovateľ mohol plniť povinnosti v súvislosti s kolektívnou
správou autorských práv, Objednávateľ mu pri odovzdaní podkladov do vysielania
odovzdá všetky potrebné údaje týkajúce sa dodaných podkladov do vysielania a
mediálnych vstupov ako sú napr. názvy skladieb, mená a priezviská autorov hudby a
textu, prekladov, označenie vydavateľa, mená a priezviská výkonných umelcov, názov a
druh zvukových záznamov, rok výroby, druh nosiča a ďalšie.

III.
Miesto a čas plnenia
1.

Poskytovateľ je povinný poskytnúť Objednávateľovi plnenie podľa tejto Zmluvy, a to vo
vlastnom mene, na vlastnú zodpovednosť, riadne, včas, v požadovanej kvalite, s

odbornou starostlivosťou, v súlade s pokynmi Objednávateľa, v rozsahu a za podmienok
uvedených v tejto Zmluve.
2.

Poskytovateľ je povinný poskytnúť Objednávateľovi službu v termínoch a v rozsahu
podľa prílohy č. 1 – Špecifikácia predmetu plnenia a jednotkových cien, ktorá je jej
neoddeliteľnou súčasťou.
IV.
Vady plnenia a omeškanie

1.

Poskytovateľ zodpovedá za kvalitatívne a kvantitatívne vady predmetu plnenia.

2.

V prípade, ak má predmet plnenia vady, stanoví Objednávateľ Poskytovateľovi
primeranú lehotu na ich odstránenie. Ak sú vady odstránené v lehote stanovenej
Objednávateľom, má Objednávateľ nárok na zľavu vo výške 20 % z ceny za dodanie
predmetu plnenia, a to v prípade, ak je Poskytovateľ osobou registrovanou pre daň
z pridanej hodnoty, aj s DPH, podľa článku V. ods. 1 tejto Zmluvy. Ak sú vady
odstránené po márnom uplynutí lehoty na ich odstránenie, má Objednávateľ nárok na
zľavu vo výške 50 % z ceny za dodanie predmetu plnenia, a to v prípade, ak je
Poskytovateľ osobou registrovanou pre daň z pridanej hodnoty, aj s DPH, podľa článku
V. ods. 1 tejto Zmluvy. Ustanovenia o náhrade škody týmto nie sú dotknuté.

3.

Ak predmet plnenia nie je dodaný riadne ani po márnom uplynutí náhradnej lehoty alebo
nie je poskytnutý vôbec, má Objednávateľ nárok na zmluvnú pokutu vo výške 75 %
z ceny za dodanie predmetu plnenia, a to v prípade, ak je Poskytovateľ osobou
registrovanou pre daň z pridanej hodnoty, aj s DPH, podľa článku V. ods. 1 tejto Zmluvy.
Uhradením zmluvnej pokuty nie je dotknutý nárok na náhradu škody.

4.

Poskytovateľ nebude v omeškaní, ak záväzok plnenia alebo činnosti podľa tejto Zmluvy
nemohol riadne a včas plniť pre okolnosti, ktoré po uzavretí Zmluvy vznikli v dôsledku
ním nepredvídateľných a neodvrátiteľných skutočností mimoriadnej povahy (vyššia
moc). Lehoty pre plnenia alebo činnosti Poskytovateľa podľa tejto Zmluvy sa predĺžia
o dobu zodpovedajúcu dobe trvania takýchto skutočností.
V.
Cena a platobné podmienky

1.

Zmluvné strany sa dohodli na celkovej cene za dodanie predmetu plnenia vo výške
40.850,-EUR bez DPH (slovom štyridsaťtisíc osemstopäťdesiat eur). Ak je Poskytovateľ
osobou registrovanou pre daň z pridanej hodnoty, k cene podľa prvej vety tohto odseku
bude pripočítaná 20 % DPH vo výške 8.170,- EUR a celková cena za dodanie predmetu
plnenia vrátane DPH bude 49.020,- EUR (slovom: štyridsaťdeväťtisíc dvadsať eur). Pre
vylúčenie pochybností platí, že pokiaľ Poskytovateľ v čase uzavretia tejto Zmluvy nebol
osobou registrovanou pre daň z pridanej hodnoty, nie je oprávnený k cene podľa prvej
vety tohto odseku neskôr navyše účtovať DPH a cena podľa prvej vety tohto odseku je
v takomto prípade považovaná za cenu konečnú vrátane DPH.

2.

Jednotkové ceny za vysielací čas potrebný na odvysielanie jedného mediálneho vstupu sú
stanovené dohodou zmluvných strán v zmysle § 3 zákona č. 18/1996 Z. z. o cenách v
znení neskorších právnych predpisov a vyhlášky MF SR č. 87/1996 Z. z., ktorou sa

vykonáva zákon č. 18/1996 Z. z. o cenách v znení neskorších právnych predpisov a sú
uvedené v prílohe č. 1 Špecifikácia predmetu plnenia a jednotkových cien.
3.

Cena uvedená v odseku 1 tohto článku Zmluvy je dojednaná ako maximálna a zahŕňa
všetky náklady Poskytovateľa nevyhnutne vynaložené v súvislosti s realizáciou predmetu
plnenia podľa tejto Zmluvy, vrátane tých, ktoré nie sú konkrétne uvedené v tejto Zmluve.

4.

Objednávateľ uhradí Poskytovateľovi cenu za dodanie predmetu plnenia po riadnom
dodaní predmetu plnenia na základe faktúry vystavenej Poskytovateľom a doručenej
Objednávateľovi.

5.

Zmluvné strany sa dohodli, že splatnosť faktúry je 30 dní odo dňa jej doručenia
Objednávateľovi.

6.

Faktúra musí obsahovať všetky náležitosti v zmysle zákona č. 222/2004 Z. z. o dani
z pridanej hodnoty v znení neskorších predpisov. Ak faktúra nebude obsahovať
náležitosti daňového dokladu alebo ak nebude po stránke vecnej alebo formálnej správne
vystavená, Objednávateľ ju vráti Poskytovateľovi na doplnenie alebo prepracovanie
a nová lehota splatnosti začne plynúť dňom doručenia správne vyplnenej alebo
prepracovanej faktúry Objednávateľovi.

7.

Pre prípad omeškania Objednávateľa so splnením povinnosti uhradiť faktúru v lehote
splatnosti má Poskytovateľ právo na úroky z omeškania vo výške 0,01% z dlžnej sumy,
a to za každý, i začatý deň omeškania.

8.

Objednávateľ neposkytuje preddavky.

9.

Zmluvné pokuty a úroky omeškania podľa tejto Zmluvy sú splatné do 30 dní odo dňa ich
uplatnenia oprávnenou stranou.
VI.
Práva a povinnosti zmluvných strán

1.

Poskytovateľ je povinný pri plnení Zmluvy postupovať s odbornou starostlivosťou, v
súlade so záujmami Objednávateľa, ktoré pozná alebo musí poznať pri vynaložení
odbornej starostlivosti.

2.

Zmluvné strany sa dohodli, že od pokynov Objednávateľa sa môže Poskytovateľ
odchýliť, len ak je to naliehavo nevyhnutné v záujme Objednávateľa a Poskytovateľ
nemôže včas dostať jeho súhlas. Poskytovateľ je však povinný písomne o takomto
postupe Objednávateľa informovať bez zbytočného odkladu.

3.

Poskytovateľ je povinný písomne oznámiť Objednávateľovi všetky okolnosti, ktoré zistil
pri plnení Zmluvy a ktoré môžu mať vplyv na zmenu pokynov Objednávateľa týkajúcich
sa účelu sledovaného Zmluvou alebo sú podľa názoru Poskytovateľa nevyhnutné na
riadne plnenie Zmluvy.

4.

Poskytovateľ je povinný podľa potreby a na výslovnú žiadosť Objednávateľa zúčastňovať
sa na rokovaniach súvisiacich s plnením Zmluvy a pravidelne informovať Objednávateľa
o priebehu plnenia Zmluvy.

5.

Objednávateľ je povinný poskytnúť Poskytovateľovi včas potrebnú súčinnosť pri plnení
Zmluvy, najmä poskytnúť Poskytovateľovi na požiadanie všetky podklady, ktoré sú
podľa Poskytovateľa nevyhnutné pre plnenie Zmluvy. Objednávateľ zodpovedá za
správnosť a úplnosť ním poskytnutých podkladov. S poskytnutými podkladmi
Poskytovateľ nie je oprávnený nakladať inak ako pre účely poskytovania služieb podľa
Zmluvy, najmä ich sprístupniť tretím osobám a to ani po zániku, resp. zrušení Zmluvy.
Po pominutí účelu ich držania je Poskytovateľ povinný ich vrátiť Objednávateľovi.

6.

Objednávateľ je povinný včas informovať Poskytovateľa o všetkých skutočnostiach
potrebných na zabezpečenie úspešného plnenia Zmluvy.

7.

Poskytovateľ sa zaväzuje neodkladne písomne informovať Objednávateľa o každom
prípadnom zdržaní, či iných skutočnostiach, ktoré by mohli ohroziť včasné a riadne
plnenie Zmluvy.
VII.
Mlčanlivosť

1.

Poskytovateľ sa zaväzuje, že nebude bez predchádzajúceho súhlasu Objednávateľa
poskytovať akékoľvek informácie týkajúce sa spolupráce s Objednávateľom tretej osobe,
s výnimkou:
a) ak je to nevyhnutné pre riadne plnenie predmetu Zmluvy,
b) ak ide o povinnosť uloženú zákonom, hlavne informácie o predmete spolupráce,
výške finančných plnení a rozpočtov.

2.

Zmluvné strany sa dohodli, že všetky skutočnosti, plány, nápady týkajúce sa
Objednávateľa a jeho plánovaných projektov a služieb, tvoria obchodné tajomstvo
Objednávateľa a Poskytovateľ sa zaväzuje o tomto obchodnom tajomstve zachovávať
mlčanlivosť.

3.

Záväzok mlčanlivosti platí aj po ukončení zmluvného vzťahu založeného touto Zmluvou.

4.

Povinnosť Objednávateľa sprístupniť informácie podľa príslušných právnych predpisov
Slovenskej republiky nie je týmito ustanoveniami dotknutá.
VIII.
Doručovanie a komunikácia

1.

Zmluvné strany sa zaväzujú vzájomne spolupracovať a poskytovať si všetky informácie
potrebné pre realizáciu Zmluvy.

2.

Každá komunikácia medzi Zmluvnými stranami bude prebiehať prostredníctvom
kontaktných osôb, ktorými na strane Poskytovateľa je Ing. Silvia Kabát Sakalášová t.č.:
email:
a na strane Objednávateľa je
Mgr. Ingrid Šrámková, t.č.:
email:

3.

Všetky oznámenia medzi Zmluvnými stranami týkajúce sa realizácie Zmluvy, vrátane
odstúpenia od Zmluvy podľa článku IX. ods. 2, 3, 4 tejto Zmluvy a výpovede podľa
článku IX. ods. 6 tejto Zmluvy musia byť vykonané v písomnej podobe a druhej

Zmluvnej strane doručené buď osobne alebo doporučeným listom či inou formou
registrovaného poštového styku na adresu uvedenú v záhlaví Zmluvy, ak sa Zmluvné
strany nedohodnú inak.
4.

Za doručenie písomnej poštovej zásielky podľa ods. 3 tohto článku Zmluvy sa považuje
aj vrátenie tejto zásielky s vyznačením pošty: „neprevzal v odbernej lehote“, alebo
vrátenie poštovej zásielky s vyznačením pošty: „adresát neznámy“. V prípade oznámenia,
výpovede alebo odstúpenia doručeného osobne, sa tieto považujú za doručené dňom
osobného doručenia, a to aj v prípade ak adresát odmietne oznámenie, výpoveď alebo
odstúpenie prevziať. Podanie urobené elektronickou cestou, ak sa Zmluvné strany
dohodnú aj na elektronickej forme komunikácie na účely plnenia Zmluvy, sa považuje za
doručené momentom jeho prijatia na elektronickú adresu určenú druhou Zmluvnou
stranou.
IX.
Ukončenie Zmluvy

1.

Ukončenie tejto Zmluvy je možné dohodou Zmluvných strán ku dňu v nej uvedenému.

2.

Od tejto Zmluvy je možné odstúpiť aj v prípadoch uvedených v Obchodnom zákonníku,
v tejto Zmluve, alebo ak ktorákoľvek zo Zmluvných strán podstatným spôsobom poruší
povinnosť vyplývajúcu z tejto Zmluvy. Odstúpenie od Zmluvy je potrebné urobiť
písomne a doručiť druhej Zmluvnej strane, inak je neplatné. Objednávateľ má právo na
náhradu škody a nákladov spôsobených odstúpením od Zmluvy. Odstúpenie od Zmluvy
je účinné dňom nasledujúcim po dni doručenia druhej Zmluvnej strane.

3.

Objednávateľ je oprávnený odstúpiť od Zmluvy, ak je Poskytovateľ v omeškaní s
plnením si ktorejkoľvek zo svojich povinností podľa Zmluvy aj po poskytnutí dodatočnej
primeranej lehoty a omeškanie nie je spôsobené konaním Objednávateľa.

4.

Objednávateľ je oprávnený odstúpiť od Zmluvy, ak konanie Poskytovateľa bude
preukázateľne v rozpore s pokynmi Objednávateľa a účelom sledovaným Zmluvou a
ďalej v prípade, ak Poskytovateľ svojim konaním bude poškodzovať dobré meno
Objednávateľa pred tretími osobami.

5.

Právo na odstúpenie od Zmluvy podľa tohto článku nevznikne, pokiaľ povinná strana
preukáže, že porušenie povinnosti bolo spôsobené prípadom vyššej moci.

6.

Zmluvu možno ďalej ukončiť písomnou výpoveďou kedykoľvek aj bez udania dôvodu s
5 dňovou výpovednou lehotou, ktorá začne plynúť prvým dňom nasledujúcim po dni, v
ktorom bola doručená písomná výpoveď druhej Zmluvnej strane.
X.
Osobitné ustanovenia

1.

Poskytovateľ berie na vedomie, že predmet Zmluvy bude hradený z európskych
štrukturálnych a investičných fondov a uplatnenie výnimky z aplikácie zákona
o verejnom obstarávaní bude predmetom administratívnej kontroly procesu verejného

obstarávania zo strany príslušného Riadiaceho orgánu a/alebo Sprostredkovateľského
orgánu pod Riadiacim orgánom.
2.

Poskytovateľ sa zaväzuje strpieť výkon kontroly/auditu súvisiaceho s poskytovaním
služieb kedykoľvek počas trvania príslušnej Zmluvy o poskytnutí nenávratného
finančného príspevku uzavretej Objednávateľom ako prijímateľom nenávratného
finančného príspevku za účelom financovania predmetu plnenia/služieb podľa tejto
Zmluvy, a to zo strany oprávnených osôb na výkon kontroly/auditu v zmysle príslušných
právnych predpisov SR a EÚ, najmä zákona č. 292/2014 Z. z. o príspevku poskytovanom
z európskych štrukturálnych a investičných fondov a o zmene a doplnení niektorých
zákonov v znení neskorších predpisov a zákona č. 357/2015 Z. z. o finančnej kontrole a
audite a o zmene a doplnení niektorých zákonov a príslušnej Zmluvy o nenávratnom
finančnom príspevku a jej príloh vrátane Všeobecných zmluvných podmienok pre také
zmluvy a poskytnúť týmto orgánom riadne a včas všetku potrebnú súčinnosť. Porušenie
tejto povinnosti Poskytovateľa je podstatným porušením tejto Zmluvy, ktoré oprávňuje
Objednávateľa od tejto Zmluvy odstúpiť. Osobami oprávnenými na výkon
kontroly/auditu sú najmä:
a) Úrad vlády Slovenskej republiky a ním poverené osoby,
b) Najvyšší kontrolný úrad SR, Úrad vládneho auditu, Certifikačný orgán a nimi
poverené osoby,
c) Orgán auditu, jeho spolupracujúce orgány a osoby poverené na výkon
kontroly/auditu,
d) Splnomocnení zástupcovia Európskej Komisie a Európskeho dvora audítorov,
e) Osoby prizvané orgánmi uvedenými v písm. a) až d) v súlade s príslušnými
právnymi predpismi SR a právnymi aktmi EÚ.

3.

Poskytovateľ sa zaväzuje uchovávať všetku dokumentáciu v origináli z predmetného
zmluvného vzťahu po dobu desiatich (10) rokov od nadobudnutia účinnosti tejto Zmluvy.

4.

Poskytovateľ sa zaväzuje byť riadne zapísaný v registri partnerov verejného sektora po
dobu trvania tejto Zmluvy, ak mu taká povinnosť vyplýva zo zákona č. 315/2016 Z. z.
o registri partnerov verejného sektora a o zmene a doplnení niektorých zákonov v znení
neskorších predpisov (ďalej len „zákon o registri partnerov verejného sektora“).
Poskytovateľ sa zaväzuje zabezpečiť, aby jeho subdodávatelia v zmysle § 2 ods. 1 písm.
a) siedmy bod zákona o registri partnerov verejného sektora boli riadne zapísaní v registri
partnerov verejného sektora po dobu trvania subdodávateľskej zmluvy, ak im taká
povinnosť vyplýva zo zákona o registri partnerov verejného sektora. Poskytovateľ je
povinný na požiadanie Objednávateľa predložiť všetky zmluvy so subdodávateľmi.

5.

Porušenie ktorejkoľvek z povinností Poskytovateľa podľa ods. 4 tohto článku Zmluvy je
jej podstatným porušením a zakladá právo Objednávateľa na odstúpenie od tejto Zmluvy
a zároveň právo Objednávateľa na zaplatenie zmluvnej pokuty vo výške 10 % z celkovej
ceny za dodanie predmetu plnenia, a to v prípade, ak je Poskytovateľ osobou
registrovanou pre daň z pridanej hodnoty, aj s DPH, uvedenej v článku V. ods. 1 tejto
Zmluvy.

XI.
Záverečné ustanovenia
1.

Táto Zmluva je vyhotovená v 7 rovnopisoch v slovenskom jazyku, z ktorých
Objednávateľ obdrží 5 rovnopisov a Poskytovateľ 2 rovnopisy.

2.

Zmluva nadobúda platnosť dňom jej podpisu oboma Zmluvnými stranami a účinnosť
dňom nasledujúcim po dni jej zverejnenia v Centrálnom registri zmlúv vedenom Úradom
vlády Slovenskej republiky.

3.

Právne vzťahy touto Zmluvou bližšie neupravené sa riadia ustanoveniami Obchodného
zákonníka a ostatných všeobecne záväzných právnych predpisov platných a účinných v
Slovenskej republike.

4.

Všetky zmeny tejto Zmluvy musia byť urobené písomne po dohode Zmluvných strán, a
to vo forme očíslovaného dodatku k tejto Zmluve, podpísaného oboma Zmluvnými
stranami.

5.

Neplatnosť niektorého z ustanovení Zmluvy nemá vplyv na platnosť ostatných
ustanovení Zmluvy. Ak sa niektoré z ustanovení Zmluvy stane neplatným z dôvodu
rozporu s právnymi predpismi Slovenskej republiky, zaväzujú sa obe Zmluvné strany
takéto ustanovenie nahradiť iným, ktoré najviac zodpovedá účelu a právnemu významu
pôvodného ustanovenia Zmluvy.

6.

Zmluvné strany vyhlasujú, že sú si vedomé všetkých následkov vyplývajúcich zo
Zmluvy, ich zmluvná voľnosť nie je ničím obmedzená, a že im nie sú známe okolnosti,
ktoré by im bránili platne uzavrieť Zmluvu. V prípade, že taká okolnosť existuje
zodpovedajú za škodu, ktorá vznikne druhej Zmluvnej strane na základe tohto vyhlásenia.

7.

Zmluvné strany vyhlasujú, že obsah Zmluvy je im dostatočne jasný a zrozumiteľný, je
prejavom ich slobodnej a vážnej vôle, Zmluvu si prečítali, oboznámili sa s jej obsahom a
na znak súhlasu ju vlastnoručne podpisujú.

8.

Neoddeliteľnou súčasťou Zmluvy je príloha:
Príloha č. 1 – Špecifikácia predmetu plnenia a jednotkových cien

v Bratislave, dňa .........................................

v Bratislave, dňa ..............................

za Objednávateľa

za Poskytovateľa

.............................................................
Ing. Igor Federič
vedúci Úradu vlády Slovenskej republiky

......................................................
Ing.Martin Mác
konateľ Zoznam, s.r.o.

Mediaplán
Úrad vlády Slovenskej republiky

Obchodné meno objednávateľa:

Námestie slobody 1, 813 70 Bratislava

Sídlo:

PREDMET ZMLUVY
Na základe zmluvy o poskytnutí reklamných služieb poskytovateľ sa zaväzuje poskytnúť objednávateľovi reklamné služby podľa dojednanej špecifikácie a objednávateľ sa zaväzuje zaplatiť poskytovateľovi dojednanú cenu
stanovenú podľa Cenníka reklamy.
Potvrdením objednávky reklamného priestoru oboma zmluvnými stranami, objednávateľom aj poskytovateľom, je uzatvorená zmluva o poskytnutí reklamných služieb ( ďalej len zmluva). Táto zmluva sa riadi platnými
Všeobecnými obchodnými podmienkami poskytovania reklamných služieb (ďalej len VOP), ktoré sa zmluvné strany zaväzujú dodržiavať a sú neoddeliteľnou súčasťou tejto zmluvy. Cena za reklamné služby sa dojednávajú
podľa platného Cenníka reklamy (ďalej len Cenník). Objednávateľ zároveň svojím podpisom potvrdzuje, že sa oboznámil s aktuálnym znením VOP . Ak nie je v zmluve dohodnuté inak, platia ustanovenia VOP.

FAKTURÁCIA
mesačná
Elektonická faktúra doručovaná na email bude so súhlasom objednávateľa doručená cez portál http://uschovna.zoznam.sk/ z emailu faktury@firma.zoznam.sk, kde je faktúru vo formáte PDF možné jednoducho stiahnuť.
Elektronická faktúra bude doručovaná vo formáte PDF a jej otvorenie nebude chránené heslom proti neoprávnenému prístupu k údajom. Notifikácia o zaslaní faktúry bude doručovaná na adresu elektronickej pošty
objednávateľa, ktorú objednávateľ uviedol v tejto zmluve o poskytnutí reklamných služieb. Objednávateľ podpisom tejto zmluvy o poskytnutí reklamných služieb potvrdzuje, že si je vedomý zodpovednosti za ochranu údajov
uvedených v emailovej notifikácii zasielanej na ním určenú e-mailovú adresu pred prístupom tretích osôb. Zoznam nezodpovedá za škody spôsobené objednávateľovi spôsobené prístupom neoprávnených osôb k údajom v
notifikácii.

ŠPECIFIKÁ KAMPANE
požadované URL (preklik reklamného formátu)
NÁZOV KAMPANE

OP TP PD 2014-2020
Reklamný formát

Umiestnenie

Počet zobrazení/
zverejnenie

Obdobie / termín

cena CPT jednotková cena za
1000 zobrazení

Cena bez DPH

Portfólio Zoznam/telkáč.sk

preroll 100´´

500 612

20.12.2017-26.12.2017

30 € /cpt

15 018,36 €

Portfólio Zoznam/telkáč.sk

preroll 100´´

500 613

27.12.2017-02.01.2018

30 € /cpt

15 018,39 €

Portfólio Zoznam/telkáč.sk

preroll 100´´

500 613

04.01.2018-09.01.2018

30 € /cpt

15 018,39 €

Portfólio Zoznam/telkáč.sk

preroll 100´´

500 613

10.01.2018-17.01.2018

30 € /cpt

15 018,39 €

cena bez dph bola stanovená ako (počet zobrazení/1000)*30€
cenníková cena za 1000 zobrazení je 30€ bez DPH

Cena Celkom bez DPH
Zľava
Cena po zľave bez DPH
DPH 20%
Cena k úhrade s DPH
Dátum vystavenia objednávky:
Zodpovedný manažér:

E-mail
Tel./Fax
Fax:
Pečiatka a podpis objednávateľa

Pečiatka a podpis prevádzkovateľa

60 073,53 €
19 223,53 €
40 850,00 €
8 170,00 €
49 020,00 €

32%
20%

30.11.2017

