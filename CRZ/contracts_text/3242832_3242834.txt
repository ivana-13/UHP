Zmluva o poskytovaní služieb
uzavretá podľa § 269 a nasl. zák. č. 513/1991 Zb., Obchodný zákonník v znení neskorších
predpisov, zák. č. 25/2006 Z. z., o verejnom obstarávaní a o zmene a doplnení niektorých
zákonov v znení neskorších predpisov a zák. č. 185/2015 Z. z., autorský zákon v znení neskorších
predpisov

I.
Zmluvné strany
Objednávateľ:
Zastúpený:
Sídlo:
IČO :
DIČ :
IČ DPH :
Bankové spojenie:
IBAN:
Zriadená:
Kontaktná osoba:

Detská fakultná nemocnica s poliklinikou Banská Bystrica
Ing. Marianna Hoghová, člen štatutárneho orgánu – generálny riaditeľ
Ing. Juraj Gallo, člen štatutárneho orgánu - ekonomický riaditeľ
Nám. L. Svobodu 4, 974 09 Banská Bystrica
37 957 937
2021928150
nie je platiteľ DPH
Štátna pokladnica, Bratislava
SK76 8180 0000 0070 0028 0745
Zriaďovacou listinou Ministerstva zdravotníctva SR
číslo: 14192-6/2004-OPP zo dňa 24.11.2004
Oprávnený konať vo veciach zmluvných: Ing. Marianna Hoghová,
člen štatutárneho orgánu – generálny riaditeľ
Oprávnený konať vo veciach technických: Ing. Milan Kašiak, vedúci
oddelenia informačných technológií, e-mail: milan.kasiak@dfnbb.sk
(ďalej len „Objednávateľ“)

a
Poskytovateľ:
Zastúpený:
Sídlo :
IČO :
DIČ :
DIČ pre DPH :
Bankové spojenie :
Číslo účtu:
SWIFT:
Zapísaný:
Kontaktná osoba:

ICZ Slovakia a.s.
Ing. Martinom Terkovičom, predsedom predstavenstva
Soblahovská 2050, 911 01 Trenčín
36 328 057
2020180096
SK 2020180096
UniCredit Bank Czech Republic and Slovakia, a.s.,
pobočka zahraničnej banky
SK36 1111 0000 0012 1289 9008
UNCRSKB
v Obchodnom registri Okresného súdu Trenčín, Oddiel: Sa, Vložka
č.: 10561/R
Ing. Alena Tkáčiková, obchodná riaditeľka, 032/6563 711
Oprávnený konať vo veciach zmluvných: Ing. Alena Tkáčiková
Oprávnený konať vo veciach technických: Bc. Radovan Košík
(ďalej len „Poskytovateľ“)

II.
Základné ustanovenia
1. Poskytovateľ sa zaväzuje, za dohodnutú cenu, zabezpečiť pre Objednávateľa prístup na
internetovej adrese https://drgasistent.sk (alebo inej Poskytovateľom zadefinovanej

zabezpečenej adrese) k softvérovému systému DRG asistent špecifikovanému v tejto Zmluve
a za podmienok uvedených v tejto Zmluve.
2. Objednávateľ sa zaväzuje za sprístupnený softvérový systém DRG asistent zaplatiť
Poskytovateľovi dohodnutú odmenu.
3. Zmluvné strany prehlasujú, že údaje uvedené Článku I. tejto zmluvy sú ku dňu uzavretia
zmluvy pravdivé. Zmluvné strany sa zaväzujú, že akékoľvek zmeny údajov uvedených
v Článku I. tejto zmluvy oznámia bez zbytočného odkladu druhej zmluvnej strane. Zmluvné
strany prehlasujú, že osoby podpisujúce túto zmluvu, sú oprávnené osoby na tento úkon.
4. Poskytovateľ prehlasuje, že je odborne spôsobilý k poskytnutiu predmetu tejto zmluvy.

III.
Predmet zmluvy a plnenie
1. Predmetom zmluvy je poskytovanie služieb v rozsahu definovanom v bodoch 2 až 6 tohto
článku Zmluvy prostredníctvom softvérového systému DRG asistent (https://drgasistent.sk).
2. Poskytovateľ sa touto zmluvou zaväzuje, že bude pre Objednávateľa poskytovať prevádzku
a všetky činnosti potrebné pre zabezpečenie funkčnosti softvérového systému DRG asistent,
ktorého je výlučným majiteľom, a na ktorý vlastní všetky autorské práva.
3. Predmetom plnenia Zmluvy je prístup k softvérovému systému DRG asistent, ktorý sa skladá
z nasledujúcich modulov:
a) modul pre prehľadné vyhľadávanie v aktuálnom číselníku medzinárodnej klasifikácie
chorôb,
b) modul pre prehľadné vyhľadávanie v aktuálnom zozname zdravotných výkonov,
c) modul DRG grouper pre zaradenie jedného hospitalizačného prípadu do DRG skupiny
a dávkové zaradenie hospitalizačných prípadov do DRG skupín,
d) modul pre zobrazenie nákladov, ktorý na základe vstupných dát z ekonomického a
nemocničného IS a podľa pravidiel kalkulačnej príručky DRG spracuje a zobrazí
náklady na jednotlivé hospitalizačné prípady. Nákladový modul poskytuje prehľady a
výstupy ako porovnanie priemerných cien s priemernými nákladmi za konkrétne
oddelenie/odbornosť, zobrazenie rozloženia nákladov za jeden hospitalizačný prípad,
sledovanie nákladov v čase.
e) manažérska analytická nadstavba pre prehľadné zobrazenie CM (eCM), CMI (eCMI),
počet HP po mesiacoch, podľa oddelení, podľa zdravotných poisťovní. Nadstavba
poskytuje zobrazenie rozloženia hospitalizačných prípadov na segmenty, PCCL,
zároveň poskytuje sumárny prehľad DRG skupín a počtu hospitalizačných prípadov
za nemocnicu.
4. Poskytovateľ sa zaväzuje pre Objednávateľa zabezpečiť nasledovné služby:
a) aktivovať a prevádzkovať prístup k softvérovému systému DRG asistent po dobu
platnosti tejto zmluvy ako multilicenciu pre celú nemocnicu
b) poskytovať produktovú podporu (maintenance) a užívateľskú príručku
c) v rámci produktovej podpory Poskytovateľ zabezpečí legislatívnu aktuálnosť
a následný legislatívny upgrade softvérového systému DRG asistent v súlade s verejne
dostupnými podkladmi, ktoré sú nevyhnutné pre zabezpečenie legislatívnej
aktuálnosti systému.
d) poskytovateľ sa zaväzuje poskytnúť možnosť integrácie s nemocničným IS
prostredníctvom tzv. „web services“, pričom práce a náklady na strane dodávateľa
nemocničného IS nie sú zahrnuté v cene za poskytovanie služby.
5. Poskytovateľ zabezpečí garanciu 95 % dostupnosti softvérového systému DRG asistent 7 dní
v týždni, 365 dní v roku.

6. Poskytovateľ sa zaväzuje počas platnosti Zmluvy riešiť prípadné problémy dodávaných
služieb (výpadky systému, vady a iné problémy znemožňujúce, alebo obmedzujúce
používanie systému zo strany Objednávateľa) promptne tak, aby bola zabezpečená garancia
min. 95 % poskytovania služieb v zmysle čl. III bod 5. Osobitné požiadavky nad rámec
služieb, ktoré sú predmetom tejto Zmluvy budú riešené formou dodatku k Zmluve, alebo
samostatnou objednávkou.

IV.
Postup vyžiadania a prevzatia
1. Zmluvné strany sa dohodli na určení oprávnených osôb na strane Objednávateľa, ktoré budú
hlásiť vady a identifikované problémy v prostredí HelpDesk, pričom poskytovateľ sprístupní
pre tri oprávnené osoby Objednávateľa prístup do prostredia HelpDesk. Zoznam oprávnených
osôb Objednávateľa je uvedený v prílohe č. 1, ktorá je neoddeliteľnou súčasťou tejto Zmluvy.
Oprávnené osoby sú povinné výsledok servisného zásahu validovať a prevziať.
2. HelpDesk predstavuje zákaznícky prístup pre definovanie požiadaviek Objednávateľa, ako aj
sledovanie riešenia a vyriešenie požiadaviek Poskytovateľom.

V.
Cena a platobné podmienky
1. Cena za poskytnuté služby podľa článku III. tejto zmluvy je stanovená dohodou zmluvných
strán v zmysle § 3 zákona č. 18/1996 Z. z., o cenách v znení neskorších predpisov a vyhlášky
č. 87/1996 Z. z., ktorou sa vykonáva zákon o cenách v znení neskorších zmien a doplnkov ako
cena pevná, a to 400 € bez DPH (slovom: štyristo eur bez DPH) na obdobie 1 mesiaca.
Cena služieb sa fakturuje mesačne, vždy k poslednému dňu príslušného kalendárneho
mesiaca. V cene za poskytnuté služby sú zahrnuté všetky náklady Poskytovateľa spojené
s plnením zmluvy.
2. Plnenie nad rámec predmetu Zmluvy, definovaného v Článku III. tejto Zmluvy sa spoplatňuje
hodinovou sadzbou 60,00 € bez DPH (slovom: šesťdesiat eur bez DPH), a uskutoční sa iba
na základe písomnej dohody oboch zmluvných strán; táto cena v sebe zahŕňa všetky platby,
poplatky a/alebo iné náklady poskytovateľa spojené s plnením nad rámec predmetu Zmluvy,
najmä cestovné výdavky, ubytovacie a stravovacie náklady, diéty a pod..
3. K dohodnutej cene bez DPH sa pripočíta sadzba DPH v súlade so zákonom o dani z pridanej
hodnoty, platným v deň vzniku daňovej povinnosti.
4. Zmluvné strany sa dohodli, že Objednávateľ uhradí cenu za plnenie predmetu Zmluvy
v lehotách a spôsobom uvedeným v tomto článku, na základe faktúr Poskytovateľa, a to
bezhotovostne – prevodom na účet Poskytovateľa.
5. Objednávateľ sa zaväzuje správne vystavené faktúry Poskytovateľa, ktoré majú všetky
zákonom stanovené náležitosti, uhradiť najneskôr do 30 dní odo dňa vystavenia. V prípade
nesprávnej alebo neúplnej vystavenej faktúry, môže Objednávateľ faktúru vrátiť
Poskytovateľovi na prepracovanie do 5 kalendárnych dní od obdržania s uvedením dôvodu
vrátenia. V takomto prípade plynie nová lehota splatnosti faktúry, dňom doručenia opravenej
faktúry Objednávateľovi.

VI.
Sankcie a zmluvné pokuty
1. Ak je Objednávateľ, ktorý je subjektom verejného práva, v omeškaní so splnením peňažného
záväzku alebo jeho časti, je povinný platiť Poskytovateľovi z nezaplatenej sumy úroky z
omeškania v sadzbe podľa § 369 ods. 2 Obchodného zákonníka v spojení s nar. vlády SR č.
21/2013 Z.z., ktorým sa vykonávajú niektoré ustanovenia Obchodného zákonníka, a to vo
výške základnej úrokovej sadzby Európskej centrálnej banky platnej k prvému dňu omeškania

s plnením peňažného záväzku zvýšenej o osem percentuálnych bodov; takto určená sadzba
úrokov z omeškania platí počas celej doby omeškania s plnením peňažného záväzku.
2. Ak je Objednávateľ v omeškaní s úhradou faktúry o viac ako 10 dní a Objednávateľ neuhradí
faktúru ani v dodatočnej 10-dňovej lehote po upozornení Poskytovateľom, má Poskytovateľ
právo pozastaviť prístup Objednávateľa k softvérovému systému DRG asistent až do
zaplatenia neuhradenej faktúry.
3. Objednávateľ má právo uplatniť si zmluvnú pokutu voči Poskytovateľovi, ak Poskytovateľ
neposkytne služby podľa tejto zmluvy v lehote stanovenej touto zmluvou, a to vo výške 5 %
za každý deň omeškania zo sumy mesačnej ceny bez DPH. Uvedené ustanovenie neplatí, ak
nebolo omeškanie spôsobené z dôvodov na strane Poskytovateľa alebo ak Objednávateľ
neposkytol Poskytovateľovi potrebnú súčinnosť definovanú v článku VII. tejto Zmluvy.
4. Zmluvné strany sa dohodli, že veriteľ nemôže postúpiť pohľadávky voči dlžníkovi tretej osobe,
podľa § 524 a nasl. zák. č. 40/1964 Zb. Občianskeho zákonníka v znení neskorších predpisov
(ďalej len „Občiansky zákonník“), bez predchádzajúceho súhlasu dlžníka. Právny úkon,
ktorým veriteľ postúpi pohľadávky voči dlžníkovi tretej osobe bez predchádzajúcemu súhlasu
dlžníka, je podľa § 39 Občianskeho zákonníka neplatný. Veriteľ berie na vedomie, že súhlas
dlžníka je platný len za podmienky, že bol na takýto úkon udelený predchádzajúci písomný
súhlas MZ SR.“

VII.
Nevyhnutná súčinnosť
1. Objednávateľ sa zaväzuje poskytnúť Poskytovateľovi nasledujúcu súčinnosť, ktorá je
nevyhnutná na úspešné splnenie predmetu Zmluvy zo strany Poskytovateľa:
a) Objednávateľ určí oprávnené osoby, ktoré budú oprávnené požadovať vykonanie
servisu a budú povinní plnenie Poskytovateľa validovať a prevziať. Zoznam
oprávnených osôb Objednávateľa je uvedený v prílohe č. 1, ktorá je neoddeliteľnou
súčasťou tejto Zmluvy.
b) Objednávateľ sa zaväzuje poskytnúť Poskytovateľovi všetky informácie potrebné pre
správne a včasné odstránenie problému.
2. Poskytovateľ sa zaväzuje, že zodpovedné osoby vykonávajúce servis budú pri plnení tejto
Zmluvy dodržiavať všeobecne platné predpisy o bezpečnosti práce, interné predpisy
Objednávateľa a budú sa riadiť organizačnými pokynmi zodpovedných osôb Objednávateľa,
na základe poučenia Objednávateľa.
3. V prípade, že Objednávateľ neposkytne potrebnú súčinnosť stanovenú touto Zmluvou pri
realizácii ktorejkoľvek časti plnenia Zmluvy, môže Poskytovateľ predĺžiť termín plnenia
o dobu, počas ktorej nemohol z uvedeného dôvodu pokračovať v poskytovaní služby. Ak
preukázateľne vznikne v tejto súvislosti Poskytovateľovi škoda, môže si uplatniť nárok na jej
náhradu v plnom rozsahu.

VIII.
Osobitné ustanovenia
1. Zmluvné strany sa dohodli, že zodpovednými osobami vo veciach organizačných, vo veciach
validácie a preberania jednotlivých plnení podľa tejto Zmluvy sú:
a) za Objednávateľa: Ing. Milan Kašiak, Mgr. Juraj Ledvák;
b) za Poskytovateľa: Bc. Radovan Košík.
2. Zmeny oprávnených osôb musia byť zaslané druhej zmluvnej strane formou doporučeného
listu podpísaného štatutárnym orgánom zmluvnej strany.

3. Zmluvné strany sa dohodli na elektronickej komunikácii (požiadavka na servis, doplňujúce
informácie, návrh riešenia, schválenie návrhu, oznámenie o odovzdaní plnenia alebo o jeho
testovaní) prostredníctvom systému HelpDesk Poskytovateľa.
4. Zmluvné strany sú povinné zachovať mlčanlivosť o všetkých skutočnostiach, údajoch
a informáciách týkajúcich sa druhej strany, ktoré majú povahu obchodného tajomstva, a ktoré
sú predmetom Zákona o ochrane osobných údajov. Zmluvné strany sa zaväzujú, že tieto
informácie neposkytnú tretej strane bez písomného súhlasu zmluvnej strany, ktorej sa
predmetné informácie týkajú.
5. Záväzky uvedené v odseku 4 tohto článku platia aj po zániku tejto Zmluvy až do doby, kým
tieto informácie môžu mať povahu obchodného tajomstva alebo dôverných informácii.
6. Poskytovateľ poskytuje Objednávateľovi záruku na všetky služby dodané v rámci tejto
zmluvy počas celého zmluvného vzťahu.
7. Riešenie prevádzkových problémov
a) Poskytovateľ sa zaväzuje riešiť prevádzkové problémy za účelom zabezpečenia
dostupnosti služby.
b) O službu riešenia prevádzkových problémov Objednávateľa požiada Objednávateľ
prostredníctvom aplikácie HelpDesk.
c) Odstránenie problému je definované ako odstránenie nahláseného prevádzkového
problému – závady alebo poskytnutie prijateľného riešenia

IX.
Záverečné ustanovenia
1. Táto Zmluva sa uzatvára na dobu určitú - od 1.1.2018 do 31.12.2018.
2. Zmluva je platná odo dňa podpisu zmluvnými stranami. Táto zmluva je povinne
zverejňovanou zmluvou. Zmluvné strany berú na vedomie a súhlasia s tým, že táto zmluva
vrátane všetkých jej súčastí a príloh bude zverejnená v Centrálnom registri zmlúv (ďalej len
„register“). Register je verejný zoznam povinne zverejňovaných zmlúv, ktorý vedie Úrad
vlády Slovenskej republiky v elektronickej podobe. Zverejnenie zmluvy v registri sa
nepovažuje za porušenie ani za ohrozenie obchodného tajomstva a informácií označených v
tejto zmluve ako dôverné, v zmysle § 271 odsek 1 Obchodného zákonníka. Zmluvné strany sa
podľa § 47a ods. 2 Občianskeho zákonníka dohodli, že táto zmluva nadobudne účinnosť
neskôr po jej zverejnení – dňom 01.01.2018.
3. Táto zmluva zaniká:
a) uplynutím doby, na ktorú sa zmluva uzatvára,
b) dohodou zmluvných strán;
c) odstúpením od tejto zmluvy ktoroukoľvek zmluvnou stranou v prípade podstatného a
nepodstatného porušenia povinnosti druhej zmluvnej strany, podľa všeobecných
stanovení Obchodného zákonníka, pričom lehota poskytnutá oprávnenou zmluvnou
stranou na dodatočné splnenie povinnosti v prípade nepodstatného porušenia tejto
Zmluvy nesmie byť kratšia ako 30 dní.
Odstúpenie od zmluvy musí byť druhej zmluvnej strane oznámené písomne. V
odstúpení od zmluvy musí byť uvedený dôvod, pre ktorý zmluvná strana od zmluvy
odstupuje. Účinky odstúpenia od tejto zmluvy nastanú dňom, kedy bude písomné
oznámenie o odstúpení odstupujúcej strany doručené druhej zmluvnej strane. Zásielka
s oznámením o odstúpení sa považuje za doručenú aj vtedy, ak bola vrátená ako
nedoručiteľná. Zmluva v tomto prípade zaniká
dňom nasledujúcim po
preukázateľnom vrátení takejto zásielky. Odstúpením od tejto zmluvy nebudú
dotknuté plnenia, ktoré si zmluvné strany skôr riadne poskytli v súlade s touto
zmluvou. V prípade odstúpenia od zmluvy nie sú si zmluvné strany povinné vrátiť

dovtedy poskytnuté plnenia a nemajú nárok na odstupné. Zmluvné strany sa dohodli,
že Poskytovateľ má nárok na úhradu tej časti plnenia, ktoré bolo riadne vykonané a
prevzaté Objednávateľom, a to bez ohľadu na to, či splatnosť faktúry za uvedené
plnenie nastala pred odstúpením od zmluvy alebo po odstúpení od zmluvy.
4. Táto Zmluva môže byť doplnená alebo zmenená len na základe písomných dodatkov,
podpísaných štatutárnymi zástupcami oboch zmluvných strán.
5. Vzťahy zmluvných strán, ktoré nie sú touto zmluvou výslovne upravené, sa riadia všeobecne
záväznými právnymi predpismi platnými v SR.
6. Táto zmluva je vyhotovená v 2 vyhotoveniach, z toho 1 pre Objednávateľa a 1 pre
Poskytovateľa, z ktorých každé má platnosť originálu.

V Banskej Bystrici, dňa ..............................

V Trenčíne, dňa .......................................

za objednávateľa:
Ing. Marianna Hoghová, člen štatutárneho
orgánu – generálny riaditeľ

za poskytovateľa:
Ing. Martin Terkovič, generálny riaditeľ

Ing. Juraj Gallo, člen štatutárneho orgánu
– ekonomický riaditeľ

Príloha č. 1
Zoznam oprávnených pracovníkov Objednávateľa na zadanie požiadaviek cez systém
HelpDesk

1. Ing. Milan Kašiak

2. Mgr. Juraj Ledvák
3. Ing. Juraj Gallo

