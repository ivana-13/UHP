Zmluva o poskytnutí
systému ERANET a súvisiacich služieb
uzatvorená podľa § 269 ods. 2 zákona č. 513/1991 Zb. Obchodný zákonník v znení neskorších
predpisov
č. 1181001
(ďalej len „Zmluva“)
Zmluvné strany:
Obchodné meno
Sídlo
Zápis
IČO
DIČ
IČ DPH
Bankové spojenie:
V menej ktorej koná

Žilinská teplárenská, a.s.
Košická 11, 011 87 Žilina
v OR Okresného súdu Žilina, oddiel: Sa, vložka č. 10330/L
36403032
2020106748
SK2020106748
SK60 1100 0000 0026 2515 1940
Ing. František Pompura, predseda predstavenstva
Ing. Jaroslav Ondák, člen predstavenstva

Osoby oprávnené k rokovaniu
vo veciach obchodných:
Ing. Ivan Doletina, manažér úseku Obchod
Email:
ivan.doletina@ziltep.sk
(ďalej len „Objednávateľ“)
a
Obchodné meno:
Sídlo:
Zápis:
IČO:
DIČ:
IČ DPH:
Bankové spojenie:
V menej ktorej koná:
Email:

INNOVIS, s.r.o.
Mlynská 28, Košice 040 01
v OR Okresného súdu Košice I, oddiel: Sro, vložka č. 36278/V
47894458
2024139656
SK2024139656
SK46 7500 0000 0040 2051 2351
Ing. Mojmír Prídavok, konateľ
Ing. František Janke, PhD., konateľ
info@innovis.sk

(ďalej len „Poskytovateľ“)

Objednávateľ a Poskytovateľ (ďalej spolu tiež ako „Zmluvné strany“) uzatvárajú túto Zmluvu
v nasledujúcom znení:

Strana 1 z 19

Článok I
Vymedzenie pojmov
1.

Zmluvné strany sa dohodli, že na účely tejto Zmluvy sa pod vybranými pojmami rozumie
nasledovné:
eranet.sk

Internetové rozhranie dostupné cez sieť internet na www.eranet.sk
prevádzkované Poskytovateľom, na ktorom je Objednávateľovi
a tretím stranám prístupný Systém ERANET.

ERANET

Označenie systému na riadenie obstarávaní, jeho hardvérových
a softvérových súčastí, vrátane databáz, potrebných na prevádzku
portálu eranet.sk a poskytovanie ďalších Súvisiacich služieb
Poskytovateľom. Obstarávaním sa pre účely tejto Zmluvy rozumie
verejné obstarávanie podľa príslušných právnych predpisov ako aj
nákup tovarov a služieb uskutočňovaný iným spôsobom ako
prostredníctvom verejného obstarávania.

Systém ERANET

Programové rozhranie dostupné na eranet.sk, umožňujúce riadenie
procesov obstarávania v nasledujúcich moduloch: Elektronické
žiadanky, Verejné obstarávanie, Firemný nákup a Elektronická
aukcia.

Elektronické žiadanky

Modul Systému ERANET
požiadaviek na obstarávanie.

Verejné obstarávanie

Modul Systému ERANET umožňujúci riadenie procesu verejného
obstarávania v súlade so zákonom č. 343/2015 Z. z. o verejnom
obstarávaní a o zmene a doplnení niektorých zákonov v znení
neskorších predpisov, vrátane elektronickej komunikácie
a elektronického príjmu ponúk.

Firemný nákup

Modul Systému ERANET umožňujúci riadenie procesov firemného
nákupu v súlade so zákonom č. 513/1991 Obchodný zákonník a o
zmene a doplnení niektorých zákonov v znení neskorších predpisov;
a v súlade s internou smernicou Objednávateľa, vrátane elektronickej
komunikácie a elektronického príjmu ponúk.

Elektronická aukcia

Modul
Systému
ERANET
umožňujúci
uskutočňovanie
elektronických aukcií prostredníctvom virtuálnej aukčnej siene.
Systém ERANET je integrovaný s certifikovanou elektronickou
aukciou, ktorá spĺňa požiadavky kladené zákonom č. 343/2015 Z. z.
o verejnom obstarávaní a o zmene a doplnení niektorých zákonov v
znení neskorších predpisov a vyhláškou Úradu pre verejné
obstarávanie č. 132/2016, ktorou sa ustanovujú podrobnosti o
postupe certifikácie systémov na uskutočnenie elektronickej aukcie
v znení neskorších predpisov.

Súvisiace služby

Služby poskytované Poskytovateľom podľa výberu Objednávateľa
vymedzeného čl. II ods. 1 tejto Zmluvy z nasledujúceho rozsahu:
Aktualizácia, Archivácia, Hosting, Záloha, Používateľská podpora
a Odborné poradenstvo.

umožňujúci

zber

a spracovanie

Strana 2 z 19

Aktualizácia

Automatické priebežné aktualizácie (najmä opravy, aktualizácie dát,
databáz) a bezpečnostné aktualizácie Systému ERANET,
aktualizácia Systému ERANET v súlade so zmenami platnej
legislatívy Slovenskej republiky (implementácia legislatívnych
zmien).

Archivácia

Archivácia dát Objednávateľa v Systéme ERANET sa vykonáva
vždy ku koncu kalendárneho roka vo forme exportu všetkých
dokumentov a dokladov Objednávateľa v Systéme ERANET do
jedného súboru, ktorý bude najneskôr do jedného mesiaca po
skončení daného kalendárneho roka sprístupnený Objednávateľovi
na stiahnutie.

Hosting

Prevádzkovanie Systému ERANET, vrátane súvisiacich databáz,
a údržby a správy dát Objednávateľa na serveroch Poskytovateľa.

Záloha

Automatické zálohovanie dát Objednávateľa vykonávané minimálne
raz denne počas posledných 14 kalendárnych dní a raz týždenne
počas posledných 12 mesiacov.

Používateľská podpora

Používateľská podpora a asistencia Poskytovateľa Objednávateľovi
a ním povereným osobám (Administrátorom) ako aj uchádzačom
verejného obstarávania uskutočňovaná emailom alebo telefonicky
v pracovných dňoch v čase od 9:00 do 15:00 hod. prostredníctvom
kontaktov uvedených na osobitnej subdoméne eranet.sk zriadenej
Objednávateľovi v zmysle čl. VII ods. 1 Zmluvy.

Odborné poradenstvo

Odborné poradenstvo pri realizácií procesov verejných obstarávaní
v zmysle zákona o verejnom obstarávaní poskytované emailom
alebo telefonicky Poskytovateľom, v rozsahu a podľa požiadaviek
Objednávateľa, v pracovných dňoch v čase od 9:00 do 15:00 hod.
prostredníctvom kontaktov uvedených na osobitnej subdoméne
eranet.sk zriadenej Objednávateľovi v zmysle čl. VII ods. 1 Zmluvy.

Administrátor

Zamestnanec alebo iná osoba poverená Objednávateľom na
uskutočňovanie všetkých úkonov týkajúcich sa správy a
konfigurácie Systému ERANET v rámci možností Poskytovateľom
udeleného prístupu k Systému ERANET.

Obstarávateľ

Zamestnanec alebo iná osoba poverená Objednávateľom na
uskutočňovanie konkrétnych obstarávaní v Systéme ERANET
v prospech a v súlade s potrebami Objednávateľa.

Iný používateľ

Zamestnanec alebo iná osoba poverená Objednávateľom na
uskutočňovanie konkrétnych aktivít v Systéme ERANET v prospech
a v súlade s potrebami Objednávateľa. Napr. pozorovateľ, člen
komisie, zadávateľ požiadavky v module Plánovanie, a pod. Pre
odstránenie pochybností nie však potenciálny dodávateľ tovaru alebo
služby, záujemca a/alebo uchádzač alebo osoby prostredníctvom
ktorých títo uskutočňujú príslušné aktivity v Systéme ERANET.

Strana 3 z 19

Článok II
Predmet Zmluvy
1.

Poskytovateľ touto Zmluvou udeľuje Objednávateľovi oprávnenie používať Systém ERANET
v nasledujúcich moduloch: Elektronické žiadanky, Verejné obstarávanie, Firemný nákup,
Elektronická aukcia, vzdialeným prístupom cez internetové rozhranie eranet.sk a zároveň sa
zaväzuje poskytnúť Objednávateľovi Súvisiace služby v rozsahu: Aktualizácia, Archivácia,
Hosting, Záloha, Používateľská podpora a Odborné poradenstvo, a to na obdobie trvania tejto
Zmluvy podľa čl. III Zmluvy a za podmienok uvedených v tejto Zmluve.

2.

Poskytovateľ sa touto Zmluvou zaväzuje poskytnúť Objednávateľovi podporu pri implementácií
Systému ERANET a ďalšie služby, ktorých detailný popis je uvedený v Prílohe č. 1 k tejto
Zmluve – „Špecifikácia predmetu“, ktorá tvorí neoddeliteľnú súčasť tejto Zmluvy.

3.

Objednávateľ sa zaväzuje Poskytovateľovi uhradiť odmenu vo výške a spôsobom dohodnutým
v článku IV tejto Zmluvy.
Článok III
Trvanie Zmluvy

1.

Táto zmluva sa uzatvára na dobu neurčitú.
Článok IV
Cena a platobné podmienky

1. Zmluvné strany sa dohodli, že odmena za plnenie Poskytovateľa podľa tejto Zmluvy, ktorú je
Objednávateľ povinný uhradiť Poskytovateľovi, je stanovená v súlade so zákonom č. 18/1996 Z.
z. o cenách v znení neskorších predpisov a je definovaná v Prílohe č. 2 k tejto Zmluve –
„Kalkulácia ceny a harmonogram“, ktorá tvorí neoddeliteľnú súčasť tejto Zmluvy.
2. Dohodnutá odmena je cenou bez DPH. Poskytovateľ pri fakturácii uplatní k cene daň z pridanej
hodnoty v súlade so zákonom č. 222/2004 Z. z. o dani z pridanej hodnoty v znení neskorších
predpisov (ďalej len „zákon o dani z pridanej hodnoty“) v sadzbe platnej ku dňu vzniku daňovej
povinnosti. Objednávateľ potom zaplatí Poskytovateľovi cenu s DPH.
3.

Objednávateľ sa zaväzuje zaplatiť Poskytovateľovi odmenu podľa tejto Zmluvy na základe
faktúry vystavenej Poskytovateľom v termínoch uvedených v Prílohe č.2 k tejto Zmluve „Kalkulácia ceny a harmonogram“.

4.

Faktúra vystavená Poskytovateľom musí mať náležitosti daňového dokladu v súlade s platnými
právnymi predpismi a musí obsahovať číslo tejto Zmluvy.

5.

Ak faktúra neobsahuje stanovené náležitosti alebo v nej nebudú správne uvedené údaje, je
Objednávateľ oprávnený ju vrátiť v lehote 14 (štrnásť) kalendárnych dní po jej doručení
Poskytovateľovi, s uvedením chýbajúcich náležitosti alebo nesprávnych údajov a žiadať jej
opravu. V takom prípade sa preruší plynutie lehoty splatnosti a nová lehota splatnosti začne
plynúť doručením riadnej faktúry. Ak Objednávateľ faktúru vráti bezdôvodne, bez uvedenia chýb
alebo po dohodnutom termíne, lehota splatnosti sa nepreruší.

6.

Faktúra sa považuje za doručenú aj keď bolo jej prevzatie Objednávateľom odoprené alebo ak sa
ju nepodarilo doručiť, aj keď bola zaslaná na adresu sídla Objednávateľa alebo na dodatočne

Strana 4 z 19

písomne oznámenú doručovaciu adresu Objednávateľa, a to tretím pracovným dňom po jej
preukázateľnom odoslaní.
7.

Splatnosť faktúry je 30 (tridsať) kalendárnych dní odo dňa jej doručenia Objednávateľovi, a to
výlučne bezhotovostným prevodom na účet Poskytovateľa uvedený v tejto Zmluve. Faktúra sa
považuje za uhradenú v momente, kedy dôjde k pripísaniu platby na účet Poskytovateľa.

8.

V prípade, že Objednávateľ príslušnú odmenu nezaplatí riadne a včas, Zmluvné strany sa dohodli,
že Poskytovateľ je oprávnený znemožniť Objednávateľovi prístup do Systému ERANET do
doby, než bude dohodnutá odmena Objednávateľom uhradená. Objednávateľovi neskorším
zaplatením a nemožnosťou používania Systému ERANET nevzniká nárok na predĺženie platnosti
a účinnosti Zmluvy podľa trvania dohodnutého v čl. III tejto Zmluvy. Objednávateľ je zároveň
povinný uhradiť Poskytovateľovi poplatok vo výške) za obnovenie prístupu do Systému
ERANET. Poskytovateľ nezodpovedá za škodu spôsobenú Objednávateľovi, ktorá vznikla
znemožnením prístupu do Systému ERANET z dôvodu uvedeného v tomto odseku.
Zodpovednosť za náhradu škody spôsobenej Poskytovateľovi, tým nie je dotknutá.

9.

Poskytovateľ je oprávnený postúpiť pohľadávku voči Objednávateľovi, vyplývajúcu z tejto
Zmluvy, len na základe predchádzajúceho písomného súhlasu Objednávateľa. Objednávateľ je
oprávnený voči pohľadávke Poskytovateľa, vyplývajúcej z tejto Zmluvy, započítať akúkoľvek
svoju pohľadávku, a to aj nesplatnú.
Článok V
Oprávnenie a používanie

1.

Oprávnenie využívať Systém ERANET a Súvisiace služby podľa tejto Zmluvy je neprenosné
a časovo obmedzené na dobu trvania tejto Zmluvy. Objednávateľ môže používať Systém
ERANET len pre svoje potreby a len prostredníctvom svojich zamestnancov alebo
Objednávateľom poverených osôb. Objednávateľ nie je oprávnený k prevodu a/alebo prechodu
svojich práv k predmetu tejto Zmluvy tretej osobe bez písomného súhlasu Poskytovateľa.
Porušenie týchto záväzkov zo strany Objednávateľa zakladá právo Poskytovateľa od tejto Zmluvy
odstúpiť a zamedziť prístup Objednávateľa do Systému ERANET. Zodpovednosť za náhradu
škody spôsobenej Poskytovateľovi, tým nie je dotknutá.
Článok VI
Práva a povinnosti Objednávateľa

1.

Objednávateľ sa zaväzuje užívať Systém ERANET výlučne pre svoje potreby v súlade s jeho
určením a za podmienok stanovených touto Zmluvou.

2.

Objednávateľ sa zaväzuje, že Systém ERANET bude používať v súlade s platným právom,
dobrými mravmi a touto Zmluvou a tiež, že nebude narúšať alebo poškodzovať Systém
ERANET, servery, siete a systémy s ňou spojené, uverejňovať či používať spamy, softvérové
vírusy alebo akékoľvek iné kódy, súbory alebo programy, ktoré by mohli prerušiť, obmedziť,
ukončiť alebo akokoľvek inak poškodiť prevádzkovanie Systému ERANET alebo jeho
funkčnosť.

3.

Všetky činnosti Objednávateľa v rozpore s touto Zmluvou, ktoré súčasne tiež môžu mať za
následok (hoci aj prípadné) ohrozenie funkčnosti Systému ERANET, či všetky činnosti
Objednávateľa, ktoré by akýmkoľvek spôsobom ohrozovali autorské práva či iné oprávnenia vo
vzťahu k Systému ERANET, budú zo strany Poskytovateľa posudzované ako podstatné porušenie

Strana 5 z 19

tejto Zmluvy a Poskytovateľ je oprávnený Objednávateľa v takejto jeho činnosti obmedziť.
Takéto obmedzenie spočíva najmä v zamedzení prístupu k Systému ERANET, pričom opatrenia
smerujúce k obmedzeniu takejto činnosti Objednávateľa je Poskytovateľ oprávnený uplatniť
okamžite.
4.

Objednávateľ sa zaväzuje pre využívanie Systému ERANET stanoviť Administrátorov, ktorí
budú jediní oprávnení spravovať a konfigurovať Systém ERANET na základe individuálnych
prihlasovacích údajov udelených Poskytovateľom.

5.

Objednávateľ sa zaväzuje dodržiavať podmienky a pravidlá používania Systému ERANET
uvedené v tejto Zmluve, ako aj zabezpečiť dodržiavanie týchto podmienok a pravidiel osobami
oprávnenými alebo poverenými Objednávateľom používať Systém ERANET ( Administrátor,
Obstarávateľ, Iný používateľ).

6.

Objednávateľ sa zaväzuje primerane zabezpečiť prístup do Systému ERANET tak, aby nedošlo k
jeho zneužitiu, a to najmä, aby nedošlo k vstupu do Systému ERANET osobou, ktorá k tomu nie
je oprávnená. Objednávateľ je v nadväznosti na predchádzajúcu vetu povinný vykonať primerané
opatrenia potrebné na zamedzenie úniku prihlasovacích údajov a hesiel Objednávateľa do
Systému ERANET neoprávneným osobám. Objednávateľ v plnom rozsahu zodpovedá za škodu,
ktorá vznikla jemu, Poskytovateľovi alebo tretím osobám v súvislosti s neoprávneným vstupom
do Systému ERANET alebo únikom prihlasovacích údajov, to všetko, pokiaľ porušil povinnosti
podľa tohto bodu.

7.

Objednávateľ sa zaväzuje vykonávať práva a plniť povinnosti podľa tejto Zmluvy riadne a včas.

8.

Objednávateľ súhlasí s tým, aby Poskytovateľ uvádzal názov a logo Objednávateľa, kontaktnú
osobu, všeobecný popis poskytnutých služieb, a dobu ich poskytovania ako svoju referenciu a
zároveň tieto údaje použil aj vo svojich materiáloch určených na marketingové použitie.

9.

Objednávateľ sa zaväzuje, že nebude neoprávnene užívať a ani neumožní neoprávnené užívanie
Systému ERANET ako celku, ako aj jeho jednotlivých častí (napr. aj loga, fotografie, jednotlivé
grafické prvky) a nie je bez predchádzajúceho písomného súhlasu Poskytovateľa oprávnený:
a) predať, prenajímať, požičiavať alebo iným spôsobom sprístupniť Systém ERANET tretej
osobe (za neoprávnené sprístupnenie sa nepovažuje sprístupnenie Obstarávateľovi, Inému
používateľovi),
b) Systém ERANET rozmnožovať, meniť, prekladať, rekompilovať, reassemblovať a vracať
do predchádzajúceho stavu,
c) rozmnožovať, zostavovať alebo rozširovať produkty odvodené od Systému ERANET,
d) rozmnožovať, prekladať či meniť akúkoľvek dokumentáciu k Systému ERANET
poskytnutú Poskytovateľom s výnimkou jej použitia pre interné účely resp. účely, pre
ktoré bol Systém ERANET dodaný.
Porušenie týchto záväzkov zo strany Objednávateľa zakladá právo Poskytovateľa od tejto Zmluvy
odstúpiť a zamedziť prístup Objednávateľa do Systému ERANET. Zodpovednosť za náhradu
škody spôsobenej Poskytovateľovi, tým nie je dotknutá.

10. Objednávateľ sa zaväzuje poskytnúť všetku nevyhnutnú súčinnosť Poskytovateľovi pri plnení
predmetu tejto Zmluvy a to najmä pri dodaní Systému ERANET a jeho implementácií, ako aj
ďalšiu súčinnosť, ktorú si Poskytovateľ od Objednávateľa vopred vyžiada aspoň 2 (dva) dni pred
nutnosťou jej poskytnutia, pokiaľ nebude Objednávateľom akceptovaná kratšia lehota.
Objednávateľ nemá voči Poskytovateľovi nárok na akúkoľvek náhradu nákladov spojených s

Strana 6 z 19

poskytnutou súčinnosťou. V prípade omeškania Objednávateľa s poskytnutím súčinnosti
Poskytovateľovi sa lehoty uvedené v tejto Zmluve, na ktoré má vplyv dané omeškanie
Objednávateľa s poskytnutím súčinnosti predlžujú o dobu omeškania Objednávateľa s
poskytnutím súčinnosti. Poskytovateľ nezodpovedá za škodu zapríčinenú v dôsledku omeškania
Objednávateľa s poskytnutím súčinnosti alebo neposkytnutia súčinnosti zo strany Objednávateľa.
11. V prípade, že v rámci Systému ERANET dochádza k spracovaniu osobných údajov
Objednávateľom, Objednávateľ je povinný dodržiavať ustanovenia zákona č. 122/2013 Z.z. o
ochrane osobných údajov a o zmene a doplnení niektorých zákonov, za čo aj zodpovedá.
Povinnosti Poskytovateľa v súvislosti s ochranou osobných údajov spracovávaných v rámci
Systému ERANET upravuje osobitná dohoda Zmluvných strán.
Článok VII
Práva a povinnosti Poskytovateľa
1. Poskytovateľ sa zaväzuje, že najneskôr od termínov definovaných v Prílohe č. 2 k tejto Zmluve –
„Kalkulácia ceny a harmonogram“ umožní Objednávateľovi prístup k Systému ERANET cez
osobitnú subdoménu eranet.sk.
2. Poskytovateľ sa zaväzuje v súlade s predmetom tejto Zmluvy umožniť Objednávateľovi prístup do
Systému ERANET a poskytnúť Súvisiace služby s odbornou starostlivosťou, riadne a včas, a to za
predpokladu poskytnutia potrebnej súčinnosti Objednávateľom.
3. Umožnením Objednávateľovi prístupu k Systému ERANET v zmysle ods. 1 tohto článku Zmluvy
a nevznesením žiadnych písomných námietok Objednávateľom voči sprístupnenému Systému
ERANET do 10 (desiatich) dní odo dňa umožnenia prístupu k Systému ERANET
Objednávateľovi, sa považuje Systém ERANET za riadne a včas odovzdaný Poskytovateľom
Objednávateľovi.
4. Poskytovateľ vyhlasuje, že Systém ERANET bude Objednávateľ môcť využívať v kvalite, ktorú je
možné rozumne očakávať s prihliadnutím na jeho povahu, účel jeho používania a podmienky
používania v zmysle tejto Zmluvy.
5. Poskytovateľ nenesie zodpovednosť za prerušenie poskytovania Súvisiacich služieb, stratu dát
alebo nemožnosť prístupu do Systému ERANET, pokiaľ to bolo spôsobené tretími osobami,
okrem osôb použitých Poskytovateľom, a pri vynaložení náležitej starostlivosti tomu nebolo
možné zabrániť, a v prípade zásahu vyššej moci (požiar, zemetrasenie, a pod.), prípadne poruchou
na zariadeniach ostatných dodávateľov (výpadok elektriny, výpadok iných serverov, a pod.),
pokiaľ nebol schopný týmto skutočnostiam zabrániť alebo im predísť; Poskytovateľ prijíma
primerané technické a organizačné opatrenia smerujúce k vylúčeniu straty dát a k vylúčeniu
nedostupnosti Systému ERANET nad garantovanú mieru. Poskytovateľ nezodpovedá za prípadné
škody či ušlý zisk Objednávateľa v súvislosti s prerušením poskytovaného plnenia, pokiaľ toto
nespôsobil svojím konaním, opomenutím, nekonaním alebo zdržaním sa konania.
6. Poskytovateľ zabezpečuje a zodpovedá za to, aby Systém ERANET mal náležitosti požadované
platnými právnymi predpismi, nenesie však žiadnu zodpovednosť za správnosť, úplnosť a
bezchybnosť údajov vyplnených Objednávateľom.
7. Poskytovateľ garantuje 99,5% dostupnosť Systému ERANET v príslušnom kalendárnom roku.
Výnimku tvoria plánované a vopred ohlásené odstávky Systému ERANET za účelom údržby,
opráv alebo Aktualizácie, ktoré budú realizované mimo pracovných dní alebo vo večerných
hodinách.

Strana 7 z 19

8. Poskytovateľ nemonitoruje činnosť Objednávateľa v Systéme ERANET ako ani obsah, ktorý doň
vkladá. Obsah Objednávateľa Poskytovateľ nevlastní, nie je oprávnený ho upravovať, či
akokoľvek inak meniť bez predchádzajúceho súhlasu Objednávateľa.
9. Poskytovateľ môže aj bez predchádzajúceho upozornenia Objednávateľa meniť podobu
a štruktúru Systému ERANET a to najmä pri Aktualizácií, nemôže však dôjsť k obmedzeniu jeho
funkcionality tak, aby to bolo v rozpore s touto Zmluvou.
10. Poskytovateľ nezodpovedá za akýkoľvek obsah (napr. údaje, materiály, podklady, dokumentáciu)
vložený Objednávateľom do Systému ERANET a to najmä za jeho správnosť, úplnosť,
bezchybnosť, legálnosť; Poskytovateľ nezodpovedá najmä za porušovanie práv duševného
vlastníctva ani iných práv Objednávateľom. Poskytovateľ nie je zodpovedný ani za cudzí obsah
(napr. externé webové stránky tretích osôb, odkazy na ne, reklamný obsah) umiestnený
Objednávateľom v Systéme ERANET.
11. Poskytovateľ nekontroluje obsah Objednávateľa na vírusy, trojské kone, malware či iný škodlivý
kód. Poskytovateľ nezodpovedá za šírenie vírusov alebo iného škodlivého kódu medzi
používateľmi Systému ERANET.
Článok VIII
Ochrana dôverných informácií
1. Zmluvné strany sa zaväzujú zachovávať mlčanlivosť o všetkých skutočnostiach, o ktorých sa
dozvedia pri plnení tejto Zmluvy alebo v súvislosti s jej uzatvorením, ako aj o všetkých
informáciách, ktoré majú charakter dôverných informácií alebo tvoria predmet obchodného
tajomstva druhej Zmluvnej strany alebo inej tretej osoby (ďalej len „Dôverné informácie“), a
tieto chrániť pred ich zverejnením, sprístupnením alebo poskytnutím tretej osobe. Zmluvné strany
sa zaväzujú Dôverné informácie používať výlučne na účely plnenia tejto Zmluvy, prijať všetky
potrebné kroky na ochranu a zabezpečenie Dôverných informácií pred ich zverejnením,
sprístupnením alebo poskytnutím tretej osobe a Dôverné informácie nezneužiť a nepoužiť v
rozpore s oprávnenými záujmami druhej Zmluvnej strany v prospech svoj alebo tretích osôb.
Všetky osoby, ktoré v súvislosti s plnením tejto Zmluvy prídu alebo môžu prísť do styku
s Dôvernými informáciami, je povinná každá zo Zmluvných strán zaviazať povinnosťou
ochraňovať Dôverné informácie za podmienok rovnako prísnych ako sú podmienky stanovené v
tejto Zmluve, pričom zodpovednosť Zmluvných strán za záväzok mlčanlivosti podľa tohto článku
týmto nie je dotknutá.
2. Povinnosti zachovávať mlčanlivosť môže Zmluvnú stranu zbaviť jedine súd alebo štatutárny orgán
druhej Zmluvnej strany formou predchádzajúceho písomného súhlasu. Týmto nie je dotknutá
povinnosť Zmluvných strán v nevyhnutnom a v odôvodnenom rozsahu poskytnúť Dôverné
informácie v prípade, ak im takúto povinnosť ukladá zákon, alebo ak na to budú zaviazaní
rozsudkom, alebo akýmkoľvek iným rozhodnutím alebo aktom subjektu, ktorý je na základe
zákona oprávnený prijímať takéto rozsudky, rozhodnutia alebo akty, a ak nemajú podľa zákona
právo odmietnuť poskytnutie Dôverných informácií z dôvodu porušenia záväzku mlčanlivosti
podľa tejto Zmluvy.
3. Záväzok mlčanlivosti podľa tejto Zmluvy platí po dobu existencie Dôverných informácií, a to aj
po ukončení zmluvného vzťahu založeného touto Zmluvou, pokiaľ nebude záväzku mlčanlivosti
Zmluvná strana skôr písomne zbavená.
4. Pre účely tejto Zmluvy výraz „Dôverné informácie” znamená:

Strana 8 z 19

a) všetky skutočnosti, údaje a informácie obchodnej, výrobnej, technickej, finančnej,
organizačnej, marketingovej alebo akejkoľvek inej povahy súvisiace s podnikom a
podnikaním Objednávateľa alebo Poskytovateľa, ktoré majú skutočnú a preukázateľnú
materiálnu alebo nemateriálnu hodnotu a nie sú v príslušných obchodných kruhoch, v ktorých
Objednávateľ alebo Poskytovateľ pôsobí alebo bude pôsobiť, bežne dostupné a zároveň
Zmluvná strana zodpovedajúcim spôsobom ich utajenie zabezpečuje, a ktoré sú predmetom
obchodného tajomstva podľa § 17 Obchodného zákonníka; tieto skutočnosti nemusia byť
výslovne označené ako dôverné; alebo
b) všetky iné skutočnosti, údaje a informácie obchodnej, výrobnej, technickej, finančnej,
organizačnej, marketingovej alebo akejkoľvek inej povahy súvisiace s podnikom a
podnikaním Objednávateľa alebo Poskytovateľa, ktoré podľa vôle Objednávateľa alebo
Poskytovateľa majú byť utajené a sú označené ako dôverné;
c) všetky údaje o Zmluvných stranách, či tretích osobách, majúcich charakter osobných údajov
podľa ustanovení platných právnych predpisov;
d) informácie, ktoré sú legislatívou definované ako dôverné.
5. Bez ohľadu na odsek 1 tohto článku Zmluvy sa Zmluvné strany dohodli, že informácie a
dokumenty, ktoré sú vo všeobecnosti dostupné alebo prístupné verejnosti, sa budú považovať za
Dôverné informácie, ak takéto informácie budú Zmluvnou stranou získané, zhromaždené,
zostavené alebo vedené spôsobom, ktorý nie je prístupný verejnosti alebo pre účel prospešný
druhej Zmluvnej strane.
6. Dôverné informácie sú v plnom rozsahu dôverné a tajné, bez ohľadu na ich pôvod, povahu, druh,
obsah a/alebo formu.
7. Pri ochrane Dôverných informácií sú Zmluvné strany povinné najmä sa zdržať konania, ktorým by
tretej osobe neoprávnene, t.j. bez predošlého písomného súhlasu štatutárneho orgánu druhej
Zmluvnej strany, poskytli, oznámili, sprístupnili, pre seba alebo pre tretiu osobu využili Dôverné
informácie, o ktorých sa dozvedeli akýmkoľvek spôsobom.
8. Zmluvná strana je oprávnená použiť Dôverné informácie výlučne v rámci plnenia tejto Zmluvy,
pričom je povinná dodržiavať všetky postupy a pravidlá druhej Zmluvnej strany určené na
ochranu Dôverných informácií a kedykoľvek vykonať akékoľvek dodatočné opatrenia potrebné na
zachovanie a ochranu akejkoľvek Dôvernej informácie.
9. V prípade, že si Zmluvná strana nie je istá, či majú byť akékoľvek skutočnosti alebo informácie
podľa vôle druhej Zmluvnej strany utajené, je povinná si pred ich poskytnutím, oznámením alebo
sprístupnením tretej osobe na to vyžiadať písomný súhlas druhej Zmluvnej strany.
10. Zmluvné strany sú si vedomé všetkých obchodno-právnych a trestno-právnych dôsledkov
porušenia povinností podľa tohto článku Zmluvy.
11. Zmluvné strany sú v plnom rozsahu zodpovedné za akékoľvek porušenie záväzkov uvedených
v tomto článku Zmluvy alebo v právnych predpisoch, ktoré môžu byť spôsobené nimi samými,
ako aj ich zamestnancami, manažérmi alebo inými fyzickými osobami, právnickými osobami
a/alebo subjektmi najatými alebo používanými v akejkoľvek forme alebo na základe akýchkoľvek
dôvodov.
12. Porušením akejkoľvek povinnosti uvedenej v tomto článku Zmluvy ktoroukoľvek Zmluvnou
stranou vzniká druhej Zmluvnej strane nárok na zaplatenie zmluvnej pokuty vo výške za každý
jednotlivý prípad porušenia povinnosti. Touto dohodou o zmluvnej pokute nezaniká právo na
náhradu škody v celom rozsahu rovnako ako nie sú dotknuté prípadne nároky na primerané

Strana 9 z 19

zadosťučinenie, ktoré môže byť poskytnuté aj v peniazoch, nárok na vydanie bezdôvodného
obohatenia a iné nároky vyplývajúce z platných právnych predpisov. Zmluvné strany berú na
vedomie a výslovne súhlasia s tým, že výška zmluvnej pokuty v plnom rozsahu zohľadňuje citlivú
povahu Dôverných informácií a povinností podľa tejto Zmluvy a vzhľadom na značné riziko
zneužitia Dôverných informácií v obchodnom styku je primeraná.
13. Poskytovateľ berie na vedomie, že v prípade, že Objednávateľ je právnickou osobou s majetkovou
účasťou štátu, môže byť táto Zmluva zverejnená na internete v zmysle platných právnych
predpisov, s čím Poskytovateľ bezvýhradne súhlasí. Ak ku takej skutočnosti dôjde, nebude si
Poskytovateľ v dôsledku tejto skutočnosti uplatňovať žiadne nároky vyplývajúce mu z tohto
článku Zmluvy voči Objednávateľovi, nakoľko táto skutočnosť sa nepovažuje za porušenie
záväzku mlčanlivosti podľa tohto článku Zmluvy.
Článok IX
Vady
1. Vady zistené po odovzdaní Systému ERANET Poskytovateľom Objednávateľovi, Objednávateľ
ohlási písomne Poskytovateľovi bez zbytočného odkladu. Objednávateľ musí podrobne
špecifikovať vadu a určiť prioritu vady. Poskytovateľ je oprávnený po oboznámení sa
s Objednávateľovým ohlásením vady zmeniť prioritu vady, avšak nie v rozpore s touto Zmluvou,
pričom rozhodujúce je určenie priority vady Poskytovateľom. Poskytovateľ garantuje dobu
odozvy a dobu vykonania opravy v zmysle nižšie uvedenej tabuľky vo väzbe na prioritu vady.
Kategória
vady
Veľmi
vysoká

Popis vady

Doba odozvy

Doba vykonania
opravy

Systém ERANET nefunguje vôbec po
dobu dlhšiu ako 20 minút.
Systém ERANET alebo niektorú jeho
kľúčovú funkciu alebo modul nie je
možné používať a nemožno použiť ani
náhradné riešenie (workaround), čo
bráni Objednávateľovi v riadnom riadení
bežiacich
procesov
verejných
obstarávaní.
Výpadky Systému ERANET pri jeho
štandardnom zaťažení pri bežnom
režime práce tri alebo viackrát za deň.

Vysoká

Funkčnosť Systému ERANET je
narušená
tak,
že
dochádza
k
významnému spomaleniu jeho výkonu.
Došlo k dočasnému vyriešeniu kritickej
chyby formou náhradného riešenia
(workaround).
Dochádza k výpadkom dohodnutej
funkcionality alebo modulov Systému
ERANET, zatiaľ čo zostávajúce

Strana 10 z 19

funkcionality alebo
naďalej funkčné.

moduly

sú

aj

Dochádza
k takým
výpadkom
funkcionality alebo modulov Systému
ERANET, ktoré spôsobujú nutnosť
Objednávateľa
vykonávať
činnosti
navyše, zložitejšie pristupovať k
funkciám alebo iným spôsobom
obchádzať vadu, čo prácu so Systémom
ERANET spomaľuje a robí ju
nepohodlnou.
Normálna

Systém ERANET je funkčný. Vada
spôsobuje len minimálne ťažkosti pri
jeho používaní.
Ide o situácie, kedy vznikne malý
problém alebo nepohodlie pri užívaní,
ide o nevýznamnú chybu vo vizuálnom
rozhraní (chybné opisy, radenie dát,
prekresľovanie a pod.).
Objednávateľ nemusí vykonať práce
naviac na obídenie vady. Spôsobuje mu
nepohodlie pri práci (napr. pohyby či
kliky myšou navyše, stisk niekoľkých
klávesov navyše a pod.).

2. Doba odozvy je doba, v ktorej Poskytovateľ zaeviduje hlásenie vady. Doba vykonania opravy je
doba, do ktorej je Poskytovateľ povinný vadu odstrániť od jej zaevidovania Poskytovateľom.
Pokiaľ z povahy vady vyplýva, že na odstránenie vady je potrebná dlhšia doba, Poskytovateľ je
povinný o tom Objednávateľa bezodkladne písomne upovedomiť a dohodnúť s ním primeranú
lehotu. Pri vadách veľmi vysokej priority je doba vykonania opravy vždy podľa tabuľky uvedenej
v ods. 2 vyššie.
Článok X
Zánik Zmluvy
1.

Táto Zmluva zaniká:
a) uplynutím doby, na ktorú bola uzavretá,
b) na základe vzájomnej písomnej dohody Zmluvných strán,
c) odstúpením od Zmluvy, pričom ktorákoľvek zo Zmluvných strán je oprávnená odstúpiť od
tejto Zmluvy v prípadoch stanovených touto Zmluvou alebo Obchodným zákonníkom,
najmä však v prípade ak druhá Zmluvná strana podstatne poruší svoje povinnosti
vyplývajúce z tejto Zmluvy. Odstúpenie od Zmluvy musí byť vykonané v písomnej forme
a musia v ňom byť uvedené dôvody odstúpenia. Právne účinky odstúpenia od Zmluvy

Strana 11 z 19

nastávajú dňom doručenia písomného oznámenia o odstúpení od Zmluvy druhej Zmluvnej
strane.
d) písomnou výpoveďou ktorejkoľvek Zmluvnej strany a to aj bez udania dôvodu. Výpovedná
doba začína plynúť prvým dňom kalendárneho mesiaca nasledujúceho po mesiaci, v
ktorom bola výpoveď doručená druhej Zmluvnej strane a uplynie ku koncu aktuálneho 12mesačného obdobia poskytovania plnenia.
2.

V súvislosti so zánikom tejto Zmluvy sa Poskytovateľ zaväzuje odovzdať Objednávateľovi
všetky Poskytovateľom spravované dáta Objednávateľa (najmä dáta súvisiace s Objednávateľom
prostredníctvom ERANET realizovanými obstarávaniami), a to v elektronickej podobe čitateľnej
bežne dostupnými a používanými počítačovými programami.
Článok XI
Vzájomná komunikácia

1. Všetka komunikácia a akékoľvek právne úkony súvisiace s touto Zmluvou, vrátane tých, ktoré
vyžadujú písomnú formu, môžu byť uskutočnené prostredníctvom pošty (doporučená zásielka)
alebo elektronickej pošty, a to aj bez elektronického podpisu.
2. V prípade doručovania poštou je adresou pre doručovanie zásielok sídlo jednotlivých Zmluvných
strán uvedené v záhlaví tejto Zmluvy. Zásielka sa považuje za doručenú druhej Zmluvnej strane
jej prevzatím druhou Zmluvnou stranou, odmietnutím prevzatia druhou Zmluvnou stranou,
najneskôr však v 15 (pätnásty) deň odo dňa odoslania.
3. V prípade doručovania elektronickou poštou je adresou pre doručovanie elektronickej pošty
emailová adresa jednotlivých Zmluvných strán uvedená v záhlaví tejto Zmluvy. Elektronická
pošta sa považuje za doručenú dňom nasledujúcim po dni jej odoslania na emailovú adresu podľa
tohto odseku, aj keď nebola adresátom prečítaná.
Článok XII
Záverečné ustanovenia
1.

Táto Zmluva nadobúda platnosť dňom jej podpísania obidvoma Zmluvnými stranami. Pokiaľ
však táto Zmluva podlieha zverejneniu v zmysle zákona o slobode informácií, Zmluva nadobúda
platnosť dňom podpisu obidvoma Zmluvnými stranami a účinnosť dňom nasledujúcim po dni jej
zverejnenia v súlade s ust. § 47a) zákona č. 40/1964 Zb. Občiansky zákonník v znení neskorších
predpisov v spojení s ust. § 5a) zákona č. 211/2000 Z.z. o slobodnom prístupe k informáciám a o
zmene a doplnení niektorých zákonov (zákon o slobode informácií) v znení neskorších
predpisov; Zmluvné strany súhlasia s tým, že Zmluva vrátane všetkých jej súčastí a príloh bude v
zmysle zákona o slobode informácií zverejnená; Zmluvu zverejní Objednávateľ. Zmluvné strany
sa dohodli, že Objednávateľ túto Zmluvu zverejní na Centrálnom registri zmlúv prevádzkovanom
Úradom vlády Slovenskej republiky a že účinnosť nadobudne táto Zmluva deň nasledujúci po dni
jej zverejnenia.

2.

Táto Zmluva je vyhotovená v 4 (štyroch) origináloch, z ktorých každá Zmluvná strana obdrží 2
(dve) vyhotovenia.

3.

Meniť a dopĺňať túto Zmluvu je možné len na základe dohody oboch Zmluvných strán, a to
výlučne vo forme písomných a očíslovaných dodatkov k tejto Zmluve podpísanými oboma
Zmluvnými stranami, ktoré tvoria neoddeliteľnú súčasť tejto Zmluvy.

Strana 12 z 19

4.

Zmluvné strany berú na vedomie, že práva a povinnosti vzniknuté na základe tejto Zmluvy
prechádzajú v súlade s príslušnými právnymi predpismi aj na ich prípadných právnych nástupcov.

5.

Práva a povinnosti Zmluvných strán touto Zmluvou výslovne neupravené sa riadia príslušnými
ustanoveniami zákona č. 513/1991 Zb. Obchodný zákonník v znení neskorších predpisov a
ďalších všeobecne záväzných právnych predpisov Slovenskej republiky. Rozhodným pávom je
právo Slovenskej republiky.

6.

Pokiaľ akékoľvek ustanovenie tejto Zmluvy je alebo sa stane neplatným alebo nevymáhateľným,
nespôsobí to neplatnosť alebo nevymáhateľnosť celej Zmluvy, ak je úplne oddeliteľným od
ostatných ustanovení tejto Zmluvy. Zmluvné strany sa v takomto prípade zaväzujú bezodkladne
vzájomným rokovaním vo forme písomného dodatku Zmluvy nahradiť neplatné alebo
nevymáhateľné ustanovenie Zmluvy novým platným a vymáhateľným ustanovením, ktorého
predmet bude v najvyššej možnej miere zodpovedať predmetu pôvodného ustanovenia a zároveň
bude zachovaný účel tejto Zmluvy a obsah jednotlivých ustanovení tejto Zmluvy.

7.

Zmluvné strany sa dohodli, že prípadné spory vyplývajúce z tejto Zmluvy, budú prednostne riešiť
formou dohody (zmieru) prostredníctvom svojich zástupcov. V prípade, že sa spor nevyrieši
dohodou Zmluvných strán alebo zmierom, je ktorákoľvek Zmluvná strana oprávnená požiadať
o rozhodnutie prípadného sporu miestne príslušný všeobecný súd Slovenskej republiky.

8.

Zmluvné strany sa zaväzujú oznámiť si navzájom akékoľvek zmeny údajov dôležitých pre
bezproblémové plnenie Zmluvy a jednotlivých práv a povinností Zmluvných strán z nej
vyplývajúcich.

9.

Zmluvné strany vyhlasujú, že Zmluva vyjadruje vôľu Zmluvných strán, že Zmluvu uzatvorili
slobodne a vážne, nie v tiesni ani za nápadne nevýhodných podmienok, riadne si ju prečítali,
porozumeli jej a nemajú proti jej forme a obsahu žiadne výhrady, čo potvrdzujú na znak súhlasu
s touto Zmluvou svojimi vlastnoručnými podpismi.
Za Poskytovateľa:

Za Objednávateľa:

V Košiciach, dňa .............................

V Žiline, dňa .............................

...................................................

...................................................

Ing. Mojmír Prídavok
konateľ

Ing. František Pompura
predseda predstavenstva

...................................................

...................................................

Ing. František Janke, PhD.
Konateľ

Ing. Jaroslav Ondák
člen predstavenstva

Strana 13 z 19

Príloha č. 1 Špecifikácia predmetu
1. Elektronické obstarávanie:
1.1. Zadávanie neobmedzeného počtu zákaziek postupmi: Prieskum trhu na určenie
predpokladanej hodnoty, Podlimitná zákazka bez využitia elektronického trhoviska §113,
Verejná súťaž §91, Užšia súťaž §92, Rokovacie konanie so zverejnením §94 zákona č.
343/2015 Z. z., Obchodná verejná súťaž podľa zákona č. 513/1991 Z. Z., interné postupy
v súlade s internou smernicou Objednávateľa.
1.2. Spracovanie všetkých etáp verejného obstarávania elektronicky, vrátane komunikácie medzi
verejným obstarávateľom a uchádzačom / dodávateľom alebo verejným obstarávateľom
a členmi komisie.
1.3. Integrovaná prehľadná pracovná plocha používateľa s dostupnosťou aktuálneho prehľadu
o zákazkách, ich aktuálneho stavu, prehľad najbližších termínov a úloh z nich vyplývajúcich.
1.4. Možnosť vytvoriť si vlastný harmonogram pre jednotlivé postupy zadávania zákaziek,
vrátane nastavenia notifikácii a automatických prepočtov lehôt pre jednotlivé kroky
harmonogramu.
1.5. Automatické generovanie nastavených harmonogramov pre jednotlivé postupy zadávania
zákaziek, vrátane možnosti úpravy vygenerovaných harmonogramov pričom pri zmene
príslušného dátumu (míľnika) musí automaticky editovať všetky ostatné dátumy (míľniky) v
súlade s nastavením harmonogramu.
1.6. Automatické notifikácie o blížiacej sa expirácii záväzných termínov podľa nastavenia
harmonogramu, vrátane zvýraznenia blížiacich sa záväzných termínov zadávania zákaziek v
kalendári na pracovnej ploche.
1.7. Evidencia a úprava katalógu dodávateľov, pričom údaje o dodávateľoch sa budú z katalógu
automaticky načítavať do údajov o záujemcoch/ uchádzačoch v rámci realizovaných
zákaziek.
1.8. Evidencia záujemcov/uchádzačov/účastníkov zákaziek s automatickým naťahovaním údajov
z vlastného katalógu dodávateľov
1.9. Zverejňovanie
dokumentov
podľa
bodu
2.10
ako
aj
registrovaným
záujemcom/uchádzačom/účastníkom zákaziek.
1.10. Systémový profil na zverejňovanie dokumentov v súlade s § 64 ods.4.
1.11. Elektronická komunikácia v rámci organizácie objednávateľa a medzi organizáciou
verejného obstarávateľa a záujemcami/uchádzačmi/účastníkmi zákaziek. Systém umožňuje
preukázateľne zachytiť dátum a čas prečítania správy a zobraziť ho verejnému
obstarávateľovi.
1.12. Elektronický príjem žiadostí o dokumentáciu k zákazke/ žiadostí o vysvetlenie/ žiadostí
o nápravu.
1.13. Elektronický príjem ponúk podľa §20.
1.14. Jednokolové a dvojkolové otváranie ponúk. Systém neumožní otvorenie ponúk skôr, ako je
dátum otvárania. Po otvorení sa zaznamená dátum a čas otvorenia, ktorý nie je editovateľný.
1.15. Možnosť vytvárania hodnotiacich tabuliek priamo v systéme. Systém umožňuje hodnotenia
na úroveň požadovaných dokladov/dokumentov.
1.16. Automatické hodnotenie ponúk podľa vopred nastavených hodnotiacich kritérií, so
stanovením poradia uchádzačov. Systém musí podporovať hodnotenie na ekonomicky
najvýhodnejšiu ponuku, ktorá je daná:
a) Nákladmi životného cyklu (TCO)
b) Najnižšou cenou

Strana 14 z 19

c) Najlepším pomerom ceny a kvality
1.17. Automatický prepočet mimoriadne nízkej cenovej ponuky uchádzačov, v prípade ak sa
vyhodnocujú aspoň 3 cenové ponuky.
1.18. Nástroj na vytváranie, archivovanie a editáciu šablón dokumentov podľa zákona
č. 343/2015 Z. z. Systém musí disponovať vlastnou sadou systémových šablón dokumentov
vytváraných podľa zákona č. 343/2015 Z. z. s automatickým vypĺňaním údajov dostupných v
systéme (v rozsahu podľa platnej legislatívy) s možnosťou ich úpravy. Pre všetky
podporované postupy podľa bodu 2.1 sa požadujú šablóny uvádzané v rámci verejného
obstarávania. Verejný obstarávateľ vyžaduje šablóny dokumentov v min. rozsahu:
a) Súťažné podklady
b) Zápisnice z otvárania a vyhodnotenie ponúk
c) Zápisnice zo splnenia podmienok účasti
d) Informácie o výsledku
e) Dokumentácie pre členov komisie
f) Správa podľa §24 ods. 3
g) Zoznamy záujemcov, uchádzačov, členov komisie
1.19. Do systémových šablón uvedených v bode 2.18 sa budú automaticky naťahovať údaje
dostupné v systéme v min. rozsahu:
a) Údaje definované v Oznámení o vyhlásení verejného obstarávania/ Výzve na predkladanie
ponúk
b) Zoznamy záujemcov, uchádzačov, členov komisie
c) Poradie uchádzačov a ich návrhy na plnenie kritérií
d) Podpisové tabuľky pre členov komisie
1.20. Export systémom generovaných dokumentov podľa bodu 2.18 a 2.19 do formátov .doc/docx,
.pdf.
1.21. Generovanie protokolov z elektronickej komunikácie, elektronického príjmu ponúk a
zverejňovania. Protokoly budú needitovateľnými logmi zo systému, ktoré sa budú týkať
akejkoľvek elektronickej komunikácie v systéme, vrátane doručenia ponúk.
1.22. Integrácia na ISZÚ prevádzkovaného Úradom pre verejné obstarávania SR. Systém musí
umožňovať prenos informácií do nasledujúcich formulárov ISZÚ.
1.22.1. Oznámenie o vyhlásení verejného obstarávania
1.22.2. Výzva na predkladanie ponúk
1.22.3. Oznámenie podľa § 166 zákona č. 343/2015 Z. z.
1.22.4. Oznámenie o výsledku verejného obstarávania
1.22.5. Referencie
Počet polí, do ktorých sa údaje prenášajú bude tvoriť minimálne 70% z celkového počtu
každého formulára.
1.23. Definovanie minimálne nasledujúcich rolí, ktoré musia byť delegovateľné iným
používateľom pomocou administrátorských nastavení:
1.23.1. používateľ administrujúci konkrétny postup zadávania zákazky
1.23.2. člen komisie na prípravu zákazky (vidí a administruje len prípravu)
1.23.3. člen komisie na vyhodnotenie (vidí a administruje proces hodnotenia)
1.23.4. pozorovateľ (vidí celú zákazku bez možnosti administrovania).
1.24. Reporting vytváranie štatistík a reportov. Systém automaticky dopĺňa údaje do
preddefinovaných reportov v min. rozsahu:
a) Dátum vyhlásenia verejného obstarávania a označenia VVO, v ktorom bolo verejné
obstarávanie vyhlásené
b) Dátumy otvárania ponúk/ ponúk časť „Ostatné“/ponúk časť „Kritériá“

Strana 15 z 19

c) Dátum podpisu a ukončenia zmluvy
d) Počet prijatých ponúk / účastníkov aukcie
e) Predpokladaná hodnota zákazky/ Zazmluvnená hodnota / Úspora.
1.25. Systém musí zaznamenávať všetky vykonané aktivity jednotlivých
prostredníctvom needitovateľných logov.

používateľov

2. Certifikovaná elektronická aukcia
2.1. Modul na realizáciu elektronických aukcií, ktorého prevádzkovateľ je držiteľom rozhodnutia
Úradu pre verejné obstarávanie, ktoré preukazuje, že systém spĺňa požiadavky kladené
zákonom č. 343/2015 Z. z. o verejnom obstarávaní a o zmene a doplnení niektorých zákonov
v znení neskorších predpisov a vyhláškou Úradu pre verejné obstarávanie č. 132/2016, ktorou
sa ustanovujú podrobnosti o postupe certifikácie systémov slúžiacich na uskutočnenie
elektronických aukcií v znení neskorších predpisov. Pod pojmom integrácia sa rozumie
odoslanie vstupov pre elektronickú aukciu, a po realizácii elektronickej aukcie
automatizované prijatie výstupov elektronickej aukcie.
2.2. Systém pre realizáciu elektronických aukcií musí byť pre neobmedzený počet elektronických
aukcií.
2.3. Virtuálna aukčná sieň musí byť certifikovaná v súlade s platnou legislatívou.
2.4. Systém pre realizáciu elektronických aukcií musí zabezpečovať všetky typy realizácie
elektronických aukcií vo vzťahu ku kritériám na vyhodnotenie ponúk (najnižšej cene,
najlepšieho pomeru ceny a kvality).
2.5. Systém pre realizáciu elektronických aukcií musí umožniť nastavenie rôznych hodnotiacich
kritérií (celková cena, percentuálna hodnota, bodová hodnota, škálovacie kritéria, pomocný
výpočet a pod.). Systém musí ďalej umožňovať v prípade elektronickej aukcie s využitím
kritéria „najlepší pomer ceny a kvality“ s neaukčnými kritériami poskytovať účastníkom
elektronickej aukcie informáciu o minimálnej ponukovej cene účastníka, ktorá priebežne
posunie ponuku na celkové 1. miesto v poradí.
2.6. Systém pre realizáciu elektronických aukcií musí umožniť nastavenie neobmedzeného
prístupu počtu kôl elektronickej aukcie s definíciou názvu, dĺžky kola v dňoch / hodinách /
minútach a nastavenie minimálneho / maximálneho kroku zníženia /zvýšenia ceny voči cene
účastníka / voči minimálnej cene alebo inej hodnote položky.
2.7. Systém pre realizáciu elektronických aukcií musí umožňovať nastavenie predlžovania kola v
posledných x minútach o ďalších x minút (počet predĺžení nesmie byť obmedzený). Systém
musí automaticky odpočítavať čas do konca jednotlivých kôl bez potreby / nutnosti
obnovovania obrazovky zo strany uchádzačov.
2.8. Systém pre realizáciu elektronických aukcií musí zobrazovať účastníkom poradie /
umiestnenie s možnosťou zobrazovania poradia do x pozície / zobrazovania poradia všetkým
účastníkom, tiež musí zobrazovať poradie za jednotlivé časti zákazky. Systém musí byť
nastaviteľný tak, aby nediskriminoval účastníkov z časového hľadiska po úplnom úvodnom
vyhodnotení ponúk a tiež musí umožniť zobrazenie zhodného poradia pri rovnakej hodnote
ponuky.
3. Elektronické žiadanky:
3.1. Evidencia a manažment žiadaniek na obstarávania a nákup
3.2. Notifikácia o doručení žiadaniek
3.3. Notifikácia žiadateľovi o realizácii žiadanky

Strana 16 z 19

3.4. Generovanie ročného plánu obstarávania
3.5. Reporting - vytváranie štatistík a reportov o žiadostiach
3.6. Prepojenie na modul Elektronické obstarávanie, ktoré umožní založenie novej súťaže priamo
z požiadavky (vrátane prenosu údajov)
4. Podpora:
4.1. Zabezpečenie bezpečnosti a plynulosti prevádzky informačného systému s dostupnosťou
minimálne 99,5%
4.2. Zabezpečenie súladu s aktuálne platnou legislatívou. Musí byť garantovaný súlad obsahu
systému s aktuálne platným znením zákona vždy ku dňu účinnosti novely zákona o verejnom
obstarávaní
4.3. Zálohovanie dát
4.4. Telefonická a e-mailová podpora počas pracovných dní minimálne v čase od 9:00-15:00 hod.,
v neobmedzenom rozsahu a množstve, v lehotách primeraných vzneseným požiadavkám a
prácnosti ich riešenia, najneskôr ale do 7 pracovných dní.
5. Implementácia systému a ďalšie požiadavky:
5.1. Úvodné školenie používateľov systému určených Objednávateľom.
5.2. Prvotné nastavenie systému v rozsahu: organizačná štruktúra a prístupy do systému

Strana 17 z 19

Príloha č. 2 Kalkulácia ceny a harmonogram
Jednorazové poplatky za implementáciu Systému ERANET. Objednávateľ sa zaväzuje zaplatiť
Poskytovateľovi poplatok (cenu) na základe faktúry vystavenej Poskytovateľom po riadnom
odovzdaní predmetu plnenia.
Názov položky predmetu zákazky

Cena bez DPH

Termín
odovzdania

Implementácia Systému ERANET - Modul: Elektronické
žiadanky

15.11.2018

Implementácia Systému ERANET – Modul: Verejné
obstarávanie

15.11.2018

Implementácia Systému ERANET – Modul: Firemný nákup

15.11.2018

Implementácia Systému ERANET – Modul: Elektronická
aukcia

15.11.2018

Integrácia Systému ERANET (Modul: Elektronické
žiadanky) na interný informačný systém SAP v rozsahu
a podľa požiadaviek Objednávateľa

31.03.2019

Ročný poplatok (cena) za uskutočnenie predmetu Zmluvy, pričom prvé obdobie, za ktoré sa bude
hradiť ročný poplatok začína od 16.11.2018. Objednávateľ sa zaväzuje zaplatiť Poskytovateľovi
poplatok (cenu) na základe faktúry vystavenej Poskytovateľom vždy na začiatku 12-mesačného
obdobia poskytovania plnenia.
Názov položky predmetu zákazky

Cena bez DPH

Prístup do Systému ERANET (Modul: Elektronické žiadanky) a súvisiace
služby v trvaní 12 mesiacov.
Prístup do Systému ERANET (Modul: Verejné obstarávanie) a súvisiace
služby v trvaní 12 mesiacov.
Prístup do Systému ERANET (Modul: Firemný nákup) a súvisiace služby
v trvaní 12 mesiacov.
Prístup do Systému ERANET (Modul: Elektronická aukcia) a súvisiace služby
v trvaní 12 mesiacov.

Strana 18 z 19

Jednorazové poplatky za rozvoj systému a súvisiacich služieb. Objednávateľ sa zaväzuje zaplatiť
Poskytovateľovi poplatok (cenu) na základe faktúry vystavenej Poskytovateľom po riadnom vykonaní
predmetu plnenia.

Názov položky predmetu zákazky

Cena bez DPH

Programátorské a konzultačné práce (1 človekodeň = 8 hodín)

Strana 19 z 19

