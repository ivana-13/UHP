ŽELEZNICE SLOVENSKEJ REPUBLIKY, BRATISLAV A
v skrátenej forme “ŽSR“
Klemensova 8, 813 61 Bratislava
Rámcová zmluva
o poskytnutí služby

A

Číslo: 3052/2018/5400/048

podľa § 269 ods. 2. zákona č.
513/1991 Zb. Obchodný zákonník
v znení neskorších predpisov (ďalej

Poskytovateľ:
Rackscale, s.r.o.
Tomáškova 64
831 04 Bratislava

C

IČO: 46 192 581
DIČ: xxxxxxxxxxxxx
D IČ DPH: xxxxxxxxxxxxxxx
Bank. spojenie: xxxxxxxxxxxxxxx
IBAN: xxxxxxxxxxxxxxxxxxxxxxxxxx
SWIFT/BIC: xxxxxxxxxxxxxxxxx
Zápis v Obchodnom registri Okresného
súdu Bratislava I
Oddiel: Sro
vložka č.: 73425/B

len „Rámcová zmluva“)

Objednávateľ: Železnice Slovenskej republiky, Bratislava
v skrátenej forme “ŽSR“
Klemensova 8, 813 61 Bratislava
Bankové spojenie: VÚB, a.s.
SWIFT/BIC: SUBASKBX
IBAN: SK11 0200 0000 3500 0470 0012
IČO: 0031364501
DIČ: 2020480121
IČ DPH: SK2020480121

Faktúru zaslať dvojmo na:
Železnice Slovenskej republiky, Bratislava v skrátenej forme “ŽSR“
Účtovné stredisko - Účtovné centrum Bratislava
Klemensova 8, 813 61 Bratislava
Konečný príjemca:
F
Železnice Slovenskej republiky, Bratislava
v skrátenej forme “ŽSR“
Železničné telekomunikácie
Kováčska 3, 832 06 Bratislava
Kontaktná osoba: xxxxxxxxxxxxxxxxxxxxxxxxxxxxxxxxxxxxxxx

B

E

Miesto plnenia:

G

Železničné telekomunikácie, Kováčska 3, 832 06
Bratislava
Lehota splatnosti faktúr (v dňoch): 30 dní

Táto Rámcová zmluva nadobúda platnosť okamihom jej podpísania oprávnenými zástupcami oboch zmluvných strán a účinnosť
H
v zmysle § 47a Občianskeho zákonníka v platnom znení dňom nasledujúcim po dni jej zverejnenia, ak v tejto Rámcovej zmluve nie
je uvedený neskorší deň nadobudnutia účinnosti. Neoddeliteľnou súčasťou tejto Rámcovej zmluvy sú Obchodné podmienky poskytnutia
služby pre rámcové zmluvy (ďalej aj „OPPSRZ“), s ktorými sú zmluvné strany oboznámené a akceptujú ich v plnom rozsahu. Ustanovenia
tejto Rámcovej zmluvy vrátane jej príloh majú prednosť pred ustanoveniami OPPSRZ.
Táto Rámcová zmluva je vyhotovená v 3 rovnopisoch, z toho Objednávateľ obdrží 2 rovnopisy a Poskytovateľ 1 rovnopis. Vo
I
všetkých písomnostiach súvisiacich s touto Rámcovou zmluvou musí byť z dôvodu zabezpečenia presnej identifikácie uvedené číslo
tejto Rámcovej zmluvy.

Špecifikácia služby

Lehota plnenia

Predmetom tejto Rámcovej zmluvy je poskytovanie služby:
J
K
„Zabezpečenie podpory licencií Veeam Availability Suite Enterprise Plus“ (ďalej aj ako
„služba“ alebo „predmet Rámcovej zmluvy“). Bližšia špecifikácia služby je uvedená v Prílohe č. 1,
ktorá tvorí neoddeliteľnú súčasť tejto Rámcovej zmluvy.
Do 36 mesiacov od

účinnosti zmluvy.

Maximálna cena za poskytnutie služby je: 185 900,00 € bez DPH
Táto Rámcová zmluva sa uzatvára na dobu určitú do 36 mesiacov odo dňa nadobudnutia
účinnosti tejto Rámcovej zmluvy. Rámcová zmluva zaniká uplynutím času, na ktorý bola
uzatvorená alebo vyčerpaním maximálnej ceny za poskytnutie služby, vždy skorším z uvedených
momentov.
Osoby oprávnené prijímať individuálne objednávky za Poskytovateľa sú:
1. xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
2. xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx

Objednávateľ:
Železnice Slovenskej republiky, Bratislava v
skrátenej forme “ŽSR“

M

Poskytovateľ:
Rackscale, s.r.o., Bratislava
dňa: 23.05.2018

N

dňa: 23.05.2018

dňa: 18.06.2018
Ing. Pavol Bulla
riaditeľ kancelárie GR ŽSR
Telefón
xxxxxxxxxxxxxxxxxxxx

Fax

E-mail
xxxxxxxxxxxxxxxxxxxxxxxxx

Ing. Marián Seman
konateľ
:

Ľubomír Očko
konateľ
IČO:
0031364501
DIČ:
2020480121
IČ DPH: SK2020480121

Železnice Slovenskej republiky, Bratislava v skrátenej forme “ŽSR“, právna forma: Iná právnická osoba zapísaná v Obchodnom
registri Okresného súdu Bratislava I, oddiel Po, vložka číslo 312/B

1

Obchodné podmienky poskytnutia služby pre rámcové zmluvy
( ďalej len „OPPSRZ“ )
I. Predmet Rámcovej zmluvy
1. Poskytovateľ sa zaväzuje po dobu trvania Rámcovej zmluvy poskytovať Objednávateľovi službu špecifikovanú v Prílohe č. 1
Rámcovej zmluvy, výhradne na základe individuálnych objednávok vystavených Objednávateľom formou e-mailu.
Objednávateľ sa zaväzuje za riadne poskytnutú službu zaplatiť dohodnutú cenu. Poskytovateľ sa zaväzuje poskytnúť službu
vo vlastnom mene a na vlastnú zodpovednosť. Poskytnutie služby sa považuje za splnené po overení rozsahu, kvality
služby/výsledku služby a úplnosti príslušných sprievodných dokladov, ak tieto sú podľa charakteru služby jej súčasťou a
potvrdení súpisu vykonaných služieb zo strany Objednávateľa, ktorého vzor tvorí Prílohu č. 3 Rámcovej zmluvy.
2. Zmluvné strany sa dohodli, že maximálna cena za poskytovanie služieb podľa Rámcovej zmluvy je predpokladaná a je
stanovená ako maximálna, t. j. maximálny finančný objem Rámcovej zmluvy, do výšky ktorého je Objednávateľ oprávnený
na základe svojich potrieb vystavovať individuálne objednávky v zmysle Rámcovej zmluvy. Objednávateľ nie je povinný
vyčerpať tento finančný objem do maximálnej výšky. Rozsah predmetu poskytnutia služby bude špecifikovaný
individuálnymi objednávkami Objednávateľa podľa podmienok stanovených v Rámcovej zmluve a v týchto OPPSRZ,
prostredníctvom ktorých dôjde k uzatvoreniu individuálnych zmlúv.
3. Zmluvné strany sa dohodli na nasledovnom režime individuálnych objednávok:
a) Objednávateľ odošle prostredníctvom e-mailu osoby oprávnenej zadávať individuálne objednávky za Objednávateľa
objednávku na dodanie služby Poskytovateľovi na e-mailovú adresu osoby oprávnenej prijímať individuálne
objednávky za Poskytovateľa. Osoby oprávnené zadávať individuálne objednávky za Objednávateľa a osoby
oprávnené prijímať individuálne objednávky za Poskytovateľa sú osoby určené v Rámcovej zmluve.
b) Obsahovou náležitosťou individuálnej objednávky, ktorá bude vytvorená v systéme SAP, je najmä špecifikácia
požadovanej služby, ktorá podľa povahy Rámcovej zmluvy môže zahŕňať bližšie vymedzenie požadovanej služby,
rozsah služby, miesto a lehotu dodania služby.
c) V prípade, ak je individuálna objednávka v rozpore s Rámcovou zmluvou, jej prílohami alebo OPPSRZ, Poskytovateľ
je povinný bezodkladne upozorniť Objednávateľa na tento rozpor. Ustanovenia Rámcovej zmluvy, jej prílohy alebo
OPPSRZ majú prednosť pred individuálnou objednávkou.
d) Individuálna objednávka je doručená Poskytovateľovi momentom doručenia e-mailovej individuálnej objednávky
Objednávateľa na e-mailovú adresu osoby oprávnenej prijímať individuálne objednávky za Poskytovateľa.
Poskytovateľ je povinný doručenú individuálnu objednávku Objednávateľa zaslanú e-mailom prijať a prijatie
individuálnej objednávky bezodkladne potvrdiť e-mailom na e-mailovú adresu osoby, ktorá odoslala individuálnu
objednávku.
e) Momentom doručenia individuálnej objednávky vzniká individuálna zmluva na poskytnutie služby (ďalej len
„Individuálna zmluva), ktorá je pre zmluvné strany záväzná a Poskytovateľ je povinný na jej základe dodať
Objednávateľovi službu podľa špecifikácie uvedenej v individuálnej objednávke.
4. Zmluvné strany sa dohodli, že Objednávateľ je povinný zaplatiť Poskytovateľovi odplatu zodpovedajúcu skutočne
poskytnutej službe za predpokladu, že táto bola poskytnutá podľa Individuálnej zmluvy.
II. Cena
1. Cena za poskytnutie služby je dohodnutá v súlade so zákonom NR SR č.18/1996 Z. z. o cenách v znení neskorších
predpisov. Dohodnutá cena uvedená v Rámcovej zmluve je bez DPH. K cene bude účtované DPH v zmysle platných
právnych predpisov.
2. Ak Objednávateľ zistí, že došlo k poklesu cien porovnateľnej služby na relevantnom trhu, t.j. ceny za danú službu na trhu sú
nižšie, než ceny určené Rámcovou zmluvou, Poskytovateľ sa zaväzuje, odo dňa doručenia oznámenia o zistenom poklese
ceny služby od Objednávateľa, dodávať službu za cenu najviac v sume priemeru medzi tromi najnižšími cenami danej
služby zistenými na trhu. Takto určená nová, znížená cena služby bude uvedená v oznámení o zistenom poklese ceny
služby. Objednávateľ bude porovnávať ceny danej služby prvý krát najskôr po uplynutí šiestich mesiacov odo dňa účinnosti
Rámcovej zmluvy, následne každý kalendárny polrok. Porovnávaným obdobím bude obdobie šiestich mesiacov
bezprostredne predchádzajúcich vykonávanému porovnávaniu cien a následnému určovaniu cien podľa tohto bodu, pričom
Objednávateľ vezme do úvahy aspoň tri cenové ponuky na identické alebo porovnateľné služby. Objednávateľ vždy oznámi
Poskytovateľovi zistenie o poklese ceny služby, ak k takémuto zisteniu dospeje, ešte pred vystavením individuálnej
objednávky na túto službu. Spolu s týmto oznámením zašle Objednávateľ Poskytovateľovi i rozbor porovnania cien danej
služby, ktorým pokles ceny a určenie novej, zníženej ceny deklaruje. Po oznámení o poklese ceny služby a doručení
individuálnej objednávky bude Poskytovateľ fakturovať službu už v nových cenách.
III. Čas a miesto poskytovania služby
Poskytovateľ sa zaväzuje poskytovať služby v lehote a mieste rámcovo vymedzenom v Rámcovej zmluve, a podrobne
vymedzenom v individuálnej objednávke. Lehota môže byť definovaná podľa povahy poskytovanej služby ako minimálny
čas na nástup uskutočňovania služby, celková doba uskutočňovania služby alebo maximálna doba na uskutočnenie služby.
IV. Platobné podmienky, zmluvné pokuty a náhrada škody
1. Lehota splatnosti faktúr je 30 dní od doručenia faktúry Objednávateľovi. Objednávateľ neposkytuje zálohy ani preddavky na
cenu služby. Úhrada faktúry bude realizovaná prevodným príkazom na účet Poskytovateľa uvedený v Rámcovej zmluve.
Akákoľvek zmena účtu sa považuje za zmenu Rámcovej zmluvy, ktorú je možné vykonať len na základe dodatku
uzatvoreného v súlade s Rámcovou zmluvou. Objednávateľ nie je v omeškaní s úhradou faktúry, ak v posledný deň lehoty
splatnosti zadá príkaz na jej úhradu svojmu peňažnému ústavu.
2. Poskytovateľ je oprávnený fakturovať v deň poskytnutia služby/výsledku služby, ale najneskôr do 15 pracovných dní odo
dňa poskytnutia, ak nie je v Rámcovej zmluve určený presný spôsob fakturácie (napr. mesačne/štvrťročne).
3. Faktúra musí obsahovať všetky náležitosti v zmysle platných právnych predpisov. Okrem toho musí faktúra obsahovať aj
číslo Rámcovej zmluvy. Prílohou každej faktúry bude fotokópia individuálnej objednávky Objednávateľa a Objednávateľom
odsúhlasený a potvrdený súpis vykonaných služieb. Predpokladom pre zaplatenie konečnej faktúry je dodanie
dokumentácie, špecifikácie a atestov o vykonaných skúškach a iných listín, ak tieto sú podľa charakteru služby jej súčasťou
a súpis všetkých doterajších faktúr vzťahujúcich sa k predmetu Rámcovej zmluvy podľa predmetu konečnej faktúry.
4. Faktúru môže Poskytovateľ zaslať aj elektronickou formou vo formáte PDF. Informácie o možnosti elektronického zasielania
faktúry sú uvedené na stránke www.zsr.sk; avšak doklad, ktorý má tvoriť prílohu faktúry podľa bodu 3. tohto článku doručí
Poskytovateľ ako prílohu k faktúre v tlačenej podobe. V taktom prípade lehota splatnosti začína plynúť odo dňa doručenia
posledného dokladu (faktúry alebo jej príloh/y) Objednávateľovi.
5. V prípade, že faktúra nebude obsahovať požadované náležitosti a/alebo nebude mať požadované prílohy, Objednávateľ je
oprávnený faktúru vrátiť Poskytovateľovi na prepracovanie a/alebo doplnenie najneskôr do 15 pracovných dní od jej
doručenia s tým, že nová lehota splatnosti začne plynúť dňom doručenia opravenej a/alebo doplnenej faktúry.

2

6. Za nedodržanie lehoty splatnosti faktúry je Poskytovateľ oprávnený požadovať úrok z omeškania v zmysle ustanovení
Obchodného zákonníka.
7. Za nedodržanie lehoty plnenia uvedeného v Rámcovej zmluve alebo v Individuálnej objednávke je Poskytovateľ povinný
uhradiť Objednávateľovi zmluvnú pokutu vo výške 0,1 % z ceny služby s vykonaním ktorej je Poskytovateľ v omeškaní,
vrátane DPH za každý deň omeškania aj začatý, najmenej však vo výške 30 € za každý deň omeškania aj začatý. Právo
Objednávateľa na náhradu škody tým nie je dotknuté.
8. V prípade omeškania Poskytovateľa s odstránením reklamovanej vady v zmysle článku V. bodu 5. týchto OPPSRZ je
Poskytovateľ povinný zaplatiť Objednávateľovi zmluvnú pokutu vo výške 1 % z ceny reklamovanej časti predmetu plnenia
za každý, i začatý deň omeškania, najmenej však vo výške 30 € za každý aj začatý deň omeškania.
9. V prípade, že Poskytovateľ aj napriek upozorneniu zo strany Objednávateľa nedodržuje technologické postupy a neplní
kvalitatívno-technické parametre a podmienky poskytovania služby, ktoré boli stanovené Rámcovou zmluvou, internými
predpismi Objednávateľa, platnými technickými normami a/alebo všeobecne záväznými právnymi predpismi, má
Objednávateľ právo na zaplatenie zmluvnej pokuty vo výške 5 % z maximálnej ceny predmetu Rámcovej zmluvy dojednanej
v časti J Rámcovej zmluvy, a to za každé takéto porušenie. Právo Objednávateľa na náhradu škody tým nie je dotknuté.
10. V prípade, že Poskytovateľ nepodpísal Dohodu o zaistení bezpečnosti a ochrany zdravia osôb pri práci v priestoroch ŽSR
v zmysle článku V. bod 1. písmeno e) týchto OPPSRZ, z dôvodov na strane Poskytovateľa, má Objednávateľ právo na
zaplatenie zmluvnej pokuty vo výške 5 % z maximálnej ceny predmetu Rámcovej zmluvy dojednanej v časti J Rámcovej
zmluvy. Právo Objednávateľa na náhradu škody tým nie je dotknuté.
11. Poskytovateľ sa zaväzuje, že svoje pohľadávky voči Objednávateľovi nepostúpi (ani s nimi nebude inak obchodovať) tretej
strane bez písomného súhlasu Objednávateľa. V prípade porušenia tohto dojednania je Poskytovateľ povinný uhradiť
Objednávateľovi zmluvnú pokutu vo výške 20 % z hodnoty pohľadávky, ktorú postúpil. Pre vylúčenie akýchkoľvek
pochybností týmto nie je dotknutá neplatnosť takéhoto úkonu. Právo Objednávateľa na náhradu škody tým nie je dotknuté.
12. Poskytovateľ najneskôr ku dňu podpisu Rámcovej zmluvy predložil Objednávateľovi vyhlásenie o tom či je závislou osobou
voči ŽSR v zmysle § 2 písm. n) zákona č. 595/2003 Z.z. o dani z príjmov v znení neskorších predpisov. Každú zmenu
súvisiacu s personálnym, ekonomickým alebo iným prepojením voči ŽSR v súvislosti s ustanovením § 2 písm. n) zákona č.
595/2003 Z. z. o dani z príjmov v znení neskorších predpisov je Poskytovateľ povinný Objednávateľovi písomne oznámiť
a to do 5 dní odo dňa vzniku zmeny. V prípade porušenia tejto povinnosti je poskytovateľ povinný uhradiť Objednávateľovi
zmluvnú pokutu vo výške 500 €, za každé takéto porušenie.
13. Poskytovateľ zodpovedá za škody, ktoré spôsobí Objednávateľovi alebo tretím osobám v súvislosti s výkonom služby podľa
Rámcovej zmluvy. Ak vznikne Objednávateľovi škoda na veciach, právach alebo iných majetkových hodnotách v dôsledku
porušenia povinností uvedených v Rámcovej zmluve zo strany Poskytovateľa, je Poskytovateľ za tieto škody zodpovedný
a je povinný Objednávateľovi uhradiť tieto vzniknuté škody. Formou úhrady vzniknutej škody je peňažná náhrada vzniknutej
škody. Ak škodu spôsobila tretia osoba, ktorej Poskytovateľ zveril plnenie svojej povinnosti, za škodu zodpovedá
Poskytovateľ.
V. Práva a povinnosti zmluvných strán
1. Povinnosti Poskytovateľa:
a) zodpovedá za rozsah a kvalitu služby vo vzťahu k požadovaným výkonom a zodpovedá za nedostatky a vady
v súlade s podmienkami stanovenými všeobecne záväznými právnymi, technickými a hygienickými predpismi,
b) vykonáva činnosti spojené s predmetom Rámcovej zmluvy len prostredníctvom odborne spôsobilých osôb,
c) vykonáva činnosti spojené s vykonaním služieb na vlastnú zodpovednosť, v súlade s podmienkami dohodnutými
v Rámcovej zmluve a v súlade s príslušnými všeobecne záväznými právnymi predpismi platnými na území Slovenskej
republiky a internými predpismi Objednávateľa, vzťahujúcimi sa na vykonávané služby, najmä predpismi upravujúcimi
zaistenie bezpečnosti a ochrany zdravia pri práci (ako napr. zákon č. 124/2006 Z.z. o bezpečnosti a ochrane zdravia
pri práci v znení neskorších predpisov, interného predpisu Objednávateľa ŽSR Z 2 „Bezpečnosť zamestnancov
v podmienkach ŽSR“, vyhláška č. 147/2013 Z.z., ktorou sa ustanovujú podrobnosti na zaistenie bezpečnosti a
ochrany zdravia pri stavebných prácach a prácach s nimi súvisiacich a podrobnosti o odbornej spôsobilosti na výkon
niektorých pracovných činností) a oblasť ochrany životného prostredia. Poskytovateľ podpisom Rámcovej zmluvy
potvrdzuje, že sú mu známe interné predpisy Objednávateľa súvisiace s vykonávanou službou a že mu tieto interné
predpisy boli dané k dispozícii,
d) zodpovedá za bezpečnosť svojich zamestnancov a iných osôb konajúcich za Poskytovateľa a dodržiavanie
ustanovení bezpečnostných predpisov. Poskytovateľ je povinný preukázateľne poučiť všetkých zamestnancov ako aj
iné osoby poskytujúce služby o pravidlách bezpečnosti a ochrany zdravia pri práci. Poskytovateľ sa zaväzuje a je
povinný dodržať pokyny a ustanovenia interného predpisu Objednávateľa ŽSR Z 2 „Bezpečnosť zamestnancov
v podmienkach ŽSR“,
e) je povinný uzatvoriť s Objednávateľom Písomnú dohodu o zaistení bezpečnosti a ochrane zdravia pri práci
v priestoroch ŽSR v zmysle zákona NR SR č. 124/2006 Z. z. zákon o bezpečnosti a ochrane zdravia pri práci
a o zmene a doplnení niektorých zákonov v znení neskorších právnych úprav a čl. 452 interného predpisu ŽSR Z 2
„Bezpečnosť zamestnancov v podmienkach ŽSR“ najneskôr do začatia vykonávania služieb v zmysle Rámcovej
zmluvy. Bez uzatvorenia tejto dohody Poskytovateľ nie je oprávnený začať vykonávať služby v zmysle Rámcovej
zmluvy. Poskytovateľ vyhlasuje, že s Podkladom pre vypracovanie Písomnej dohody o zaistení bezpečnosti
a ochrany zdravia osôb pri práci v priestoroch ŽSR, ktorý tvorí Prílohu č. 5 týchto OPPSRZ sa riadne oboznámil
a podmienky v ňom uvedené v plnom rozsahu akceptuje. Pokiaľ Poskytovateľ neuzavrie túto dohodu, je Objednávateľ
oprávnený postupovať podľa čl. VI. bod 2. písmeno e) týchto OPPSRZ,
f)
je povinný bez meškania a písomne informovať Objednávateľa o vzniku akejkoľvek udalosti, ktorá bráni alebo sťažuje
poskytnutie služieb,
g) je povinný zúčastniť sa pred začiatkom poskytovania služby poučenia o miestnych pomeroch z hľadiska podmienok
prevádzky a BOZP, ktoré vykoná určený zástupca Objednávateľa. Poskytovateľ je povinný následne poučiť všetkých
svojich zamestnancov ako aj iné osoby poskytujúce služby za Poskytovateľa o miestnych pomeroch z hľadiska
podmienok prevádzky a BOZP.
2. Povinnosti Objednávateľa:
a) poskytnúť Poskytovateľovi súčinnosť pri poskytovaní služieb,
b) ihneď a bezodkladne upozorňovať na nedostatky a vady pri poskytovaní služieb a umožniť v primeranom čase ich
odstránenie.
3. Prevzatie služby môže byť Objednávateľom odmietnuté pre vady a to až do ich odstránenia.
4. Záručná doba, pokiaľ je zmluvnými stranami dohodnutá, začína plynúť odo dňa potvrdenia súpisu vykonaných služieb zo
strany Objednávateľa.
5. Vady poskytnutej služby musí Objednávateľ bez zbytočného odkladu reklamovať písomne s uvedením popisu, ako sa
prejavujú. Poskytovateľ je povinný písomne sa vyjadriť k reklamácii do 10 pracovných dní po jej doručení. Ak sa v tejto
lehote nevyjadrí, bude to znamenať jeho súhlas s opodstatnenosťou reklamácie. Vady je Poskytovateľ povinný odstrániť

3

bezodkladne a bezodplatne, najneskôr v lehote do 15 dní odo dňa uplatnenia reklamácie zo strany Objednávateľa.
V prípade, že Poskytovateľ vady v tejto lehote neodstráni, má Objednávateľ oprávnenie odstrániť vady sám alebo
prostredníctvom tretích osôb na náklady Poskytovateľa. Tým nie je dotknuté právo Objednávateľa na zmluvnú pokutu
a/alebo náhradu škody.
VI. Ukončenie zmluvného vzťahu
1. Rámcová zmluva môže zaniknúť:
a)
dohodou zmluvných strán, ktorej súčasťou je i vysporiadanie vzájomných záväzkov a pohľadávok,
b)
odstúpením od Rámcovej zmluvy v prípadoch uvedených v § 344 a nasl. Obchodného zákonníka alebo v prípadoch
uvedených v Rámcovej zmluve alebo v bodoch 3, 4, 5 a 6 tohto článku týchto OPPSRZ,
c)
písomným oznámením Objednávateľa ak nastanú dôvody podľa bodu 2 tohto článku týchto OPPSRZ.
2. Objednávateľ je oprávnený písomne oznámiť Poskytovateľovi, že Rámcová zmluva zaniká, ak nastali nasledovné dôvody:
a)
ak Objednávateľ zistí, že Poskytovateľ nemá splnenú povinnosť vyplatenia odmeny zo zmluvy s osobou, ktorá je
alebo bola jeho subdodávateľom v súvislosti s plnením Rámcovej zmluvy,
b)
Poskytovateľ bol právoplatným rozhodnutím súdu vymazaný z registra partnerov verejného sektora alebo mu bol
právoplatným rozhodnutím Úradu pre verejné obstarávanie uložený zákaz účasti vo verejnom obstarávaní,
c)
ak sa vyhlásenie Poskytovateľa podľa bodu 2 článku VII. OPPSRZ ukáže ako nepravdivé alebo po tom čo sa
Poskytovateľ partnerom verejného sektora stal a nepodal v lehote podľa bodu 2 v článku VII. návrh na zápis do
registra partnerov verejného sektora,
d)
ak sa na plnení Rámcovej zmluvy resp. objednávky podieľa resp. podieľal subdodávateľ, ktorý je partnerom verejného
sektora a nie je zapísaný v registri partnerov verejného sektora. Doručením písomného oznámenia podľa tohto bodu
Rámcová zmluva zanikne (s účinkami ex nunc).
3. Nasledovné porušenia zmluvných povinností zo strany Poskytovateľa sa považujú za podstatné s právom Objednávateľa
bez ďalšieho od Rámcovej zmluvy písomne odstúpiť:
a)
ak sa Poskytovateľ sa dostal do omeškania s vykonaním služby o viac ako 15 dní,
b)
ak Poskytovateľ nedodržuje technologické postupy a neplní kvalitatívno-technické parametre a podmienky
vykonávania služieb, ktoré boli stanovené Rámcovou zmluvou, a všeobecne záväznými právnymi predpismi, platnými
slovenskými technickými normami a internými predpismi Objednávateľa, pričom nárok Objednávateľa na zmluvnú
pokutu a náhradu škody tým nie sú dotknuté,
c)
ak Poskytovateľ nezačne, preruší alebo zastaví vykonávanie služieb z iných dôvodov ako dôvodov na strane
Objednávateľa alebo z dôvodov skutočností, ktoré Poskytovateľ nemohol predvídať v čase uzatvorenia Rámcovej
zmluvy ani pri vynaložení náležitej starostlivosti, ktorú možno od neho požadovať,
d)
ak Poskytovateľ, z dôvodov na jeho strane, nepodpísal s Objednávateľom dohodu o zaistení bezpečnosti a ochrane
zdravia osôb pri práci v priestoroch ŽSR v zmysle článku V. bodu 1. písm. e) týchto OPPSRZ,
e)
ak Poskytovateľ nesplní ktorúkoľvek z povinností podľa článku VIII bod 2 až 7 týchto OPPSRZ.
4. Objednávateľ je oprávnený okrem prípadov uvedených v bode 3 tohto článku OPPSRZ odstúpiť od Rámcovej zmluvy aj
v prípade, ak Poskytovateľ porušil ďalšie povinnosti, ktoré mu vyplývajú z ustanovení Rámcovej zmluvy, týchto OPPSRZ,
individuálnych zmlúv, alebo z ustanovení príslušných právnych predpisov. Objednávateľ je v tomto prípade oprávnený
odstúpiť od Rámcovej zmluvy už po druhom porušení ktorejkoľvek povinnosti zo strany Poskytovateľa, pričom Objednávateľ
po prvom porušení povinnosti písomne upozorní Poskytovateľa na porušenie zmluvných podmienok alebo ustanovení
právnych predpisov s upozornením, že pri ďalšom porušení ktorejkoľvek povinnosti odstúpi od Rámcovej zmluvy.
Objednávateľ v upozornení uvedie lehotu na nápravu, ak sa vyžaduje.
5. Poskytovateľ je oprávnený odstúpiť od Rámcovej zmluvy okrem prípadov uvedených v § 344 a nasl. Obchodného
zákonníka aj v prípade, ak sa Objednávateľ dostane do omeškania s úhradou faktúry vystavenej podľa článku IV. bod 1.
týchto OPPSRZ o viac ako 60 dní.
6. Poskytovateľ je oprávnený od Rámcovej zmluvy odstúpiť aj v prípade, ak Objednávateľ opakovane závažným spôsobom
poruší ďalšie povinnosti, ktoré mu vyplývajú z ustanovení Rámcovej zmluvy, týchto OPPSRZ, alebo z ustanovení
príslušných právnych predpisov. Poskytovateľ je v tomto prípade oprávnený odstúpiť od Rámcovej zmluvy už po druhom
porušení ktorejkoľvek povinnosti zo strany Objednávateľa, pričom Poskytovateľ po prvom porušení povinnosti písomne
upozorní Objednávateľa na porušenie zmluvných podmienok alebo ustanovení právnych predpisov s upozornením, že pri
ďalšom porušení ktorejkoľvek povinnosti odstúpi od Rámcovej zmluvy. Poskytovateľ v upozornení uvedie lehotu na
nápravu, ak sa vyžaduje.
7. Odstúpením od Rámcovej zmluvy podľa tohto článku zanikajú všetky práva a povinnosti strán z Rámcovej zmluvy s
výnimkou nároku na náhradu škody vzniknutej porušením Rámcovej zmluvy, nárokov na dovtedy vzniknuté zmluvné resp.
zákonné sankcie a úroky z omeškania, nárokov vyplývajúcich z ustanovení Rámcovej zmluvy o poskytovaní záruky a
zodpovednosti za vady za časť predmetu Rámcovej zmluvy, ktorá bola do momentu odstúpenia zrealizovaná, ako aj
s výnimkou povinností súvisiacich s odovzdaním a prevzatím časti predmetu Rámcovej zmluvy vykonanej do momentu
odstúpenia, povinností Poskytovateľa podľa bodu 9 tohto článku týchto OPPSRZ, zmluvných ustanovení týkajúcich sa voľby
práva alebo voľby Obchodného zákonníka, riešenia sporov medzi zmluvnými stranami a iných ustanovení, ktoré podľa
prejavenej vôle strán alebo vzhľadom na svoju povahu majú trvať aj po ukončení Rámcovej zmluvy.
8. Zmluvné strany sa dohodli, že odstúpenie od Rámcovej zmluvy bude účinné odo dňa jeho doručenia druhej zmluvnej
strane. V prípade odstúpenia od Rámcovej zmluvy predmet Rámcovej zmluvy alebo jeho časť, ktorá bola vykonaná
a uhradená do momentu odstúpenia, sa stáva výhradným majetkom Objednávateľa.
9. Po odstúpení od Rámcovej zmluvy je Poskytovateľ povinný:
a)
počínať si tak, aby sa zabránilo škode bezprostredne hroziacej Objednávateľovi nedokončením predmetu plnenia
príp. minimalizovali straty a za tým účelom vykonať všetky potrebné opatrenia,
b)
odovzdať Objednávateľovi všetky podklady potrebné na dokončenie predmetu plnenia, ako aj podklady, ktoré
poskytovateľ získal v rozsahu Objednávateľom poskytnutej súčinnosti,
c)
písomne informovať Objednávateľa o všetkých skutočnostiach nevyhnutných pre dokončenie predmetu plnenia.
10. Po odstúpení od Rámcovej zmluvy zo strany Poskytovateľa pre porušenie povinností Objednávateľom je Objednávateľ
povinný uhradiť predmet Rámcovej zmluvy, alebo jeho časť, ktorú prevzal do momentu odstúpenia.
11. Ak Rámcová zmluva zanikne inak ako splnením, s výnimkou prípadu ak zánik Rámcovej zmluvy spôsobil Poskytovateľ
porušením svojich povinností, Poskytovateľovi vzniká nárok na zaplatenie rozpracovanej časti predmetu Rámcovej zmluvy
určenej percentuálnym podielom zo zmluvne dohodnutej ceny. Rozpracovanosť určením percentuálneho podielu zo
zmluvnej ceny musí byť zmluvnými stranami písomne odsúhlasená najneskôr do 14 dní odo dňa zániku Rámcovej zmluvy.
Pokiaľ v tejto dobe nedôjde medzi zmluvnými stranami k vzájomnej dohode, každá zo zmluvných strán je oprávnená na
vlastné náklady požiadať o určenie rozpracovanosti znalca.
12. Popri nároku zmluvnej strany na odstúpenie od Rámcovej zmluvy podľa tohto článku OPPSRZ, vzniká oprávnenej strane
nárok na odstúpenie od Individuálnej zmluvy, na plnenie ktorej sa viaže dôvod odstúpenia od Rámcovej zmluvy, pričom je
výlučne na rozhodnutí zmluvnej strany, či si uplatní právo na odstúpenie od Rámcovej zmluvy alebo právo na odstúpenie od

4

Individuálnej zmluvy. Ustanovenia tohto článku OPPSRZ o odstúpení od Rámcovej zmluvy sa primerane použijú aj na
odstúpenie od Individuálnej zmluvy. Odstúpením od Individuálnej zmluvy nie je dotknutá platnosť Rámcovej zmluvy.
13. Objednávateľ môže Rámcovú zmluvu vypovedať len písomne, a to aj bez udania dôvodu. Výpovedná lehota je 2 (dva)
kalendárne mesiace a začína plynúť prvým dňom kalendárneho mesiaca nasledujúceho po kalendárnom mesiaci, v ktorom
bola písomná výpoveď Rámcovej zmluvy doručená Poskytovateľovi. Uplynutím výpovednej lehoty rámcová zmluva zaniká.
VII. Postavenie Poskytovateľa
1. V prípade, že Poskytovateľ deklaruje, že má implementovaný systém manažérstva kvality, environmentu alebo bezpečnosti
(certifikovaný alebo necertifikovaný), je povinný na základe žiadosti Objednávateľa umožniť povereným zamestnancom
Objednávateľa vykonať vo svojich prevádzkach audit zameraný na overenie dodržiavania tohto systému.
2. Poskytovateľ vyhlasuje, že ku dňu podpísania Rámcovej zmluvy:
☐je zapísaný v registri partnerov verejného sektora v zmysle zákona č. 315/2016 Z. z. o registri partnerov verejného
sektora a o zmene a doplnení niektorých zákonov (ďalej len „RPVS“) a tiež každý Poskytovateľovi známy subdodávateľ
v priamom alebo nepriamom rade, ktorý je partnerom verejného sektora je zapísaný v RPVS. Ďalej Poskytovateľ vyhlasuje,
že ku dňu podpísania Rámcovej zmluvy má ako partner verejného sektora alebo má osoba, ktorá plní povinnosti
oprávnenej osoby pre Poskytovateľa v zmysle zákona o RPVS (ďalej len „oprávnená osoba“), splnené všetky povinnosti,
ktoré pre Poskytovateľa ako partnera verejného sektora alebo pre oprávnenú osobu vyplývajú zo zákona o RPVS. Zmluvné
strany sa dohodli, že ak sa vyhlásenia podľa tohto bodu ukážu ako nepravdivé, Objednávateľ nie je v omeškaní s plnením
podľa Rámcovej zmluvy resp. objednávky až do splnenia povinnosti Poskytovateľa resp. oprávnenej osoby.
☐nie je partnerom verejného sektora v zmysle zákona č. 315/2016 Z. z. o registri partnerov verejného sektora a o zmene a
doplnení niektorých zákonov. V prípade, že sa Poskytovateľ po podpise Zmluvy partnerom verejného sektora stane, je
povinný o tejto skutočnosti písomne informovať Objednávateľa najneskôr do 5 dní odo dňa nadobudnutia účinnosti
právneho úkonu, na základe ktorého sa Poskytovateľ partnerom verejného sektora stal. V rovnakej lehote sa Poskytovateľ
zaväzuje podať na registrujúci orgán návrh na zápis do RPVS. V prípade, ak Poskytovateľ nepodá návrh na zápis do RPVS
spôsobom dojednaným v tomto bode, je Poskytovateľ povinný uhradiť Objednávateľovi zmluvnú pokutu vo výške 5 % z
maximálnej ceny za poskytnutie služby dojednanej v časti J Zmluvy.
3. Ak je Poskytovateľ zapísaný v RPVS, Poskytovateľ je povinný Objednávateľovi písomne oznamovať každú zmenu
zapísaných údajov o jeho osobe v RPVS alebo jeho výmaz z RPVS najneskôr do 5 dní odo dňa vykonania zmeny
zapísaných údajov alebo výmazu v RPVS. V prípade omeškania Poskytovateľa so splnením tejto povinnosti, je
Poskytovateľ povinný uhradiť Objednávateľovi zmluvnú pokutu vo výške 50 € za každý, i začatý deň omeškania.
4. Poskytovateľ sa zaväzuje zabezpečiť, aby sa na plnení Rámcovej zmluvy resp. objednávky nepodieľal subdodávateľ
v ktoromkoľvek rade (i) ktorý je partnerom verejného sektora a nie je zapísaný v registri partnerov verejného sektora alebo
(ii) ktorý, ak je partnerom verejného sektora alebo osoba, ktorá plní povinnosti oprávnenej osoby pre subdodávateľa ako
partnera verejného sektora v zmysle zákona o RPVS, si neplní povinnosti podľa zákona o RPVS. Ak Poskytovateľ poruší
túto povinnosť je Objednávateľ oprávnený uplatniť si voči Poskytovateľovi zmluvnú pokutu vo výške 5% z maximálnej ceny
za poskytnutie služby dojednanej v časti J Zmluvy, minimálne však vo výške 300 € za každý jednotlivý prípad (jedného
subdodávateľa). Zmluvnú pokutu možno za porušenie tejto povinnosti vo vzťahu k tomu istému subdodávateľovi udeliť aj
opakovane, maximálne však 1x za kalendárny mesiac.
5. Po dobu omeškania Poskytovateľa ako partnera verejného sektora alebo oprávnenej osoby s plnením niektorej povinnosti
podľa zákona o RPVS, Objednávateľ nie je v omeškaní s plnením podľa Rámcovej zmluvy resp. objednávky až do splnenia
povinnosti Poskytovateľa resp. oprávnenej osoby.
6. Poskytovateľ nesmie byť v čase uzatvorenia Rámcovej zmluvy v úpadku, tak ako je definovaný v zmysle zákona č. 7/2005
Z. z. o konkurze a reštrukturalizácii a o zmene a doplnení niektorých zákonov.
7. Poskytovateľ nesmie previesť svoje práva vyplývajúce z Rámcovej zmluvy bez predchádzajúceho písomného súhlasu
Objednávateľa. V opačnom prípade je takýto prevod práv neplatný.
VIII. Povinnosti Poskytovateľa v súvislosti s priamymi subdodávateľmi
1. Poskytovateľ zodpovedá za konanie, neplnenie, nedbanlivosť, opomenutie povinností alebo potrebného konania riadne
a včas svojich subdodávateľov tak, ako by išlo o konanie, neplnenie, nedbanlivosť, opomenutie povinností alebo
potrebného konania riadne a včas samotného Poskytovateľa.
2. Poskytovateľ je oprávnený poveriť časťou plnenia predmetu Rámcovej zmluvy len tých subdodávateľov, ktorí sú uvedení
v zozname subdodávateľov, ktorý tvorí Prílohu č. 4 Rámcovej zmluvy (ďalej len „zoznam priamych subdodávateľov“).
3. Poskytovateľ je oprávnený počas trvania Rámcovej zmluvy zmeniť subdodávateľa uvedeného v zozname priamych
subdodávateľov len s predchádzajúcim písomným súhlasom Objednávateľa. V písomnej žiadosti Poskytovateľa o udelenie
súhlasu je Poskytovateľ povinný uviesť o subdodávateľovi všetky údaje uvedené v zozname priamych subdodávateľov.
Objednávateľ písomne upovedomí Poskytovateľa o svojom rozhodnutí v lehote do 5 kalendárnych dní odo dňa doručenia
žiadosti o súhlas, v ktorom v prípade neudelenia súhlasu uvedie príslušné dôvody. Ak sa Odberateľ v lehote podľa
predchádzajúcej vety k žiadosti Poskytovateľa nevyjadrí, znamená to súhlas Odberateľa so subdodávateľom.
4. Ak Objednávateľ zistí, že subdodávateľ nie je schopný plniť si svoje záväzky alebo nevykonáva príslušnú časť predmetu
Rámcovej zmluvy riadne, môže od Poskytovateľa okamžite požadovať náhradu za subdodávateľa. Poskytovateľ je povinný
spôsobom podľa bodu 4 tohto článku VIII. žiadosti o náhradu vyhovieť najneskôr do 30 dní odo dňa doručenia žiadosti
Objednávateľa alebo v tejto lehote Objednávateľovi oznámiť, že príslušný predmet plnenia bude plniť sám. Požiadavka
Objednávateľa na zmenu subdodávateľa podľa tohto bodu, nemá vplyv na povinnosť Poskytovateľa plniť na základe
Rámcovej zmluvy riadne a včas.
5. Ak počas plnenia Rámcovej zmluvy dôjde k zmene v subdodávateľoch, Poskytovateľ je povinný predložiť Objednávateľovi
aktuálny zoznam priamych subdodávateľov do 5 pracovných dní odo dňa uzatvorenia zmluvy s novým subdodávateľom
(doplnenie subdodávateľa do zoznamu) alebo odo dňa skočenia zmluvy so subdodávateľom (vynechanie subdodávateľa zo
zoznamu bez náhrady). Aktuálny zoznam bude predložený v rozsahu údajov podľa Prílohy č. 4 Rámcovej zmluvy. Na
požiadanie Objednávateľa je Poskytovateľ povinný Objednávateľovi preukázať deň uzavretia zmluvy s novým
subdodávateľom alebo deň skončenia zmluvy so subdodávateľom, a to predložením originálu príslušnej zmluvy alebo
dokumentu o ukončení zmluvy, do 5 pracovných dní odo dňa doručenia žiadosti.
6. Poskytovateľ ku dňu uzavretia Rámcovej zmluvy predložil Objednávateľovi písomný a neodvolateľný súhlas osoby,
oprávnenej konať za subdodávateľa uvedeného v zozname subdodávateľov, s poskytnutím a spracovaním osobných
údajov s náležitosťami podľa bodu 9 tohto článku VIII (ďalej len „súhlas so spracúvaním osobných údajov“) s výnimkou
prípadu kedy sa súhlas so spracovaním osobných údajov nevyžaduje v prípade osobných údajov, ktoré už boli zverejnené
v súlade s platnými právnymi predpismi.
7. Súhlas so spracúvaním osobných údajov, je Poskytovateľ povinný predložiť aj v prípade doplnenia nového subdodávateľa
do zoznamu subdodávateľov, spolu s aktuálnym zoznamom subdodávateľov.

5

8. Súhlas so spracúvaním osobných údajov musí obsahovať náležitosti podľa zákona č. 122/2013 Z. z. o ochrane osobných
údajov a o zmene a doplnení niektorých zákonov, najmä údaj o tom, kto súhlas poskytol, komu sa tento súhlas dáva, na aký
účel, rozsah osobných údajov a čas platnosti súhlasu. Súhlas na poskytnutie a spracúvanie osobných údajov musí byť
platný aspoň do uplynutia platnosti a účinnosti Rámcovej zmluvy. Súhlas musí byť vlastnoručne podpísaný osobou, ktorá
súhlas dáva.
9. Ak Poskytovateľ poskytne Objednávateľovi osobné údaje osoby oprávnenej konať za subdodávateľa bez predloženia
súhlasu na spracúvanie osobných údajov, je povinný Objednávateľovi nahradiť prípadnú škodu, ktorá by tým
Objednávateľovi vznikla, vrátane prípadných peňažných sankcií zo strany štátnych orgánov.
10. Poskytovateľ je povinný písomne oznámiť Objednávateľovi akúkoľvek zmenu údajov o subdodávateľovi, a to najneskôr do
10 dní, od kedy sa o zmene dozvedel. Pod pojmom „údaje o subdodávateľovi“ sa myslia najmä údaje uvedené v Prílohe č.
4 Rámcovej zmluvy, zmena právnej formy subdodávateľa, zmena základného imania subdodávateľa, začatie konkurzného
konania, reštrukturalizačného konania alebo likvidácie subdodávateľa.
11. V prípade, ak Poskytovateľ poverí časťou plnenia Rámcovej zmluvy subdodávateľa v rozpore s dojednaním bodu 2 tohto
článku OPPSRZ, alebo zmení subdodávateľa v rozpore s dojednaním bodu 3 tohto článku OPPSRZ, je Poskytovateľ
povinný uhradiť zmluvnú pokutu vo výške 5 % z maximálnej ceny služby dojednanej v časti J Rámcovej zmluvy.
12. V prípade omeškania Poskytovateľa s plnením ktorejkoľvek povinnosti Poskytovateľa v zmysle bodov 5 až 7 tohto článku
OPPSRZ, je Poskytovateľ povinný uhradiť zmluvnú pokutu vo výške 50 € za každý, i začatý deň omeškania.
IX. Záverečné ustanovenia
1. Tieto OPPSRZ, ktoré sú súčasťou Rámcovej zmluvy, sú záväzné od 01.03.2018. Objednávateľ je oprávnený jednostranne
zmeniť a/alebo doplniť tieto OPPSRZ, alebo úplne nahradiť ich doterajšie znenie novým znením, s čím Poskytovateľ
výslovne súhlasí.
2. Zmeny a doplnky Rámcovej zmluvy je možné robiť len formou číslovaných písomných dodatkov podpísaných oprávnenými
zástupcami oboch zmluvných strán.
3. Práva a povinnosti zmluvných strán neupravené Rámcovou zmluvou vrátane týchto OPPSRZ, ako aj vzťahy z nich
vyplývajúce, sa riadia príslušnými ustanoveniami Obchodného zákonníka, subsidiárne ustanoveniami Občianskeho
zákonníka a všeobecne záväznými právnymi predpismi Slovenskej republiky.
4. Ustanovenia Rámcovej zmluvy a jej príloh majú prednosť pred ustanoveniami týchto OPPSRZ.
5. Zmluvné strany sa dohodli, že všetky technické, cenové, odborné informácie a iné skutočnosti, s ktorými Objednávateľ
oboznámil Poskytovateľa počas plnenia predmetu Rámcovej zmluvy, sú predmetom obchodného tajomstva a nebudú
poskytnuté tretej osobe bez predchádzajúceho písomného súhlasu Objednávateľa. Tento záväzok zostáva v platnosti aj po
ukončení plnenia podľa Rámcovej zmluvy a to bez časového obmedzenia.
6. Písomnosti týkajúce sa Rámcovej zmluvy doručené poštou na adresu adresáta sa považujú za doručené priamo do jeho
vlastných rúk, aj keď táto zásielka bude poštou vrátená ako zásielka adresátom neprevzatá alebo nedoručiteľná, a to dňom
jej odmietnutia alebo zmarenia jej prijatia; ak nie je celkom dobre možné takýto deň riadne určiť, tak dňom, kedy bude
písomnosť späť vrátená odosielateľovi.
7. Rozhodné právo je právo Slovenskej republiky, príslušným súdom na rozhodovanie prípadných sporov z Rámcovej zmluvy
je ten súd, ktorý je vecne a miestne príslušný vec prejednať a rozhodnúť podľa práva Slovenskej republiky (s vylúčením
kolíznych noriem).
8. V prípade, ak dôjde k zrušeniu niektorého z právnych predpisov, na ktoré tieto OPPSRZ odkazujú, použije sa na úpravu
práv a povinností zmluvných strán právny predpis, ktorý zrušený právny predpis nahrádza. Tieto OPPSRZ sú súčasťou
Rámcovej zmluvy.
9. Obe zmluvné strany vyhlasujú, že si Rámcovú zmluvu pred jej podpísaním prečítali, že bola uzavretá slobodne, vážne,
určite a zrozumiteľne a na znak súhlasu s jej obsahom ju vlastnoručne podpisujú.

Príloha č. 1 – Špecifikácia služby (položkovitý rozpis/jednotkové ceny)
Príloha č. 2 – Osobitné zmluvné dojednania pre poskytnutie služby – neuplatňuje sa
Príloha č. 3 – Vzorový súpis vykonaných služieb – neuplatňuje sa
Príloha č. 4 – Zoznam priamych subdodávateľov
Príloha č. 5 – Písomná dohoda o zaistení bezpečnosti a ochrany zdravia osôb pri práci v priestoroch ŽSR, podklad pre
Vypracovanie – neuplatňuje sa

6

Príloha č. 1 – Špecifikácia služby (položkovitý rozpis/jednotkové ceny)
Názov predmetu zákazky: Zabezpečenie podpory licencií Veeam Availability Suite Enterprise Plus
CPV:
48610000-7 Databázové systémy
72300000-8 Dátové služby
72320000-4 Databázové služby
72212218-0 Služby na vývoj softvéru na riadenie licencií
Predmetom zákazky je zabezpečenie prevádzky v rámci datacentra ŽSR (riešenie problémov, prístup k
SW záplatám, podpora Veem produktov). Ide o súhrn služieb a činností slúžiacich na zabezpečenie
prevádzkyschopného stavu zariadení IKT (Informačno – Komunikačnej Technológie) , ktoré sú
súčasťou IKT infraštruktúry v DC tak, aby táto umožňovala poskytovanie služieb zákazníkom v
požadovanej kvalite.
Predmetom zákazky je zabezpečenie podpory pre zakúpený zálohovací a replikačný softwar z dôvodu
zálohovania a obnovy dát v OOB riešení, pričom toto riešenie poskytuje aj replikácie medzi
datacentrami. Toto umožňuje znížiť RTO a RPO na požadovanú úroveň SLA.
Vyžaduje sa aj zabezpečenie prístupu k podpore licencií.
Množstvo:
Zabezepčeie podpory licencií pre 96 ks.
Zoznam použitých skratiek:
OOB - OOB - Out-of-band management (prostredie pre management sieťovej infraštruktúry).
RTO – maximálne povolené množstvo dát po výpadku služby vyjadrené v čase
RPO – maximálny čas povolený na obnovu služby po výpadku
SLA – Service- level agreement
Cena:
Názov

Cena v EUR bez DPH

Celková cena za celý predmet zákazky (zabezpečenie
podpory licencií pre 96 ks na celé obdobie plnenia
zmluvy).

185 900,00

7

Príloha č. 4 – Zoznam priamych subdodávateľov
P.
č.

Meno
a priezvisko /
Obchodné
meno
alebo názov

Adresa pobytu
alebo sídlo

Identifikačné číslo
alebo dátum
narodenia
(ak nebolo pridelené
identifikačné číslo)

Predmet
subdodávky

Podiel
plnenia
(v %)

Zápis v Zozname
hospodárskych
subjektov
(ÁNO/NIE)

Oprávnená osoba
(meno a priezvisko,
adresa pobytu, dátum
narodenia)

8

