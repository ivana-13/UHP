21254-136/2018-BA

Sprostredkovateľská zmluva
uzatvorená podľa čl. 28 ods. 3 nariadenia Európskeho parlamentu a rady (EÚ) 2016/679
z 27. apríla 2016 o ochrane fyzických osôb pri spracúvaní osobných údajov a o voľnom
pohybe takýchto údajov, ktorým sa zrušuje smernica 95/46/ES (všeobecné nariadenie
o ochrane osobných údajov) a podľa § 34 zákona č. 18/2018 Z. z. o ochrane osobných údajov
a o zmene a doplnení niektorých zákonov

Zmluvné strany
Sociálna poisťovňa
Sídlo:
Ulica 29. augusta 8 a 10
813 63 Bratislava
V zastúpení:
Ing. Ľubomír Vážny, generálny riaditeľ
Bankové spojenie: Štátna pokladnica
IBAN:
SK40 8180 0000 0070 0016 4314
BIC:
SPSRSKBA
IČO:
308 07 484
DIČ:
2020592332
(ďalej len „prevádzkovateľ)
a

Atos IT Solutions and Services s.r.o.
Sídlo:
Pribinova 19 /7828
811 09 Bratislava
V zastúpení:
Martin Sůra, konateľ
Bankové spojenie:

UniCredit Bank Czech Republic and Slovakia a.s., pobočka zahraničnej
banky
IBAN:
SK27 1111 0000 0010 9789 5000
BIC:
UNCRSKBX
IČO:
45650276
DIČ:
2023110661
IČ DPH:
SK2023110661
Zapísaný v Obchodnom registri vedenom Okresným súdom Bratislava I
Oddiel: Sro, vložka číslo: 66638/B
Preambula
Zmluvné strany majú spolu uzatvorených viacero zmlúv na poskytovanie služieb a kúpnu
zmluvu, predmetom ktorých je predovšetkým dodanie, vývoj, rozvoj, údržba a aplikačná
a technická podpora informačných systémov prevádzkovateľa (ďalej len „servisné zmluvy“),
ktoré obsahujú osobné údaje klientov prevádzkovateľa. Sprostredkovateľ vystupuje v týchto
servisných zmluvách ako poskytovateľ/dodávateľ týchto služieb a tovaru, pričom nie je
vylúčené, že v rámci vývoja, rozvoja, údržby a technickej a aplikačnej podpory týchto
1

21254-136/2018-BA

informačných systémov sa dostane priamo k spracovaniu osobných údajov klientov
prevádzkovateľa, aj keď takéto spracovanie nie je predmetom týchto servisných zmlúv.
Vzhľadom na vyššie uvedenú možnosť spracovania osobných údajov prevádzkovateľa
sprostredkovateľom, zmluvné strany uzatvárajú podľa čl. 28 ods. 3 nariadenia Európskeho
parlamentu a rady (EÚ) 2016/679 z 27. apríla 2016 o ochrane fyzických osôb pri spracúvaní
osobných údajov a o voľnom pohybe takýchto údajov, ktorým sa zrušuje smernica 95/46/ES
(všeobecné nariadenie o ochrane osobných údajov) (ďalej len „GDPR“) a podľa § 34 zákona
č. 18/2018 Z. z. o ochrane osobných údajov a o zmene a doplnení niektorých zákonov (ďalej
len „ZOOU“) túto sprostredkovateľskú zmluvu (ďalej len „zmluva“).
Čl. I
Predmet zmluvy
1. Predmetom tejto zmluvy je poverenie sprostredkovateľa na spracovanie osobných údajov
klientov prevádzkovateľa v mene prevádzkovateľa a podľa pokynov prevádzkovateľa.
2. Sprostredkovateľ je oprávnený začať spracúvať osobné údaje po splnení povinností
uvedených v tejto zmluve.
3. Účel spracúvania osobných údajov je vymedzený v zákone č. 461/2003 Z. z. o sociálnom
poistení, zákone č. 233/1995 Z. z o súdnych exekútoroch a exekučnej činnosti, zákone
č. 305/2013 Z. z. o elektronickej podobe výkonu pôsobnosti orgánov verejnej moci,
zákone č. 395/2002 Z. z. o archívoch a registratúrach, zákone č. 97/2017 Z .z., ktorým sa
mení a dopĺňa zákon č. 43/2004 Z. z. o starobnom dôchodkovom sporení, podľa ktorých
je prevádzkovateľ oprávnený spracúvať osobné údaje svojich klientov za účelom výkonu
sociálneho poistenia.
4. Sprostredkovateľ je oprávnený spracúvať osobné údaje, s ktorými príde do styku
v súvislosti s realizáciou servisných zmlúv a to na účel:
- poskytovania služieb rozvoja, údržby, aplikačnej a technickej podpory informačného
systému jednotného výberu poistného na sociálne poistenie a vymáhania pohľadávok,
- poskytovania služieb rozvoja, údržby, aplikačnej a technickej podpory pre aplikačné
programové vybavenie referenčných registrov – registra fyzických osôb a registra
právnických osôb,
- poskytovania služieb pri prevádzke APV ŽoD, APV Pisáreň, APV EZ, APV AIS pre
JVP, APV OAS, APV eELDP a APV NUS, t. j. služieb technickej podpory, údržby
a rozvoja pre Administratívny informačný systém dôchodkového poistenia,
- poskytovania služieb podpory aplikačného programového vybavenia Centrálny
dochádzkový systém, podporujúceho evidenciu dochádzky zamestnancov Sociálnej
poisťovne, kontrolovaný vstup zamestnancov do vymedzených priestorov, prístup
návštev do priestorov Sociálnej poisťovne a vyhodnocovanie nárokov na stravovanie
zamestnancov v stravovacom zariadení Sociálnej poisťovne a nárokov na stravné
lístky,
- poskytovania údržby a technickej podpory monitorovacieho systému,
- registrácie zamestnancov, zamestnávateľov, samostatne zárobkovo činných osôb
(SZČO), dobrovoľne poistených osôb (DPO), dodatočne dobrovoľne poistených osôb
(DDPO), spracovania výkazov poistného podľa mesačných výkazov poistného a
výkazov poistného (MVP/VP), spracovanie daňových priznaní, informácií o
poberateľoch dôchodkov, vypracovanie podkladov pre individuálny účet poistenca
(IUP),
- testovania informačného systému,
- naplnenia databázy informačného systému,

2

21254-136/2018-BA

-

vytvorenia zostáv a prehľadov, v rozsahu osobných údajov nevyhnutných na realizáciu
plnenia servisných zmlúv.
Sprostredkovateľ je oprávnený spracúvať osobné údaje výhradne pre poskytovanie služieb
prevádzkovateľovi, a to na základe pokynov prevádzkovateľa podľa podmienok
stanovených v tejto zmluve v súlade so všeobecne záväznými právnymi predpismi
upravujúcimi ochranu a spracúvanie osobných údajov. Za pokyny prevádzkovateľa sa
považujú pokyny uvedené v tejto zmluve, prípadne iné písomne zdokumentované pokyny.
Čl. II
Zoznam osobných údajov a okruh dotknutých osôb
1. Servisné zmluvy, v rámci ktorých je sprostredkovateľ oprávnený spracúvať osobné údaje
klientov prevádzkovateľa sú:
a) Zmluva o poskytovaní služieb pri údržbe, technickej podpore, implementácii
zmien a realizácii rozvoja aplikačného programového vybavenia
podporujúceho výber poistného na sociálne poistenie (č. 16549-5/2015-BA),
b) Zmluva o poskytovaní služieb pri prevádzke APV ŽoD, APV Pisáreň, APV
EZ, APV AIS pre JVP, APV OAS, APV CDS a APV ePortal (č. 390016/2015-BA)
c) Kúpna zmluva (č. Z201769386_Z) na Monitorovací systém pre bezpečnosť
počítačových sietí založený na dátových tokoch a analýza chovania siete.
2.Zoznam osobných údajov, ktoré môžu byť v prípade potreby realizácie predmetu servisných
zmlúv predmetom spracúvania:
meno, priezvisko, titul, rodné číslo, pohlavie, rodinný stav, adresa trvalého pobytu, dátum
narodenia, miesto narodenia, okres narodenia, rodné priezvisko, štátna príslušnosť,
národnosť, dátum a miesto úmrtia, email, telefón, bankové spojenie, číslo bankového
účtu, posledné priezvisko, rodná a úmrtná matrika, identifikátor cudzinca, adresa
prechodného pobytu, informácia o období poistenia, informácia o výkone práce v štáte,
informácia o období poistenia, počet odpracovaných dní, druh poistenia, vymeriavacie
základy za každý druh poistenia, výška poistného, informácia o type poistného vzťahu
(pravidelný a nepravidelný príjem), obdobia vylúčenia platenia poistného, sumy
vyplácaných dávok, zrazené sumy z dôchodku povinného, pohľadávky na poistnom, dlžná
suma, suma úhrad, prechodné bydlisko, dátum dovŕšenia veku na starobného dôchodku,
dátum priznania starobného dôchodku, dátum odchodu na predčasný starobný dôchodok,
pohľadávky na poistnom, individuálny účet poistenca, identifikačné údaje
zamestnávateľa, počet zamestnancov zamestnávateľa, identifikačné číslo zamestnávateľa
identifikačné
číslo
zamestnanca
pridelené
pridelené
prevádzkovateľom,
prevádzkovateľom, IČO, DIČ, saldokonto odvádzateľa poistného, adresa elektronickej
schránky (obsahuje IČO / rodné číslo), údaje osôb vo vzťahu k iným osobám – manžela,
manželky, rodičov, detí, povolenie k pobytu u cudzinca, číslo a séria občianskeho
preukazu, číslo a dátum vydania cestovného pasu, údaje súvisiace s právnymi úkonmi,
3. Spracúvané osobné údaje sú povahy:
Iné osobné údaje v rozsahu: viď. Čl. II, 2
4. Spracúvané osobné údaje sú typu:
adresné, elektronické, sociálne, ekonomické, zamestnanecké, administratívne
5. Sprostredkovateľ spracúva osobné údaje o klientoch a zamestnancoch prevádzkovateľa
(ďalej „dotknuté osoby“).

3

21254-136/2018-BA

Čl. III
Spôsob výkonu a oprávnenia sprostredkovateľa
1. Sprostredkovateľ vykonáva spracúvanie osobných údajov prostredníctvom informačného
systému Jednotný výber poistného a Legacy pre výber poistného, Administratívny
informačný systém dôchodkového poistenia, Monitorovací systém, ktoré sú informačnými
systémami prevádzkovateľa.
2. Na spracúvanie osobných údajov sprostredkovateľom sa v zmysle § 34 ods. 1 ZOOU sa
nevyžaduje súhlas dotknutej osoby.
3. Sprostredkovateľ má v rámci spracúvania osobných údajov podľa tejto zmluvy povolené
operácie s osobnými údajmi v rozsahu najmä:
a)
zaznamenávanie,
b)
usporadúvanie,
c)
štruktúrovanie,
d)
vyhľadávanie,
e)
prehliadanie,
f)
preskupovanie alebo kombinovanie,
g)
vymazanie alebo likvidácia.
Sprostredkovateľ je oprávnený spracúvať osobné údaje dotknutých osôb po dobu trvania
účelu spracúvania, resp. po dobu platnosti a účinnosti konkrétnych servisných zmlúv a po
dobu platnosti a účinnosti tejto zmluvy.
Čl. IV
Vyhlásenie prevádzkovateľa
1. Prevádzkovateľ vyhlasuje, že pri výbere sprostredkovateľa dbal na odbornú, technickú,
organizačnú a personálnu spôsobilosť sprostredkovateľa a jeho schopnosť zaručiť ochranu
práv dotknutých osôb.
2. Prevádzkovateľ prehlasuje, že
a) osobné údaje sa spracúvajú na základe primeraného právneho dôvodu v súlade
s GDPR a ZOOU,
b) osobné údaje sa spracúvajú v súlade s jasne definovaným účelom spracúvania,
c) osobné údaje, ktoré Sprostredkovateľ spracúva na základe tejto Zmluvy sú
aktuálne, úplné a primerané vzhľadom na účel spracúvania.

Čl. V
Vyhlásenie sprostredkovateľa
1. Sprostredkovateľ vyhlasuje, že zabezpečí, aby všetky ním určené oprávnené osoby boli
pred spracúvaním osobných údajov poučené o zásadách spracúvania osobných údajov
a o zachovaní mlčanlivosti.
2. Sprostredkovateľ záväzne vyhlasuje, že je odborne, technicky, organizačne a personálne
spôsobilý spracovávať osobné údaje a je schopný dostatočne technicky a organizačne
zabezpečiť ochranu zverených osobných údajov, najmä ich ochranu pred neoprávneným
či náhodným sprístupnením tretím stranám.
3. Sprostredkovateľ vyhlasuje, že nevykonáva cezhraničný prenos osobných údajov
dotknutých osôb do tretích krajín, ktoré nezaručujú primeranú úroveň ochrany osobných
4

21254-136/2018-BA

údajov. Pokiaľ by sa mal takýto prenos vykonať sprostredkovateľ je povinný o tom
vopred informovať prevádzkovateľa
Čl. VI
Povinnosti sprostredkovateľa
1. Sprostredkovateľ sa pri spracúvaní osobných údajov podľa tejto zmluvy zaväzuje najmä:
1.1 dodržiavať všetky povinnosti vyplývajúce pre neho zo všeobecne záväzných právnych
predpisov upravujúcich ochranu a spracúvanie osobných údajov; najmä GDPR, platného
ZOOU a súvisiacich vykonávacích právnych predpisov,
1.2 akékoľvek spracúvanie osobných údajov vykonávať len za účelom plnenia predmetu
servisnej zmluvy a len v rozsahu nevyhnutnom na jej plnenie,
1.3 ak všeobecne záväzné právne predpisy neustanovujú inak, osobné údaje, s ktorými sa
dostal do styku v súvislosti s realizáciou servisnej zmluvy nezverejňovať, neposkytovať a
nesprístupňovať tretím stranám,
1.4. zachovávať mlčanlivosť a zabezpečiť diskrétnosť pri akomkoľvek spracúvaní
osobných údajov,
1.5 ak servisná zmluva alebo všeobecne záväzný právny predpis neustanovuje inak,
nevyhotovovať kópie akýchkoľvek nosičov obsahujúcich osobné údaje a ani z nich
nevyhotovovať výpisy alebo odpisy, ktoré by obsahovali osobné údaje,
1.6 ak všeobecne záväzné právne predpisy upravujúce problematiku archívov a registratúr
neustanovujú inak, bezodkladne odovzdávať prevádzkovateľovi všetky získané materiály
obsahujúce osobné údaje, ktoré už pre realizáciu zmluvy nepotrebuje, resp. všetky osobné
údaje, ktoré bude spracúvať v súvislosti s plnením zmluvy, bezodkladne po tom, čo
pominie dôvod na ich spracúvanie podľa zmluvy, zmazať zo všetkých elektronických,
hmotných alebo iných nosičov informácii (napr. pevné disky počítačov, USB kľúče, CD,
DVD, dokumenty v papierovej podobe) alebo tieto nosiče zlikvidovať tak, aby nedošlo k
úniku týchto údajov,
1.7 poučiť svojich zamestnancov alebo iné osoby, ktoré prídu alebo môžu prísť do styku s
osobnými údajmi (ďalej len „oprávnené osoby“), o povinnosti zachovávať mlčanlivosť a
dôvernosť osobných údajov, ako aj o iných právach a povinnostiach sprostredkovateľa
upravených zmluvou alebo ustanovených všeobecnými záväznými právnymi predpismi
upravujúcimi ochranu a spracúvanie osobných údajov, o zodpovednosti za ich porušenie,
a to všetko pred uskutočnením prvej operácie s osobnými údajmi,
1.8 plniť predmet zmluvy len prostredníctvom riadne a preukázateľne poučených alebo
vyškolených oprávnených osôb pre účel plnenia predmetu zmluvy a z nej vyplývajúceho
rozsahu a podmienok spracúvania osobných údajov,
1.9 spracúvať osobné údaje oprávnenými osobami konajúcimi za sprostredkovateľa len v
rozsahu pokynov prevádzkovateľa alebo podľa osobitného predpisu alebo medzinárodnej
zmluvy, ktorou je Slovenská republika viazaná,
1.10 v prípade sťažností alebo sporu týkajúceho sa spracúvania osobných údajov pri
plnení predmetu zmluvy, bezodkladne informovať prevádzkovateľa o tejto skutočnosti a
spolupracovať pri riešení sťažnosti alebo sporu s prevádzkovateľom,
1.11 nepoužiť spracúvané osobné údaje v mene prevádzkovateľa pre vlastnú potrebu,
pokiaľ všeobecne záväzné platné právne predpisy neustanovujú inak.
2. Sprostredkovateľ je pri spracúvaní osobných údajov podľa tejto zmluvy ďalej povinný
bezodkladne informovať prevádzkovateľa o
2.1 poskytnutí a sprístupnení osobných údajov tretej strane spolu s odôvodnením a
určením všeobecne záväzného právneho predpisu, ktorý sprostredkovateľovi ukladá

5

21254-136/2018-BA

3.

4.

5.
6.

7.

povinnosť poskytnúť, sprístupniť alebo zverejniť osobné údaje dotknutých osôb
spracúvaných v mene prevádzkovateľa,
2.2 skutočnostiach zabraňujúcich plneniu povinností podľa tejto zmluvy,
2.3 akomkoľvek porušení povinností podľa zmluvy alebo porušení všeobecne záväzných
právnych predpisov upravujúcich ochranu a spracúvanie osobných údajov;
2.4 akomkoľvek porušení ochrany osobných údajov,
2.5 akomkoľvek porušení všeobecne záväzných právnych predpisov upravujúcich ochranu
a spracúvanie osobných údajov zo strany prevádzkovateľa, ak sa podľa názoru
sprostredkovateľa pokynom prevádzkovateľa tieto predpisy porušujú.
V prípade, ak sprostredkovateľ obdržal žiadosť dotknutej osoby, ktorá si uplatňuje voči
prevádzkovateľovi svoje práva podľa článkov 15 až 22 GDPR a §21 až §28 ZOOU (napr.
právo na prístup k údajom, právo na výmaz alebo opravu osobných údajov), je povinný
bezodkladne, najneskôr však do troch pracovných dní od jej prijatia, takúto žiadosť zaslať
prevádzkovateľovi prostredníctvom emailovej adresy: zodpovedna.osoba@socpoist.sk,
spolu so žiadosťou je sprostredkovateľ povinný prevádzkovateľovi zaslať aj ďalšie
relevantné informácie týkajúce sa predmetnej žiadosti, ktoré by mohli mať vplyv na
postup vybavenia žiadosti dotknutej osoby zo strany prevádzkovateľa.
Sprostredkovateľ je povinný pomáhať prevádzkovateľovi pri zabezpečení plnenia
povinností prevádzkovateľa v oblasti bezpečnosti spracúvania, zisťovania porušení
ochrany osobných údajov, posudzovania vplyvu na ochranu osobných údajov a
poskytovať informácie, ktoré sú mu dostupné.
Sprostredkovateľ je povinný dôsledne chrániť spracúvané osobné údaje podľa svojho
najlepšieho vedomia, v súlade s ustanoveniami GDPR a ZOOU.
Oprávnené osoby sprostredkovateľa resp. subdodávateľa, ktoré budú mať prístup
k osobným údajom sú viazaní povinnosťou mlčanlivosti o týchto údajoch a to aj po zániku
pracovného pomeru uzatvoreného v súlade so zákonníkom práce dohody o práci
vykonávanej mimo pracovného pomeru v súlade so zákonníkom práce.
Oprávnené osoby sprostredkovateľa sú oboznámené so spôsobom oznamovania podozrení
z bezpečnostných incidentov v súvislosti s informačným systémom a spracúvanými
osobnými údajmi. Oprávnené osoby sprostredkovateľa sú poučené, aby bezodkladne
oznamovali určenej osobe prevádzkovateľa akékoľvek podozrenie z bezpečnostného
incidentu, ktoré by mohlo mať dopad na bezpečnosť informačného systému s osobnými
údajmi. Sprostredkovateľ je povinný bezodkladne prijať relevantné opatrenia k náprave, o
bezpečnostnom incidente informovať zodpovednú osobu prevádzkovateľa a e-mailom na
adresu: zodpovedna.osoba@socpoist.sk
Čl. VII
Podmienky spracúvania osobných údajov

1. Sprostredkovateľ vyhlasuje, že spracúvanie osobných údajov bude vykonávať aj
prostredníctvom inej osoby (ďalej len „subdodávateľ“), ktorým sú spoločnosti Soft for
Solutions, a.s., so sídlom Štefanovičova 12, 811 04 Bratislava, IČO: 49 675 519
a GLOBESY, s.r.o., so sídlom Framborská 58, 010 01 Žilina, IČO: 36 407 275, s čím
prevádzkovateľ výslovne súhlasí. Subdodávateľ bude spracúvať osobné údaje na
zodpovednosť sprostredkovateľa Atos IT Solutions and Services s.r.o. v rozsahu a za
podmienok stanovených touto zmluvou.
2. Prevádzkovateľ súhlasí, aby sprostredkovateľ spracúval osobné údaje prostredníctvom
ďalšieho subdodávateľa iba na základe osobitného písomného súhlasu prevádzkovateľa;
pri zapojení ďalšieho sprostredkovateľa do vykonávania osobitných spracovateľských
6

21254-136/2018-BA

3.

4.

5.

6.

činností v mene prevádzkovateľa je mu sprostredkovateľ povinný uložiť rovnaké
povinnosti týkajúce sa ochrany osobných údajov, ako má on sám.
Sprostredkovateľ nesmie zveriť spracúvanie osobných údajov subdodávateľovi, ak by tým
mohli byť ohrozené práva a právom chránené záujmy dotknutých osôb. Žiadosť o
poskytnutie súhlasu musí obsahovať aspoň nasledovné náležitosti:
a) označenie subdodávateľa obchodným menom, identifikačnými údajmi a zápisom v
obchodnom registri,
b) odôvodnenie jeho poverenia spracúvaním osobných údajov dotknutých osôb,
c) vyhlásenie sprostredkovateľa, že subdodávateľ poskytuje dostatočné záruky
na vykonanie primeraných technických a organizačných opatrení takým spôsobom,
aby spracúvanie spĺňalo požiadavky všeobecne záväzných právnych predpisov
upravujúcich ochranu a spracúvanie osobných údajov a zmluvy,
d) vyhlásenie sprostredkovateľa, že subdodávateľ nevykonáva cezhraničný prenos
osobných údajov do tretej krajiny, ktorá nezaručuje primeranú úroveň ochrany
osobných údajov,
e) vyhlásenie sprostredkovateľa, že subdodávateľ poučí svojich zamestnancov alebo iné
osoby, ktoré prídu alebo môžu prísť do styku s osobnými údajmi (ďalej len
„oprávnené osoby“), o povinnosti zachovávať mlčanlivosť a dôvernosť osobných
údajov ako aj o iných právach a povinnostiach sprostredkovateľa upravených touto
zmluvou alebo ustanovených všeobecnými záväznými právnymi predpismi
upravujúcimi ochranu a spracúvanie osobných údajov.
Zmluvné strany sa dohodli, že sprostredkovateľ po obdržaní súhlasu na spracúvanie
osobných údajov podľa tejto zmluvy prostredníctvom subdodávateľa písomne poverí
subdodávateľa spracúvaním osobných údajov podľa zmluvy za podmienok, za akých je
oprávnený/povinný ich spracúvať sprostredkovateľ a len v rozsahu nevyhnutnom pre
realizáciu zmluvy v záujme prevádzkovateľa, resp. jeho dotknutých osôb.
Sprostredkovateľ je povinný predložiť kópiu zmluvy so subdodávateľom do 5 pracovných
dni od jej vyžiadania prevádzkovateľovi.
Subdodávateľ spracúva osobné údaje a zabezpečuje ich ochranu na zodpovednosť
sprostredkovateľa. Ak subdodávateľ nesplní svoje povinnosti pri spracúvaní osobných
údajov dotknutých osôb, sprostredkovateľ zostáva voči prevádzkovateľovi plne
zodpovedný za plnenie týchto povinnosti subdodávateľom. Sprostredkovateľ sa nemôže
zbaviť zodpovednosti za porušenie povinnosti subdodávateľom tvrdením, že tieto
povinnosti
porušil
subdodávateľ
sprostredkovateľa.
Ustanovenia
GDPR
o sprostredkovateľovi, vrátane ustanovení zmluvy upravujúcich povinnosti a podmienky
spracúvania osobných údajov zo strany sprostredkovateľa sa vzťahujú aj na
subdodávateľa.
Sprostredkovateľ je povinný oznámiť prevádzkovateľovi ukončenie spracúvania osobných
údajov dotknutých osôb prostredníctvom subdodávateľa, a to bezodkladne, najneskôr však
do piatich pracovných dní od ukončenia takéhoto spracúvania. Toto oznámenie musí o. i.
obsahovať aj popis spôsobu splnenia povinnosti sprostredkovateľa vo vzťahu k tomuto
subdodávateľovi.

Čl. VIII
Ostatné dohodnuté podmienky
1. Sprostredkovateľ postupuje pri spracúvaní osobných údajov podľa GDPR a podľa ZOOU.
2. Sprostredkovateľ sa zaväzuje nahradiť prevádzkovateľovi v plnom rozsahu všetky škody,
ktoré mu vzniknú v súvislosti s nedodržaním tejto zmluvy zo strany sprostredkovateľa
7

21254-136/2018-BA

3.

4.

5.

6.
7.

a ktorá prevádzkovateľovi vznikne porušením alebo nesplnením povinností subdodávateľa
sprostredkovateľa pri spracúvaní a ochrane osobných údajov vyplývajúcich z ustanovení
zmluvy a všeobecne záväzných právnych predpisov.
Sprostredkovateľ zodpovedá prevádzkovateľovi v plnom rozsahu za škodu, ktorá mu
vznikne porušením alebo nesplnením povinností sprostredkovateľa alebo jeho
subdodávateľa pri spracúvaní a ochrane osobných údajov vyplývajúcich z ustanovení
zmluvy a všeobecne záväzných právnych predpisov.
Ochrana osobných údajov podľa zmluvy trvá aj po ukončení zmluvného vzťahu
založeného touto zmluvou a zaväzuje aj právnych nástupcov zmluvných strán. Ukončenie
zmluvného vzťahu nemá vplyv na prípadný nárok na náhradu škody, ktorá
prevádzkovateľovi vznikla porušením povinností sprostredkovateľa.
Sprostredkovateľ je poverený spracúvať osobné údaje po dobu platnosti tejto zmluvy.
Okamihom skončenia jej platnosti už sprostredkovateľ nesmie disponovať žiadnymi
osobnými údajmi. Sprostredkovateľ je povinný vymazať osobné údaje alebo vrátiť
prevádzkovateľovi osobné údaje, v prípade že ich spracovával, po ukončení poskytovania
služieb týkajúcich sa plnenia servisných zmlúv na základe rozhodnutia prevádzkovateľa a
vymazať existujúce kópie, ktoré obsahujú osobné údaje, ak osobitný predpis alebo
medzinárodná zmluva, ktorou je Slovenská republika viazaná, nepožaduje uchovávanie
týchto osobných údajov, o čom vyhotoví písomné vyhlásenie, ktoré je povinný doručiť
prevádzkovateľovi najneskôr do dvoch pracovných dní od skončenia platnosti zmluvy.
Kontakt na zástupcu SP zodpovedného za ochranu osobných údajov
zodpovedna.osoba@socpoist.sk
Kontakt na zástupcu sprostredkovateľa dpo-slovakia@atos.net.

Čl. IX
Záverečné ustanovenia
1.

2.
3.
4.

5.
6.

Táto zmluva podlieha povinnému zverejneniu podľa § 5a ods. 1 zákona č. 211/2000 Z. z.
o slobodnom prístupe k informáciám a o zmene a doplnení niektorých zákonov v znení
neskorších predpisov a zákona č. 546/2010 Z. z., ktorým sa dopĺňa zákon č. 40/1964 Zb.
Občiansky zákonník v znení neskorších predpisov a ktorým sa menia a dopĺňajú niektoré
zákony. Sprostredkovateľ berie na vedomie povinnosť prevádzkovateľa zverejniť túto
zmluvu a svojim podpisom dáva súhlas na zverejnenie tejto zmluvy v plnom rozsahu.
Táto zmluva nadobúda platnosť podpisom oboch zmluvných strán a účinnosť dňom
nasledujúcim po dni jej zverejnenia v Centrálnom registri zmlúv vedenom na Úrade
vlády Slovenskej republiky.
Táto zmluva sa uzatvára na dobu neurčitú.
Po ukončení platnosti servisnej zmluvy je možné ukončiť túto zmluvu dohodou, alebo ju
môžu obe zmluvné strany vypovedať aj bez udania dôvodu. Počas platnosti servisnej
zmluvy je možné ukončiť túto zmluvu len dohodou, alebo výpoveďou bez udania
dôvodu, no len zo strany prevádzkovateľa. Výpovedná lehota je tri mesiace a začne
plynúť prvý deň nasledujúceho mesiaca po mesiaci, v ktorom bola písomná výpoveď
doručená druhej zmluvnej strane.
Práva a povinnosti neupravené touto zmluvou sa budú riadiť príslušnými ustanoveniami
právnych predpisov platných na území SR.
Zmluvné strany štandardne komunikujú prostredníctvom elektronickej pošty.
V prípadoch, keď to vyžaduje zmluva, všeobecne záväzný právny predpis alebo jedna zo
zmluvných strán, doručí sa aj listinná podoba požiadavky, súhlasu a pod.

8

21254-136/2018-BA

7.

8.
5.
9.

Zmluvné strany sa dohodli, že prípadné spory vyplývajúce z tejto zmluvy budú riešiť
predovšetkým vzájomným rokovaním zástupcov zmluvných strán, v prípade
pretrvávajúcich sporov vzniknutých z tohto zmluvného vzťahu bude na konanie
príslušný vecne a miestne príslušný súd SR.
Zmeny a doplnenia tejto zmluvy možno uskutočniť len na základe dohody zmluvných
strán písomným a očíslovaným dodatkom k zmluve.
Táto zmluva sa vyhotovuje v štyroch rovnopisoch, po dva pre každú zmluvnú stranu.
Zmluvné strany vyhlasujú, že túto zmluvu pred jej podpísaním prečítali, že bola
uzatvorené po vzájomnej dohode, podľa ich slobodnej vôle a nie v tiesni, ani za inak
nápadne nevýhodných podmienok.

V Bratislave, dňa ...................
Za prevádzkovateľa:

Za sprostredkovateľa:

_______________________
Ing. Ľubomír Vážny
generálny riaditeľ
Sociálnej poisťovne

_________________________
Martin Sůra
konateľ
Atos IT Solutions and Services s.r.o.

9

