Dodatok č. 1 k
Servisnej zmluve č. 1/1/2004 (136/2004) na zabezpečenie servisných prác,
metodickej pomoci a nových verzií programového vybavenia
administratívneho a riadiaceho informačného systému WeM–
WebManager pre potreby MŠ SR zo dňa 24.3.2004 (ďalej len „Servisná
zmluva“)
Čl. I.
Zmluvné strany
1.
Obchodné meno:
SWECK, spol. s r.o.
Sídlo:
Karpatská 18, 811 05 Bratislava
IČO:
17333423
IČO DPH:
SK2020295717
Zastúpený:
RNDr. Peter Švec, CSc., konateľ
Bankové spojenie:
Všeobecná úverová banka
Číslo účtu:
1830945-112/0200
Zapísaný v OR SR, okr. súd Bratislava I, oddiel: Sro, vložka: 1876/B
(ďalej len „Dodávateľ“)

a
2.
Odchodné meno:
Sídlo:
IČO:
Zastúpený:
Bankové spojenie:
Číslo účtu:
(ďalej len „Obstarávateľ“)

Ministerstvo školstva, vedy, výskumu a športu Slovenskej
republiky
Stromová 1, 813 30 Bratislava
00164381
prof. Ing Peter Plavčan, CSc., minister
Štátna pokladnica
SK80 8180 0000 0070 0006 5236

uzatvárajú podľa čl. 5 bodu 5.5 v spojitosti s čl.2 bodom 2.5 Servisnej zmluvy tento dodatok.

Čl. II.
Predmet dodatku
1.

Predmetom dodatku k Servisnej zmluve sú úpravy programového vybavenia administratívneho a
riadiaceho informačného systému WeM – WebManager (ďalej len „IS WebManager“) tak, aby
spĺňali nasledovné požiadavky:
a)

Umožnenie trvalo pripojiť k prijatému elektronickému záznamu výsledok overenia platnosti
zaručeného elektronického podpisu, zaručenej elektronickej pečate alebo časovej pečiatky.

b)

Možnosti pripojenia zaručeného elektronického podpisu k elektronickému registratúrnemu
záznamu využitím aplikácie D.Signer - podpisovacia komponenta D.Signer XAdES .NET,
alebo pripojenia zaručenej elektronickej pečate využitím rezortnej elektronickej podateľne
(ďalej len „REP“). Na textové elektronické registratúrne záznamy s trvalou dokumentárnou
hodnotou sa použije ako výstupný formát elektronického registratúrneho záznamu formát v
štandarde ISO19005-1 (PDF/A) a XML v zmysle výnosu o štandardoch č. 55/2014 Z. z. pre
informačné systémy verejnej správy.

c)

Prijímanie, odosielanie a vizualizácia elektronických zásielok z Ústredného portálu verejnej
správy (ďalej len „ÚPVS“) prostredníctvom prepojenia na vystavené SOAP WS služby
procesov prijímania a odosielania elektronických zásielok a SOAP WS služby REP a
modulu UPVS Controller. Elektronický systém správy registratúry IS WebManager musí
byť prepojený s REP, UPVS Controllerom a aj s elektronickou schránkou prostredníctvom
SOAP WS rozhraní procesov prijímania a odosielania elektronických zásielok. Prijatý
elektronický záznam sa bude ukladať v tvare, v ktorom bol doručený.
Pričom bude splnené :
•

Prijímanie podaní cez špecializované formuláre bude možné presmerovať
na organizačný útvar podľa zadaného atribútu k formuláru na ÚPVS.

•

Prijímanie podaní cez formulár všeobecnej agendy podľa organizačnej
jednotky bude možné presmerovať na organizačný útvar podľa zadaného
atribútu z formuláru na ÚPVS.

•

Prijímanie notifikačných správ bude možné ukladať do samostatných
priečinkov.

•

Odosielanie správ bude možné zaslať formou oznámenia, rozhodnutia,
rozhodnutie do vlastných rúk s fikciou doručenia, rozhodnutie do
vlastných rúk.

•

Prijaté podanie XML bude možné uložiť do formátu PDF.

• Prijímanie, odosielanie, importovanie a editovanie úradných dokumentov
v štruktúrovanej podobe vo formáte XML.

d) Identifikácia stavu aktivácie elektronickej schránky adresáta.
e) Možnosť správy oprávnenia používateľov IS WebManager pre podpisovanie zaručenou
elektronickou pečaťou t. j. umožniť oprávneným osobám podpisovať zaručenou
elektronickou pečaťou prideľovať a odobrať toto oprávnenie.
f) Dodávateľ je povinný zrealizovať všetky úpravy uvedené v bode 1 a) až e) tohto článku
v termíne do 10. 3. 2017.
g) Cena za úpravy IS WebManager uvedené v bode 1 písmeno c) až e) tohto článku je 23 652 €,
slovom dvadsaťtritisícšesťstopäťdesiatdva eur. Cena je vyčíslená vrátane DPH nad rámec
ceny dohodnutej v čl. 4 Servisnej zmluvy.
h) Práce za úpravy IS WebManager uvedené v bode 1 písmeno a) a b) Dodávateľ zrealizuje
bezodplatne v súlade s bodom 2.4 Servisnej zmluvy.
i)

Dodávateľ je povinný preukázať Obstarávateľovi upravenú funkčnosť IS WebManager
formou akceptačného testu. Pri akceptačnom teste musí byť prostredníctvom dohodnutých

testovacích scenárov jednoznačne preukázané splnenie požiadaviek uvedených ods.1 písm. a,
až e) tohto článku. Ak sa pri akceptačnom teste vyskytnú vady znemožňujúce užívanie
upravenej funkčnosti IS WebManager, dodávateľ sa zaväzuje ich do 3 pracovných dní
odstrániť a po odstránení týchto vád sa akceptačný test vykoná opakovane. Ak sa pri
akceptačnom teste nevyskytnú vady, alebo sa pri ňom vyskytnú iba drobné vady, ktoré
Obstarávateľovi nebudú znemožňovať používanie upravenej funkčnosti IS, Obstarávateľ
a Dodávateľ pristúpia k spísaniu Odovzdávacieho protokolu, ktorý po schválení
Obstarávateľom bude podkladom pre vystavenie faktúry zo strany Dodávateľa. Drobné vady
zistené pri akceptačnom teste Obstarávateľ uvedie v Odovzdávacom protokole. Zodpovedné
osoby uvedené v čl. II dojednajú primeranú lehotu na odstránenie drobných vád, ktoré
nebudú znemožňovať užívanie upravenej funkčnosti IS WebManager nie však dlhšie ako 30
kalendárnych dní.
j)

Podkladom za úhradu rozširujúcich úprav programového vybavenia modulov
administratívneho a riadiaceho informačného systému IS Webmanager podľa bodu 1 tohto
článku bude faktúra, ktorú vystaví Dodávateľ a pripojí k nej Odovzdávací protokol schválený
Obstarávateľom.
k) Dodávateľ sa zaväzuje Obstarávateľovi predložiť certifikát zhody so štandardmi ustanovený
výnosom Ministerstva vnútra Slovenskej republiky č. 525/2011 z 12. decembra 2011
o štandardoch pre elektronické informačné systémy na správu registratúry pre IS
WebManager do 3 mesiacov od dátumu podpisu tohto dodatku. Nesplnenie tejto požiadavky
bude mať charakter závažného porušenia ustanovení Servisnej zmluvy.

2. Bod 4.2 Servisnej zmluvy sa nahrádza textom „Celková hodnota paušálnej ročnej platby bude
rozdelená do štvrťročných platieb. Obstarávateľ bude uhrádzať tieto platby štvrťročne a to
najneskôr do konca nasledujúceho mesiaca za príslušné štvrťročné obdobie za ktoré bola
vystavená faktúra.“
3. V bode 4.3 Servisnej zmluvy sa za slová ,,faktúra, ktorú vystaví dodávateľ“ vkladajú slová
,,štvrťročne a ktorej prílohou bude sumár prác vykonaných Dodávateľom v rámci plnenia
predmetu tejto servisnej zmluvy.

Čl. II.
Zodpovedné osoby
1.

Zodpovednou osobou za Dodávateľa je Mgr. Jana Bónová, ktorá bude zodpovedná za celkové
riadenie a realizáciu služieb zo strany Dodávateľa a bude zastihnuteľná v pracovných dňoch
v čase od 8:00 hod. do 16:30 hod. na tel. čísle+421 903 650 871 a prostredníctvom
elektronickej adresy: e-mail: jana.bonova@sweck.sk.

2.

Zodpovednou osobou za Obstarávateľa, ktorá bude zodpovedná za celkové riadenie a realizáciu
služieb zo strany Dodávateľa je Mgr. Lenka Schönová, ktorá bude zastihnuteľná v pracovných
dňoch v čase od 8:00 hod. do 13:00 hod. na tel. čísle +421 905 877 333 a prostredníctvom
elektronickej adresy: e-mail: lenka.schonova@minedu.sk a Ing. Andrej Bederka, ktorý bude
zastihnuteľný v pracovných dňoch v čase od 8:00 hod. do 16:30 hod. na tel. čísle +421 905 606
620 a prostredníctvom elektronickej adresy: e-mail: andrej.bederka@minedu.sk.

3.

V prípade zmeny zodpovedných osôb sa obe zmluvné strany môžu o tejto skutočnosti
informovať písomne alebo elektronicky poštou (email), pričom za Obstarávateľa túto

informáciu môže poskytnúť iba generálna riaditeľka osobného úradu alebo generálny riaditeľ
sekcie informatiky.

Čl. III
Doplňujúce ustanovenia
1.

Pri plnení svojich záväzkov podľa tohto dodatku je Dodávateľ povinný postupovať s odbornou
starostlivosťou a v zmysle platnej legislatívy najmä požiadaviek zákona č. 275/2006 Z.z
o informačných systémoch verejnej správy a o zmene a doplnení niektorých zákonov v znení
neskorších predpisov a súvisiaceho výnosu MF SR č. 55/2014 o štandardoch pre informačné
systémy verejnej správy.

2.

Dodávateľ je povinný dodržiavať požiadavky bezpečnostnej politiky Obstarávateľa, platnej
legislatívy, najmä požiadaviek zákona č. 275/2006 Z.z o informačných systémoch verejnej správy
a o zmene a doplnení niektorých zákonov v znení neskorších predpisov a súvisiaceho výnosu MF
SR č. 55/2014 a nevniesť nepožadované alebo neschválené funkcie do informačných systémov
ministerstva. Nenaplnenie tejto požiadavky sa bude považovať za porušenie zmluvnej povinnosti,
v prípade ktorej je Obstarávateľ oprávnený odstúpiť od tohto dodatku. Za dodržanie uvedených
požiadaviek zo strany Dodávateľa je zodpovedná osoba uvedená v Čl. II ods. 1. tohto dodatku.

3.

Obstarávateľovi v súlade s § 65 zákona č. 185/2015 Z. z. Autorský zákon v platnom znení ku dňu
podpisu Odovzdávacieho protokolu Dodávateľ udeľuje, časovo neobmedzenú (po dobu právnej
ochrany majetkových práv trvajúcu), pre územie Slovenskej republiky a Európskej únie
nevýhradnú licenciu, na použitie upravených modulov dodaných v zmysle tohto dodatku.

4.

Ostatné časti Servisnej zmluvy zostávajú nezmenené.
Čl. IV.
Záverečné ustanovenia

1.

Tento dodatok sa stáva neoddeliteľnou súčasťou Servisnej zmluvy. Ustanovenia Servisnej zmluvy
týmto dodatkom neupravené zostávajú v platnosti v pôvodnom znení.

2.

Tento dodatok nadobúda platnosť dňom jeho podpísania oboma zmluvnými stranami a účinnosť
dňom nasledujúcim po dni jeho zverejnenia.

3.

Tento dodatok je vyhotovený v šiestich rovnopisoch s platnosťou originálu, z ktorých po podpise
Dodávateľ dostane dva rovnopisy a Obstarávateľ štyri rovnopisy.

4.

Zmluvné strany vyhlasujú, že si text tohto dodatku prečítali, jeho obsahu porozumeli a že tento
dodatok vyjadruje ich slobodnú a vážnu vôľu zbavenú omylov, že nebol podpísaný v tiesni, alebo
za nápadne nevýhodných podmienok a na znak súhlasu ho vlastnoručne podpisujú.

V Bratislave dňa ....................

V Bratislave dňa ...................

Za Dodávateľa:

Za Obstarávateľa:

..............…………………………...

....…………..……………….........…

RNDr. Peter Švec, CSc.
konateľ

prof. Ing. Peter Plavčan, CSc.
minister

