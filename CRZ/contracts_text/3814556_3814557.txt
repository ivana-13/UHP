Rámcová zmluva o poskytovaní služieb č. 312/2018
uzavretá podľa § 269 ods. 2 zákona č. 513/1991 Zb. Obchodného zákonníka v znení neskorších predpisov
(ďalej len „Obchodný zákonník“) medzi zmluvnými stranami (ďalej len „Rámcová zmluva“):
Dodávateľ:
obchodné meno

:

PURPUR, s. r. o.

so sídlom

:

Pribinova 4/17952, 811 09 Bratislava

IČO

:

45 643 423

DIČ
IČ DPH
Bankové spojenie

:
:
:

2023083524
SK2023083524
Tatra banka a.s., Bratislava

IBAN
SWIFT
č. účtu
Zápis

:
:
:
:

SK52 1100 0000 0029 4800 2325
TATRSKBX
2948002325/1100
Obchodný register Okresného súdu Bratislava I, odd.: Sro, vložka 66329/B

Zastúpená

:

Mgr. Martin Winkler, konateľ spoločnosti
Martin Baran, konateľ spoločnosti
(ďalej len „DODÁVATEĽ“)

a
Odberateľ:
Názov

: Úrad podpredsedu vlády Slovenskej republiky
pre investície a informatizáciu

so sídlom

: Štefánikova 15, 811 05 Bratislava

IČO

: 50 349 287

DIČ

: 2120287004

IČ DPH

:

Registrácia
Bankové spojenie:
Zastúpený

:
: SK52 8180 0000 0070 0055 7142
: Mgr. Patrik Krauspe, vedúci úradu
(ďalej len „ODBERATEĽ“)
(„DODÁVATEĽ“ a „ODBERATEĽ“ ďalej spolu aj ako „Zmluvné strany“
alebo jednotlivo ako „Zmluvná strana“)

Preambula
DODÁVATEĽ je výhradný užívateľ licencie k počítačovej aplikácií HOPINTAXI (ďalej len „Aplikácia“),
prostredníctvom ktorej je možné cez mobil a/alebo webové rozhranie realizovať objednanie a uzavretie
zmluvy o poskytnutí taxi služby s treťou osobou a je oprávnený realizovať právne úkony súvisiace
s užívaním a využívaním Aplikácie a výhradne oprávnený nakladať s licenciou a Aplikáciou. ODBERATEĽ je
ústredný orgán štátnej správy , ktorý má záujem využívať uvedenú Aplikáciu a má záujem na tom, aby
DODÁVATEĽ realizoval správu jeho konta, preberal platby pre taxikárov za zrealizované prepravy
a vykonával iné činnosti dohodnuté v tejto Rámcovej zmluve, pričom za dohodnuté činnosti uhradí
dohodnutú odmenu.
1

Za tým účelom uzavierajú Zmluvné strany túto Rámcovú zmluvu s nasledovným obsahom.
Čl. I
Predmet zmluvy
1.1

Na základe Rámcovej zmluvy sa DODÁVATEĽ zaväzuje vytvoriť v Aplikácií pre ODBERATEĽA
konto a zaregistrovať ho do HOPINTAXI portálu pre firemného zákazníka (ďalej len „Registrácia“).
Na základe Registrácie je následne ODBERATEĽ oprávnený zaregistrovať si ďalšie osoby, ktoré
budú využívať Aplikáciu a prostredníctvom nej využívať služby taxikárov za podmienok dohodnutých
v Rámcovej zmluve.
Čl. II
Zriadenie konta a použitie aplikácie

2.1

Za tým účelom, aby ODBERATEĽ a ním určené osoby mohli využívať Aplikáciu a taxislužby bez
potreby úhrady v hotovosti priamo taxikárovi, zaregistruje DODÁVATEĽ ODBERATEĽA cez webové
rozhranie v Aplikácií, zahrnie ho do databázy firemných zákazníkov a poskytne mu prihlasovacie
údaje. Súčasne ODBERATEĽ určí poverenú(é) osobu(y), ktoré budú ďalej registrovať určené osoby,
ktoré budú využívať Aplikáciu prostredníctvom prihlasovacích údajov ODBERATEĽA. Poverené
osoby budú súčasne kontaktnými osobami pre DODÁVATEĽA. DODÁVATEĽ zabezpečí pre
poverené osoby a podľa dohody aj pre určené osoby školenie o Aplikácií, o jej správnom využívaní,
o realizácií transakcií cez Aplikáciu a o ďalších skutočnostiach týkajúcich sa Aplikácie, vrátane
ďalších individuálnych školení.

2.2

DODÁVATEĽ zriadi konto pre ODBERATEĽA a nastaví ho tak, že určené osoby ODBERATEĽA
budú môcť Aplikáciu využívať počas doby platnosti Rámcovej zmluvy bez časového obmedzenia.
ODBERATEĽ si už po Registrácií sám riadi konto, najmä sám prostredníctvom poverených osôb určí
osoby, ktoré budú využívať Aplikáciu, je oprávnený meniť určité nastavenia a to najmä prihlasovacie
heslo, limitovanie ceny jazdného hradeného prostredníctvom Aplikácie, určenie dní v týždni, kedy je
možné využívať Aplikáciu určenými osobami a pod. Do uvedených skutočností DODÁVATEĽ
žiadnym spôsobom nezasahuje a najmä nezodpovedá za to, kto skutočne službu využije, pokiaľ
bude služba využívaná určenou osobou zahrnutou v databáze pri ODBERATEĽOVI.

2.3

Po ukončení jazdy zadá taxikár do Aplikácie sumu jazdného z taxametra a v rámci Aplikácie ju
odošle k osobe vo vozidle. Určená osoba využívajúca Aplikáciu je povinná sumu jazdného v aplikácií
skontrolovať a v prípade jej správnosti ju potvrdiť, čím ju odsúhlasí. Pokiaľ určená osoba sumu
jazdného nepotvrdí bezodkladne, najneskôr do 1 minúty od jej doručenia, platí, že suma jazdného
bola potvrdená bez ohľadu na to, či sa tak stalo alebo nie. V prípade, že ODBERATEĽ dodatočne
zistí, že suma jazdného bola účtovaná vyššia, ako by mala byť účtovaná, požiada DODÁVATEĽA
o preverenie ceny jazdného z údajov z Aplikácie. DODÁVATEĽ oznámi ODBERATEĽOVI zistenia
spolu s odôvodnením najneskôr do piatich (5) dní odo dňa doručenia žiadosti ODBERATEĽA. Pokiaľ
budú zistené rozdiely medzi sumou, ktorá mala byť účtovaná a ktorá bola skutočne účtovaná, je
DODÁVATEĽ povinný zabezpečiť správne vyúčtovanie sumy jazdného, a to pri najbližšom
fakturačnom období. Pokiaľ transakcia prebehla v poriadku, sú taxikár aj určená osoba informovaní
o realizácií transakcie.

2

2.4

ODBERATEĽ si z Aplikácie môže kedykoľvek stiahnuť a preveriť všetky realizované jazdy, ktoré
realizovali určené osoby. Databáza jázd sa bude archivovať v Aplikácií po dobu 6 mesiacov
a následne bude vymazaná, pokiaľ zo strany ODBERATEĽA nedôjde k reklamácií uskutočnených
jázd. Uhradením faktúry ODBERATEĽ akceptuje údaje z databázy jázd.

2.5

V súlade so zmluvou medzi DODÁVATEĽOM

a taxikármi následne uhradí

DODÁVATEĽ

príslušnému taxikárovi sumu jazdného za celý mesiac za využívanie taxislužby ODBERATEĽOM.
DODÁVATEĽ zodpovedá za to, že suma potvrdeného jazdného bude riadne a včas uhradená
taxikárom. Za prípadné omeškanie s úhradou jazdného taxikárom zodpovedá v plnom rozsahu
DODÁVATEĽ. DODÁVATEĽ sa zaväzuje, že ODBERATEĽOVI v plnom rozsahu nahradí akúkoľvek
sankciu, škodu, náklady, nároky zo zodpovednosti alebo akékoľvek iné výdavky, ktoré by mohli
zaťažiť ODBERATEĽA v súvislosti s neplnením povinností DODÁVATEĽA vyplývajúcich z Rámcovej
zmluvy.
Čl. III
Správa konta
3.1

Správa konta ODBERATEĽA v Aplikácií počas trvania zmluvného vzťahu je bezplatná. Správa konta
zahŕňa v prípade potreby zistenie informácií o stave účtu, detailoch jazdy alebo akékoľvek
reklamácie a pod.
Čl. IV
Cena a platobné podmienky

4.1

ODBERATEĽ je povinný zaplatiť DODÁVATEĽOVI za poskytnutie plnenia dohodnutú cenu v zmysle
platného cenníka uvedeného v odseku 4.6 Rámcovej zmluvy (ďalej len „Dohodnutá cena“).

4.2

Dohodnutá cena bude uhradená na základe mesačných zúčtovacích faktúr vystavených
DODÁVATEĽOM

k poslednému

dňu

príslušného

kalendárneho

mesiaca

a doručených

ODBERATEĽOVI v lehote 30 dní odo dňa ich vystavenia (ďalej len „Faktúra“). ODBERATEĽ sa
zaväzuje uhrádzať jednotlivé Faktúry bankovým prevodom na účet DODÁVATEĽA uvedený
v záhlaví Rámcovej zmluvy.
4.3

DODÁVATEĽ vystaví Faktúru na základe potvrdení o poskytnutí plnenia, ktoré overil a podpísal
ODBERATEĽ. DODÁVATEĽ vo Faktúre uvedie okrem celkovej ceny aj každú objednávku zvlášť v
samostatnej položke, ktorá bude obsahovať meno zamestnanca, osobné číslo zamestnanca,
nákladové stredisko, počet najazdených kilometrov, resp. trasu v rámci paušálu, počet stojných
minút a cenu. ODBERATEĽOM overené a podpísané potvrdenia o poskytnutí plnenia budú tvoriť
prílohu každej Faktúry. Potvrdenie o poskytnutí plnenia musí obsahovať meno zamestnanca, osobné
číslo zamestnanca, počet najazdených kilometrov, resp. trasu v rámci paušálu, počet stojných minút
a cenu.

4.4

Faktúra doručená ODBERATEĽOVI musí spĺňať náležitosti daňového dokladu v zmysle platných
právnych predpisov (Faktúra musí obsahovať náležitosti stanovené zákonom č. 222/2004 Z. z. o
dani z pridanej hodnoty v znení neskorších predpisov). Faktúry budú doručené na adresu
ODBERATEĽA uvedenú v záhlaví Rámcovej zmluvy. Ak Faktúra nebude úplná alebo bude
obsahovať nesprávne údaje vrátane príloh, bude takáto Faktúra DODÁVATEĽOVI vrátená.
DODÁVATEĽ je povinný vyhotoviť a doručiť opravenú Faktúru ODBERATEĽOVI najneskôr do 5
3

pracovných dní odo dňa jej vrátania ODBERATEĽOM. V tomto prípade začne plynúť nová lehota
splatnosti Faktúry odo dňa nasledujúceho po dni jej opätovného doručenia.
4.5

V prípade omeškania ODBERATEĽA s úhradou Faktúry vystavenej DODÁVATEĽOM, má
DODÁVATEĽ nárok na zaplatenie úroku z omeškania vo výške 0,05 % z dlžnej sumy za každý deň
omeškania; avšak v maximálnej výške 5 % z hodnoty fakturovanej sumy.

4.6

Dohodnutá cena (jazdné a ostatné príplatky) je ku dňu podpisu Rámcovej zmluvy stanovená
nasledovne:
- maximálna výška ceny za 1 km jazdy v meste BA = 0,60 € bez DPH (slovom: šesťdesiat centov)
K Dohodnutej cene bude účtovaná DPH podľa príslušných právnych predpisov.
Čl. V
Záverečné ustanovenia

5.1.

Rámcovú zmluvu možno meniť a dopĺňať výlučne vo forme písomných dodatkov podpísaných
obidvoma Zmluvnými stranami.

5.2

Rámcová zmluva sa uzatvára na dobu určitú, a to na dobu 7 (sedem) mesiacov od účinnosti zmluvy
alebo do vyčerpania finančného limitu 13 396,39 € (slovom: trinásťtisíctristodeväťdesiatšesť eur
tridsaťdeväť centov) bez DPH, podľa toho, ktorá skutočnosť nastane skôr. Rámcovú zmluvu je
možné ukončiť písomnou dohodou Zmluvných strán alebo odstúpením od Rámcovej zmluvy, ak ani
po predchádzajúcom písomnom upozornení nedôjde k náprave pri plnení povinností podľa tejto
Rámcovej zmluvy. Účinky odstúpenia nastávajú dňom doručenia písomného oznámenia o odstúpení
druhej Zmluvnej strane.

5.3.

Zmluvné strany, pre prípad akéhokoľvek budúceho nedorozumenia alebo sporu súvisiaceho
s plnením Rámcovej zmluvy, deklarujú vôľu dospieť prednostne k mimosúdnemu vyriešeniu veci tak,
aby nedošlo k narušeniu vzťahu založeného Rámcovou zmluvou .

5.4.

Rámcová zmluva nadobúda platnosť dňom jej podpisu Zmluvnými stranami, v prípade, že Rámcová
zmluva nebude podpísaná oboma Zmluvnými stranami v jeden deň, nadobúda platnosť dňom
pripojenia podpisu tej Zmluvnej strany, ktorá Rámcovú zmluvu podpíše neskôr. Rámcová zmluva
nadobúda účinnosť dňom nasledujúcim po dni jej zverejnenia v Centrálnom registri zmlúv.

5.5.

Rámcová zmluva je vyhotovená v piatich (5) origináloch, z ktorých DODÁVATEĽ obdrží jedno (1)
vyhotovenie a ODBERATEĽ štyri (4) vyhotovenia.

5.6

Na právne vzťahy bližšie neupravené touto Rámcovou zmluvou sa primerane vzťahujú ustanovenia
Obchodného zákonníka, a podporne aj Občianskeho zákonníka a/alebo iných príslušných
všeobecne záväzných právnych predpisov platných v Slovenskej republike. Toto ustanovenie má
povahu voľby rozhodného práva v zmysle ust. článku 3 NARIADENIA EURÓPSKEHO
PARLAMENTU A RADY (ES) č. 593/2008 zo 17. júna 2008 o rozhodnom práve pre zmluvné
záväzky (Rím I). Zmluvné strany sa ďalej dohodli v zmysle ust. článku 25 NARIADENIA
EURÓPSKEHO PARLAMENTU A RADY (ES) č. 1215/2012 zo dňa 12. decembra 2012 o právomoci
a uznávaní a výkone rozsudkov v občianskych a obchodných veciach, že vo veci riešenia všetkých
a akýchkoľvek sporov vyplývajúcich z tohto zmluvného vzťahu je daná právomoc príslušných súdov
Slovenskej republiky.
4

5.7.

Zmluvné strany prehlasujú, že si Rámcovú zmluvu prečítali, jej obsahu porozumeli a že je prejavom
ich slobodnej a vážnej vôle, na znak čoho ju podpisujú.

5.8.

Zmluvné strany sa dohodli, že akákoľvek komunikácia v súvislosti s plnením Rámcovej zmluvy bude
prebiehať cez nasledovné kontakty, pričom ich zmenu je každá Zmluvná strana povinná oznámiť
druhej Zmluvnej strane bez zbytočného odkladu.

Za ODBERATEĽA :

Za DODÁVATEĽA :

V Bratislave dňa ______________

V Bratislave dňa ______________

Úrad podpredsedu vlády Slovenskej republiky
pre investície a informatizáciu

PURPUR, s.r.o.

_____________________________

_____________________________

Mgr. Patrik Krauspe
vedúci úradu

Mgr. Martin Winkler
konateľ spoločnosti

_____________________________
Martin Baran
konateľ spoločnosti

5

