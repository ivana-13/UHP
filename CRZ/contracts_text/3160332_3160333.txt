ZMLUVA O VYDANÍ A POUŽÍVANÍ CERTIFIKÁTU PRE AUTENTIFIKÁCIU WEBOVÉHO SÍDLA
č. 201716375
uzavretá podľa ust. § 269 ods.2 zák. č. 513/1991 Zb. Obchodný zákonník medzi:
Žiadateľ: IUVENTA- Slovenský inštitút mládeže IČO: 00157660, zastúpený PaedDr. Alena Minns,
PhD., a
Poskytovateľ:
Disig, a.s., zápis v Obchodnom registri OS BA I, odd. Sa, vložka č. 3794/B, so sídlom Záhradnícka 151,
821 08 Bratislava, IČO: 35975946, v zastúpení, Natália Cangárová, na základe plnej moci zo dňa
22.2.2017
1.

PREDMET ZMLUVY

1.1 Predmetom tejto zmluvy je odplatný záväzok Poskytovateľa vydať a poskytnúť Žiadateľovi, na základe jeho žiadosti,
dôveryhodnú službu vydania certifikátu pre autentifikáciu webového sídla, v súlade s platným politikami Poskytovateľa (ďalej len
„CP“) pre tieto služby.
1.2 Na účely tejto zmluvy sa dôveryhodnou službou rozumie dôveryhodná služba, ktorá spĺňa uplatniteľné požiadavky Nariadenia
Európskeho parlamentu a Rady (EÚ) č. 910/2014 z 23. júla 2014 o elektronickej identifikácii a dôveryhodných službách pre
elektronické transakcie na vnútornom trhu a o zrušení smernice 1999/93/ES (ďalej len „Nariadenie eIDAS“). Certifikátom pre
autentifikáciu webového sídla (ďalej len „SSL certifikát“ resp. „certifikát“) je osvedčenie, ktoré umožňuje autentifikáciu
webového sídla a spája toto webové sídlo s právnickou osobou, ktorej bol certifikát vydaný (Článok 3 bod 38 Nariadenia eIDAS).

2.

PRÁVA A POVINNOSTI ZMLUVNÝCH STRÁN

2.1 Poskytovateľ sa zaväzuje na základe riadne vyplnenej, doloženej a overenej Žiadosti vydať Žiadateľovi SSL certifikát, a to
bez zbytočného odkladu a v súlade s platným CP. Poskytovateľ sa pri poskytovaní dôveryhodnej služby zaväzuje dodržovať všetky
záväzky vyplývajúce mu zo všeobecne záväzných právnych predpisov, najmä Nariadenia eIDAS.
2.2 Postup na vydanie a prevzatie SSL certifikátu žiadateľovi o certifikát je podrobne opísaný v CP Poskytovateľa. Prvotná
vydanie SSL certifikátu sa vykonáva na základe žiadosti, ktorá, ak nie je dohodnuté inak, musí vyhovovať štandardu PKCS#10.
Žiadosť je predkladaná Poskytovateľovi, ktorý zabezpečí autentifikáciu identity žiadateľa o SSL certifikát a to na základe
predloženia a posúdenia dokladov akceptovateľných podľa CP Poskytovateľa. Poskytovateľ zároveň zabezpečí autentizáciu identity
komponentu v zmysle požiadaviek CP. Po podpise zmluvy a vydaní certifikátu pre autentifikáciu webového sídla Poskytovateľ
odovzdá Žiadateľovi Potvrdenie o vydaní certifikátu pre autentifikáciu webového sídla a jeho odovzdaní žiadateľovi o certifikát
(ďalej len „Potvrdenie“), ktoré tvorí neoddeliteľnú prílohu tejto zmluvy, a ktoré obsahuje odkaz na web stránku, kde je možné
vydaný certifikát prevziať. Potvrdenie sa zároveň považuje za výzvu na jeho prevzatie. Žiadateľ sa zaväzuje vyzdvihnúť si
Poskytovateľom vydaný SSL certifikát najneskôr do 30 dní od výzvy Poskytovateľa alebo jeho registračnej autority. V prípade, ak
sa tak nestane je Poskytovateľ oprávnený vydaný SSL certifikát zrušiť bez nároku Žiadateľa na vrátenie odplaty (ceny) za vydanie
SSL certifikátu.
2.3 Žiadateľ je oprávnený používať počas doby platnosti SSL certifikátu tento ako certifikát určený pre bezpečnú komunikáciu
pomocou softvéru, ktorý podporuje využitie certifikátov vyhovujúcich špecifikácii X.509 verzie 3.
2.4 Žiadateľ sa zaväzuje dodržiavať ustanovenia CP Poskytovateľa, Bezpečnostnej politiky Poskytovateľa ako aj ustanovenia
tejto zmluvy.
2.5. Žiadateľ je povinný a zaručuje sa
a) ihneď po získaní SSL certifikátu skontrolovať správnosť údajov uvedených v certifikáte,
b) počas celej doby životnosti starostlivo chrániť privátny(súkromný) kľúč pred jeho zverejnením, sprístupnením, stratou,
kompromitovaním alebo iným zneužitím,
c) bezodkladne preukázateľným spôsobom oznámiť Poskytovateľovi podozrenie alebo skutočnosť zverejnenia,
sprístupnenia, straty, kompromitovania alebo iného zneužitia súkromného kľúča alebo hesla prípadne iného
zabezpečenia, ktorým bol súkromný kľúč chránený,
d) inštalovať a používať vydaný SSL certifikát len na serveri, ktorý je dostupný pod úplným doménovým menom
nachádzajúcim sa v časti SubjectAltName tohto certifikátu
e) používať certifikát výhradne v súlade s aplikovateľným právom a účelom, ku ktorému je určený
f) uvádzať vždy len presné, pravdivé a úplné informácie vo vzťahu k certifikátu svojho verejného kľúča,
g) ihneď požiadať Poskytovateľa o zrušenie certifikátu, ak zistí, že došlo alebo môže dôjsť k neoprávnenému použitiu jeho
súkromného kľúča, alebo ak nastali zmeny v údajoch uvedených v certifikáte,
h) zdržať sa akéhokoľvek používania súkromného kľúča v prípade, že certifikát vydaný na jemu zodpovedajúci verejný kľúč
bol zrušený z dôvodu kompromitácie
i) zareagovať na príkazy Poskytovateľa v súvislosti s kompromitáciou súkromného kľúča resp. zneužitím certifikátu do 24
hodín od prevzatia takéhoto príkazu
2.6. Žiadateľ si je vedomý a bude akceptovať, že Poskytovateľ má právo na zrušenie vydaného SSL certifikátu v prípade zistenia,
že jeho používanie nie je v súlade s touto zmluvou, alebo že používanie certifikátu je spojené s kriminálnou činnosťou ako je
napr. phishing, podvodné konanie resp. šírenie malvéru.
2.7 Poskytovateľ nezodpovedá za škodu ktorá,
a) vznikla Žiadateľovi alebo tretím osobám z dôvodu porušenia zmluvných alebo zákonných povinností Žiadateľa,

b) vznikla Žiadateľovi z dôvodu znemožnenia inštalovania alebo použitia vydaného certifikátu pre nekompatibilitu
Žiadateľom použitých hardvérových a softvérových prostriedkov,
c) vznikla poškodenému z dôvodu spoliehania sa na certifikát, ktorého platnosť skončila, alebo ktorý bol zrušený,
d) vznikla Žiadateľovi alebo tretím stranám uvedením nesprávnych údajov v Žiadosti,
e) vznikla tretím stranám z dôvodu zneužitia certifikátu Žiadateľom,
f) má povahu zmareného zisku.

3.

CENA ZA POSKYTNUTIE SLUŽIEB

3.1 Cena za vydanie certifikátu je stanovená dohodou vo výške 149,00 € bez DPH a 178,80 € s 20% DPH. Cena za poskytnutie
inej dôveryhodnej služby je stanovená cenníkom zverejneným na webovej stránke http://http://eidas.disig.sk platným ku dňu
poskytnutia inej dôveryhodnej služby. Žiadateľ podpisom tejto zmluvy prehlasuje, že s takto dohodnutým spôsobom určenia ceny
je oboznámený, súhlasí s ním a zaväzuje sa takto určenú cenu včas zaplatiť.
3.2 Nárok na zaplatenie ceny za vydanie certifikátu vzniká momentom vydania certifikátu, alebo poskytnutia inej dôveryhodnej
služby V prípade, že Žiadateľ nevykonal úhradu ceny v zmysle bodu 3.1 v hotovosti u Poskytovateľa, tak zaplatí túto cenu, na
základe vystavenej faktúry, najneskôr do 14 dní od dátumu jej vystavenia. V prípade, ak neprebehla platba v hotovosti a Žiadateľ
nedostane v lehote 14 dní faktúru, je povinný o tejto skutočnosti ihneď informovať Poskytovateľa.
3.3 V prípade neuhradenia ceny za poskytnutie služby riadne a včas je Žiadateľ povinný zaplatiť Poskytovateľovi úrok
z omeškania vo výške 0,05% z dlžnej sumy za každý deň omeškania. Poskytovateľ je oprávnený od tejto zmluvy odstúpiť, pokiaľ
Žiadateľ nezaplatí cenu do 15 dní po lehote splatnosti.

4.

VŠEOBECNÉ A ZÁVEREČNÉ USTANOVENIA

4.1 Táto zmluva je vyhotovená a uzavretá na základe žiadosti Žiadateľa a plní zároveň funkciu písomného záznamu o prijatí
žiadosti o vydanie certifikátu.
4.2 Žiadateľ prehlasuje, že pred podpísaním tejto zmluvy bol podrobne a zrozumiteľne informovaný o bezpečnostnej politike
Poskytovateľa a o pravidlách poskytovania dôveryhodných služieb Poskytovateľa, s ktorými sa oboznámil v elektronickej forme
na webovej stránke http://eidas.disig.sk.
4.3 Žiadateľ podpisom tejto zmluvy potvrdzuje, že ku dňu podpisu tejto zmluvy je podrobne oboznámený s CP Poskytovateľa,
tento mu je známy, súhlasí s ním a zaväzuje sa ho dodržiavať.
4.4 Žiadateľ týmto udeľuje v zmysle ust. § 11 zákona č. 122/2013 Z. z. o ochrane osobných údajov súhlas s tým, aby všetky
osobné údaje Žiadateľa uvedené v Žiadosti na základe, ktorej bola uzavretá táto zmluva, rovnako ako aj jeho osobné údaje
uvedené v tejto zmluve boli spracovávané v informačnom systéme Poskytovateľa. Osobné údaje Žiadateľa budú spracovávané len
za účelom ich využitia pri vykonávaní a poskytovaní dôveryhodných služieb Poskytovateľa. Žiadateľ udeľuje tento súhlas na dobu,
počas ktorej je Poskytovateľovi zákonom stanovená povinnosť uchovávať Žiadosti o vydanie certifikátov. Súhlas môže byť
odvolaný písomne avšak najskôr len súčasne s ukončením tejto zmluvy.
4.5 Podpisom tejto zmluvy zákazník prejavuje svoj súhlas/nesúhlas s možnosťou zasielania faktúr za služby Poskytovateľa
elektronicky.
4.6 Zmluvné strany prehlasujú, že údaje v Žiadosti o vydanie certifikátu alebo poskytnutie inej služby ako aj údaje uvedené v
záhlaví tejto zmluvy prípadne jej dodatkov sú a vždy budú aktuálne a pravdivé. Prípadné zmeny týchto údajov sa zmluvné strany
zaväzujú oznámiť bezodkladne.
4.7 Táto zmluva sa uzatvára na dobu určitú, ktorá je určená dobou platnosti certifikátu vydaného na základe tejto zmluvy
4.8 Táto zmluva zaniká dohodou zmluvných strán alebo odstúpením ktoroukoľvek zo zmluvných strán v prípade podstatného
porušenia zmluvnej alebo zákonnej povinnosti. Ukončenie a zánik zmluvy nemá vplyv na vyrovnanie všetkých záväzkov, ktoré
medzi zmluvnými stranami vznikli počas jej platnosti
4.9 Táto zmluva je uzavretá podľa ust. § 269 ods. 2 Obchodného zákonníka a spravuje sa platným právnym poriadkom Slovenskej
republiky.
4.10 Zmluvu je možné meniť len po vzájomnej dohode, písomne, formou očíslovaných dodatkov podpísaných oboma zmluvnými
stranami.
4.11. Zmluvné strany sa dohodli, že, v súlade s §262 Obchodného zákonníka, sa táto zmluva spravuje ustanoveniami Obchodného
zákonníka.
4.12 Táto zmluva je vyhotovená v dvoch rovnopisoch, z ktorých každá zo zmluvných strán dostane po jednom rovnopise.
Neoddeliteľnú prílohu tejto zmluvy tvorí Potvrdenie.
4.13 Zmluvné strany si túto zmluvy prečítali, jej obsahu porozumeli, sú si vedomí právnych následkov, ktoré vyplývajú z jej
uzavretia, na znak čoho ju slobodne, vážne, bez omylu, výhrad, nie za nápadne nevýhodných podmienok podpisujú podpismi
oprávnených osôb.

19.10.2017

Poskytovateľ

Žiadateľ

Disig, a.s.,
v zastúpení Natália Cangárová
na základe plnej moci zo dňa 22.2.2017

PaedDr. Alena Minns, PhD.

