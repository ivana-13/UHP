Zmluva o poskytovaní Služieb

111/18

uzatvorená v zmysle § 269 ods. 2 zákona č. 513/1991 Zb. Obchodný zákonník v.z.n.p. (ďalej
ako „OBZ“
medzi
Poskytovateľom:
Obchodné meno:

eDocu, a.s.

Sídlo:

Sliačska 1/D, 831 02 Bratislava – Nové Mesto

IČO:

47 127 643

IČ DPH:

SK2023784917

Konajúci:

Ing. Miroslav Hájek, predseda predstavenstva

Zápis v:

OR OS Bratislava I, oddiel Sa, vložka č. 6069/B

Bankové
spojenie:
Číslo účtu:
IBAN:
ďalej len „Poskytovateľ“ alebo „eDocu“
a
Používateľom:
Obchodné meno:

Fakultná nemocnica Trenčín

Sídlo:

Legionárska 28, 911 71 Trenčín

IČO:

00610470

IČ DPH:

SK2021254631

Konajúci:

Ing. Marián Juruš, generálny riaditeľ; JUDr. Marek Šedík,
ekonomický riaditeľ; MUDr. Stanislav Pastva, medicínsky riaditeľ

Zápis v:
Bankové
spojenie:

Štátna pokladnica, a.s.

Číslo účtu:

7000280438/8180

IBAN:

SK23 8180 0000 0070 0028 0438

ďalej ako „Používateľ“
spoločne ďalej ako „Zmluvné strany“ alebo osobitne ako „Zmluvná strana“

1. Úvodné ustanovenia

1.1. Poskytovateľ je obchodná spoločnosť, riadne založená a existujúca podľa právnych
predpisov Slovenskej republiky. Do predmetu činnosti Poskytovateľa patrí o. i.
poskytovanie počítačových služieb a služieb súvisiacich s počítačovým spracovaním
údajov.
1.2. Poskytovateľ je vývojárom a držiteľom všetkých práv k aplikácii eDocu. eDocu je online
aplikáciou, ktorá umožňuje používateľom nakladanie s ich obsahom (ďalej len
„Aplikácia“), a to za podmienok stanovených vo Všeobecných podmienkach používania
aplikácie „eDocu“ (ďalej len „VP“), ktoré tvoria prílohu č. 1 tejto Zmluvy a touto
Zmluvou. Poskytnutie oprávnenia užívať Aplikáciu je poskytnutím služby, ktorej
predmetom je sprístupnenie Aplikácie a jej funkcionalít v dojednanom rozsahu
vymedzenom v čl. 2 tejto zmluvy (ďalej len „Služba“). Obsahom sú akékoľvek a všetky
súbory, dáta a údaje, ktoré Používateľ vloží do Aplikácie (ďalej len „Obsah“) najmä však
fotodokumentácia a videodokumentácia, návody, revízne správy, technické správy,
nákresy, zmluvy a ďalšie údaje zadané užívateľmi Aplikácie. Nakladanie s Obsahom je
vykonávanie operácií s Obsahom v rozsahu a spôsobom predpokladaným a umožneným
Aplikáciou a jej funkcionalitami, najmä nahrávanie, prezeranie, kopírovanie, sťahovanie
a zdieľanie Obsahu.
1.3. Používateľ má záujem o využívanie Služieb Poskytovateľa.

2. Predmet zmluvy
2.1. Touto Zmluvou sa Poskytovateľ zaväzuje poskytovať Používateľovi pilotný projekt
Služby „Medical Equipment Management“ pre neobmedzený počet zariadenízdravotníckej techniky a používateľ sa zaväzuje platiť Poskytovateľovi za poskytovanú
Službu dojednanú odplatu podľa čl. 3 tejto Zmluvy.
2.2. Poskytnutie Služby zahŕňa nasledovné:
a. Analytická konzultácia (definovanie užívateľských skupín, definovanie typov
zariadení, definovanie kontrolných zoznamov a ďalšie analytiky)
b. Prípravné práce na systéme
− vytvorenie hierarchického systému na báze lokalizácie, typu zariadenia
a technologickej príslušnosti. Zaradenie do firemnej hierarchie zariadení
(lokalita, budovy, poschodia, miestnosti, druh zariadení, kategória
zariadení, zariadenie)
− rozdelenie jednotlivých zariadení na podskupiny a jednotlivé časti
− zavedenie užívateľov a príslušných právomocí v rámci hierarchie
c. Prípravné práce s fyzickými označovacími komponentmi

− výber vhodných označovacích prvkov pre jednotlivé komponenty
aktívneho assetu (odolnosť, montáž, viditeľnosť, čitateľnosť, odolnosť voči
čisteniu..)
− tlač, gravírovanie, lakovanie, párovanie, lepenie kódov, ...
d. Pasportizácia
− navstupovanie všetkých dostupných dát
− nalepenie QR kódu na pilotné časti assetu (fyzické označenie zariadení na
mieste, textový opis stavu)
− kontrola a doplnenie dát o zariadeniach
− fotodokumentácia aktuálneho stavu pilotne nasadzovaných zariadení
e. Registrácia checklisty, testovanie, zaškolenie a tréning, konzultácie, obmeny,
spoločný vývoj riešenia
− Vytvorenie a priradenie relevantných formulárov pre prvky assetu
− Prepojenie do eDocu k jednotlivým zariadeniam/prvkom a konfigurácia
− Vytvorenie scenárov procesov a business scenárov použitia v rôznych
situáciách
− Testovanie scenárov (situácie, hierarchie, konfigurácie oprávnení)
f. Doladenie nastavenia a prispôsobenie nastavenia po nasadení systému
2.3.Aplikácia a jej jednotlivé funkcionality sú autorským dielom Poskytovateľa.
2.4. Poskytovateľ týmto udeľuje Používateľovi nevýhradnú licenciu na používanie Aplikácie,
územne neobmedzenú a časovo obmedzenú na dobu trvania tejto Zmluvy, najdlhšie však
na dobu trvania majetkových práv.
2.5.Licencia sa udeľuje na používanie Aplikácie v súlade s jej určením a s podmienkami
uvedenými v tejto Zmluve a v návode na používanie Aplikácie. Používateľ nie je
oprávnený akokoľvek zasahovať do Aplikácie alebo ju meniť (vrátane spätného prekladu
alebo dekompilácie Aplikácie), s výnimkou úprav, ktoré v zmysle donucujúcich
ustanovení právnych predpisov nemožno vylúčiť; porušenie tejto povinnosti sa považuje
za podstatné porušenie Zmluvy.
2.6. Cena za Služby podľa čl. 3 tejto Zmluvy zahŕňa aj odmenu za poskytnutie licencie k
Aplikácii pre neobmedzený počet užívateľov.

3. Cena za Služby
3.1. Zmluvné strany sa dohodli, že Používateľ je povinný zaplatiť Poskytovateľovi za Služby
poskytované v súlade s touto Zmluvou a vymedzené v čl. 2 tejto Zmluvy, odplatu
nasledovne:
a. Jednorazová odplata:
Cena bez DPH v
EUR
Prípravné práce na systéme

100,00

Prípravné práce na užívateľoch a dátach

150,00

Import zariadení z dátových súborov

200,00

Doplnenie zariadení mimo import

100,00

Fyzická pasportizácia 300 prístrojov a zariadení

Cena s 20 % DPH v
EUR

1.600,00

Check listy/vyplňovacie formuláre

100,00

QR nálepky, NFC

150,00

Školenie 4x6 hod + príprava

300,00

Tréning a doškolenie

200,00
spolu

2.900,00

b. Hodinová sadzba doplnkových činností:
Cena bez DPH v
EUR
Hodinová sadzba konzultant, PM, inštalácia

50,00

Hodinová sadzba programátor, analytik, architekt

60,00

Cena s 20 % DPH v
EUR

c. paušálna odplata vo výške 120,00 Eur bez DPH/ mesiac, t. j. 144 Eur s DPH/
mesiac za prevádzku Služby počas trvania tejto Zmluvy.

4 Platobné a fakturačné podmienky
4.1. Používateľ sa zaväzuje Poskytovateľovi uhradiť:
a. jednorazovú odplatu špecifikovanú v čl. 3 ods. 3.1 písm. a tejto Zmluvy na základe
faktúry, ktorú vystaví Poskytovateľ do 14 dní od účinnosti tejto Zmluvy,
b. odplatu za doplnkové činnosti podľa čl. 3 ods. 3.1 písm. b tejto Zmluvy v prípade
osobitnej požiadavky Používateľa na vykonanie doplnkových činností, a to na
základe faktúry, ktorá bude vystavená Poskytovateľom po vykonaní doplnkových
činností,
c.

paušálnu odplatu podľa čl. 3 ods. 3.1 písm. c tejto Zmluvy na základe faktúry,
ktorá bude vystavená Poskytovateľom raz mesačne, pričom Poskytovateľ je
oprávnený vystaviť faktúru na úhradu paušálnej odplaty za príslušný mesiac najskôr
v prvý deň mesiaca nasledujúceho po mesiaci, za ktorý sa Paušálna odplata platí.

4.2. Za riadne vystavenú faktúru sa pre potreby tejto Zmluvy považuje písomný účtovný
doklad so splatnosťou 30 dní obsahujúci všetky údaje požadované príslušnými
ustanoveniami zákona, súvisiacich a vykonávacích predpisov, najmä obchodné mená
a sídla strán zmluvného vzťahu, IČO a daňové identifikačné údaje strán zmluvného
vzťahu, bankové spojenie strán zmluvného vzťahu, poradové číslo faktúry – variabilný
symbol, konštantný symbol, registrácia spoločností – orgán, oddiel, číslo vložky, deň
vystavenia faktúry, deň zdaniteľného plnenia, forma úhrady faktúry, deň splatnosti
faktúry, predmet fakturovania – v zmysle tejto Zmluvy fakturovaná suma, základ,
prípadne príslušná DPH a suma spolu s DPH, počet prípadných príloh, pečiatka a podpis,
doručený Používateľovi.
4.3.Ak faktúra nebude obsahovať náležitosti určené všeobecne záväzným právnym prepisom
alebo dohodnuté touto Zmluvou, má Objednávateľ právo vrátiť ju do termínu splatnosti
Poskytovateľovi na prepracovanie. Oprávneným vrátením faktúry prestáva platiť pôvodná
lehota splatnosti. Nová lehota splatnosti začína plynúť odo dňa doručenia opravenej
faktúry Objednávateľovi.
4.4.Peňažný záväzok Používateľa vyplývajúci z tejto Zmluvy bude splnený pripísaním príslušnej
čiastky na účet v peňažnom ústave Poskytovateľa.

5. Trvanie zmluvy
5.1. Táto Zmluva sa uzatvára na dobu určitú, t. j. na obdobie trvania pilotného projektu do
31.12.2018.
5.2. Túto Zmluvu je možné ukončiť:
a. vzájomnou dohodou,
b. výpoveďou bez udania dôvodu- písomnou výpoveďou adresovanou druhej
zmluvnej strane a doručenej prostredníctvom poštového podniku na adresu
zmluvnej strany uvedenú v záhlaví tejto Zmluvy. Zmluvné strany sa dohodli, že
výpovedná lehota je jeden mesiac a začína plynúť prvým dňom kalendárneho
mesiaca nasledujúcom po kalendárnom mesiaci, v ktorom bola výpoveď druhej
zmluvnej strane doručená.
c. písomným odstúpením od Zmluvy zo strany Poskytovateľa podľa čl. 6 ods. 4 VP.

6. Záverečné ustanovenia
6.1. Zmluvné strany sa dohodli, že zmluvná strana v postavení veriteľa nepostúpi akúkoľvek
svoju pohľadávku z tejto Zmluvy tretej osobe bez predchádzajúceho písomného súhlasu
dlžníka (FN Trenčín). Písomný súhlas dlžníka s týmto úkonom je zároveň platný len za
podmienky, že bol na tento úkon udelený predchádzajúci písomný súhlas Ministerstva
zdravotníctva SR. V prípade, že dôjde zo strany veriteľa k porušeniu tejto povinnosti a
svoje práva a povinnosti z tejto Zmluvy postúpi tretej osobe, bude toto postúpenie
v súlade s § 39 zákona č. 40/1964 Zb. považované za neplatné.
6.2. V prípade, že sa ktorékoľvek dojednanie v tejto Zmluve ukáže ako neplatné, neúčinné
alebo nevymáhateľné alebo sa ním stane, nemá táto skutočnosť vplyv na ostatné
dojednania v tejto Zmluve, ak nevyplýva inak z donucujúcich ustanovení právnych
predpisov, a zmluvné strany sa zaväzujú nahradiť také dojednanie dojednaním platným,
účinným a vymáhateľným, ktoré bude najbližšie obchodnému účelu pôvodného
dojednania, a to do tridsiatich (30) dní odo dňa, kedy na to jedna strana vyzve druhú.
6.3.Pokiaľ táto Zmluva pre konkrétny prípad výslovne nestanoví inak, je túto Zmluvu možné
meniť len písomnými dodatkami, uzatvorenými medzi zmluvnými stranami.
6.4. Práva a povinnosti strán z tejto Zmluvy alebo v súvislosti s ňou, ktoré v tejto Zmluve nie
sú výslovne upravené, sa spravujú právnymi predpismi Slovenskej republiky, najmä OBZ.
V prípade akéhokoľvek sporu z tejto Zmluvy alebo v súvislosti s touto Zmluvou je
ktorákoľvek strana oprávnená domáhať sa ochrany svojich nárokov na príslušnom súde
Slovenskej republiky.
6.5. Ostatné práva a povinnosti Zmluvných strán v súvislosti s poskytovaním Služieb sú
upravené vo VP. Odchylné dojednania v tejto Zmluve majú prednosť pred znením VP.
6.6. Táto Zmluva je vyhotovená v dvoch (2) rovnopisoch. Každá zmluvná strana obdrží jeden
(1) rovnopis.

6.7. Táto Zmluva nadobúda platnosť dňom jej podpisu oboma Zmluvnými stranami
a účinnosť dňom nasledujúcim po dni jej zverejnenia v Centrálnom registri zmlúv
vedenom Úradom vlády SR.
6.8. Zmluvné strany prehlasujú, že zmluvu uzatvárajú slobodne a vážne, že zmluva nie je
uzavretá v tiesni ani za nápadne nevýhodných podmienok. Ich zmluvná voľnosť nie je
obmedzená a na znak súhlasu s textom zmluvy pripájajú svoje podpisy.
6.9. Neoddeliteľnou súčasťou tejto Zmluvy sú nasledovné prílohy:
Príloha č. 1 – Všeobecné podmienky používania aplikácie „eDocu“

V Bratislave, dňa

V Trenčíne, dňa

___________________________

___________________________

Ing. Miroslav Hájek
predseda predstavenstva

Ing. Marián Juruš
generálny riaditeľ

V Trenčíne, dňa

___________________________

JUDr. Marek Šedík
ekonomický riaditeľ

V Trenčíne, dňa

___________________________

MUDr. Stanislav Pastva
medicínsky riaditeľ

