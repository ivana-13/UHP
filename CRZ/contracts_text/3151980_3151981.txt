Zmluva na vypracovanie štúdie s názvom ,,Optimalizácia
informačného systému UDZS“
uzavretá podľa § 269 ods. 2 zákona č. 513/1991 Zb. Obchodný zákonník v znení neskorších
predpisov medzi:
Objednávateľ:
Sídlo:
Zastúpený :
IČO:
DIČ:
IČ DPH:
Bankové spojenie:
IBAN:
Zriadený:

Úrad pre dohľad nad zdravotnou starostlivosťou
Žellova 2, 829 24 Bratislava
MUDr. Tomáš Haško, MPH – predseda
30 796 482
2021904456
nie je platiteľom DPH
Štátna pokladnica
SK5781800000007000198055
zákonom č. 581/2004 Z. z. o zdravotných poisťovniach,
dohľade nad zdravotnou starostlivosťou a o zmene a doplnení
niektorých zákonov v znení neskorších predpisov

(ďalej len „objednávateľ“)
a
Poskytovateľ:
Sídlo:
Zastúpený:
IČO:
DIČ:
IČ DPH:
Bankové spojenie:
IBAN:
Zapísaný:

ASKITUS spol. s r. o.
Záhradnícka 70, 821 08 Bratislava
Ing. Ladislav Cocher - konateľ
35 701 129
2020331852
SK 2020331852
TATRA BANKA, a. s., Bratislava
SK38 1100 0000 0026 2285 3242
v obchodnom registri Okresného súdu Bratislava I odd. Sro,
vložka č. 11979/B.

(ďalej len „poskytovateľ“)
(spolu ďalej len „zmluvné strany“)
Poskytovateľ je úspešný uchádzač verejného obstarávania - zákazky s názvom:
„Optimalizácia informačného systému UDZS“, č. 41/2017, podľa § 117 zákona č.
343/2015 Z. z. o verejnom obstarávaní a o zmene a doplnení niektorých zákonov v znení
neskorších predpisov (ďalej len „zákon o verejnom obstarávaní“).
Článok I.
Ciel a účel zmluvy
1.

Cieľom je zhodnotenie aktuálneho stavu informačných systémov (ďalej len ,,IS“)
a identifikácia nedostatkov v rámci konkrétnych oblastí IS objednávateľa.

2.

Analýza bude slúžiť ako kvalifikovaný podklad pre kreovanie stratégie rozvoja a
plánovanie investícií v oblasti rozvoja IS objednávateľa s cieľom zefektívnenia jeho
prevádzky.

3.

Vypracovanie štúdie s názvom: ,,Optimalizácia informačného systému UDZS“, ktorej
cieľom je zvýšiť efektivitu, optimalizovať investície a harmonizovať funkcionalitu IS
objednávateľa so stratégiou elektronizácie zdravotníctva (s konceptom Národného
zdravotníckeho informačného systému) a dodržiavania štandardov pre informačné
systémy verejnej správy.

1

Článok II.
Predmet zmluvy
1.

Predmetom tejto Zmluvy na vypracovanie štúdie s názvom ,,Optimalizácia informačného
systému UDZS“ (ďalej len „zmluva“) je záväzok poskytovateľa vypracovať pre
objednávateľa štúdiu, ktorá bude pozostávať z:
a. zhodnotenia aktuálneho stavu IS objednávateľa - analýza IS,
b. identifikácie nedostatkov v rámci konkrétnych oblastí IS objednávateľa,
c. komplexné odporúčanie architektúry IS, komunikačných a procesných ciest a
zásad tvorby a správy dát,
ktorých bližšia špecifikácia je obsiahnutá v prílohe č. 1: Špecifikácia predmetu zmluvy, a
ktorá tvorí neoddeliteľnú súčasť tejto zmluvy.
(ďalej len „štúdia optimalizácie“ alebo ,,predmet zmluvy“)

2.

Predmetom zmluvy je záväzok objednávateľa prevziať predmet zmluvy a uhradiť
poskytovateľovi za vypracovanie štúdie optimalizácie odplatu uvedenú v článku VI. tejto
zmluvy.

3.

Poskytovateľ vypracuje predmet zmluvy na základe zadefinovaných požiadaviek
objednávateľa a ostatných ustanovení, tak aby bol pre objednávateľa použiteľný vo
vzťahu k cieľu a účelu použitia podľa článku I. tejto zmluvy.
Článok III.
Spôsob a etapy realizácie

1.

Zmluvné strany sa dohodli, že poskytovateľ začne s realizáciou predmetu zmluvy na
základe objednávky, ktorá bude doručená poskytovateľovi.

2.

Poskytovateľ vykoná predmet zmluvy na pracoviskách objednávateľa a v prípade
potreby v mieste sídla poskytovateľa. Objednávateľ požaduje vykonať predmet zmluvy
počas pracovných dní v čase od 7:30 do 15:00.

3.

Pri realizácii predmetu zmluvy bude poskytovateľ vychádzať z vlastných šetrení na
mieste výkonu štúdie optimalizácie a z údajov a informácií, ktoré mu budú poskytnuté
objednávateľom prostredníctvom osobných stretnutí, dokumentov a podkladov, ktoré má
objednávateľ k dispozícii, prípadne tiež od externých subjektov.

4.

V prvej etape poskytovateľ vykoná komplexnú analýzu IS, ktorej cieľom bude popísať
súčasný stav procesov formou komunikácie so zodpovednými zamestnancami
objednávateľa, jeho používateľmi a externými subjektmi. Analýza IS bude vytvorená na
základe štúdia aktuálneho nastavenia procesov a fyzickým overením procesov v praxi.
Výstupom bude kapitola - Analýza popisujúca súčasný stav.

5.

V druhej etape poskytovateľ identifikuje konkrétne nedostatky v jednotlivých oblastiach
IS objednávateľa, s uvedením ich príčin a negatívneho dopadu na fungovanie úradu.
Výstupom bude kapitola – Identifikácia nedostatkov.

6.

V tretej etape na základe analýzy, identifikácie nedostatkov a požiadaviek definovaných
objednávateľom poskytovateľ vypracuje odporúčania, ktorých cieľom bude optimalizácia
IS a procesov s konkrétne pomenovanými očakávaniami prínosov (zlepšenie fungovania
procesov IS objednávateľa, optimalizácia investícii a ich návratnosť) po implementácii
odporúčaných úprav. Súčasťou odporúčaní zo strany poskytovateľa bude podrobný
popis miest, v ktorých hrozí potenciálna kolízia medzi aktuálnymi procesmi a
navrhovaným novým stavom. Výstupom bude kapitola - Odporúčania.

2

7.

Poskytovateľ sa zaväzuje, že bez zbytočného odkladu po vypracovaní výstupu každej
etapy uvedenej v bode 4 až 6 tohto článku ho bude poskytovať elektronicky
objednávateľovi na kontrolu a pripomienkovanie. Účelom kontroly je posúdiť, či bol
výstup každej etapy vypracovaný podľa požiadaviek objednávateľa. Objednávateľ je
povinný vyjadriť sa k predloženým výstupom v lehote do 5 pracovných dní. Poskytovateľ
sa následne zaväzuje priebežné pripomienky objednávateľa k výstupom každej etapy
bez zbytočného odkladu zapracovať. Po zapracovaní priebežných pripomienok ich zašle
objednávateľovi na finálne odsúhlasenie.

8.

Poskytovateľ je touto zmluvou oprávnený na dopytovanie sa externých subjektov na
informácie ohľadom IS objednávateľa za účelom vypracovania štúdie optimalizácie
v rozsahu potrebnom pre riadny výkon predmetu zmluvy. Toto právo má poskytovateľ
len po dobu výkonu štúdie optimalizácie.

9.

Poskytovateľ sa zaväzuje odovzdať kompletnú štúdiu optimalizácie objednávateľovi na
posúdenie v jednom vyhotovení v mieste sídla objednávateľa v termíne najneskôr do 7
týždňov od doručenia objednávky vystavenej objednávateľom. Prevzatie objednávateľ
písomne potvrdí.

10. Následne objednávateľ do 6 pracovných dní informuje poskytovateľa, či má
k doručenému kompletnej štúdii optimalizácie záverečné pripomienky a súčasne spolu
s týmto oznámením uvedie tieto záverečné pripomienky (záverečné pripomienky zasiela
objednávateľ e-mailom) alebo informuje poskytovateľa o tom, že s predloženou štúdiou
optimalizácie súhlasí. Poskytovateľ sa zaväzuje zapracovať záverečné pripomienky do 4
pracovných dní od ich doručenia.
11. Pokiaľ poskytovateľ nezapracuje záverečné pripomienky a/alebo štúdia optimalizácie
nebude spĺňať špecifikáciu uvedenú v tejto zmluve a/alebo objednávateľ nebude môcť
predmet zmluvy využiť v súlade s článkom I. vyhradzuje si právo predmet zmluvy
neprevziať.
12. Poskytovateľ sa zaväzuje, že dodá finálny predmet zmluvy so zapracovanými
pripomienkami objednávateľa resp. po jeho odsúhlasení objednávateľom v elektronickej
forme na digitálnom nosiči v dvoch vyhotoveniach a v tlačenej forme v dvoch
vyhotoveniach osobne v sídle objednávateľa. Poskytovateľ vyhotoví o odovzdaní a
prevzatí predmetu zmluvy preberací protokol, ktorý obe zmluvné strany podpíšu.
13. Finálny predmet zmluvy podľa bodu 12. tohto článku je poskytovateľ povinný odovzdať
objednávateľovi v lehote na plnenie a to v termíne najneskôr do 9 týždňov od doručenia
objednávky vystavenej objednávateľom.
14. V prípade omeškania poskytovateľa s plnením predmetu zmluvy v termíne podľa
predchádzajúceho bodu tohto článku zmluvy alebo v dôsledku porušenia zmluvných
povinností poskytovateľa má objednávateľ právo uplatniť voči poskytovateľovi zmluvnú
pokutu vo výške 0,05 % z ceny za vykonanie predmetu zmluvy za každý, aj začatý deň
omeškania. Tým nie je dotknuté právo objednávateľa na náhradu vzniknutej škody.
Zaplatením zmluvnej pokuty sa poskytovateľ nezbavuje povinnosti vykonať štúdiu
optimalizácie podľa tejto zmluvy.

3

Článok IV.
Práva a povinnosti poskytovateľa
1.

Poskytovateľ sa zaväzuje zrealizovať predmet zmluvy riadne, včas v rozsahu
stanoveným touto zmluvou a v súlade s podmienkami dohodnutými v tejto zmluve, so
všetkou potrebnou odbornou starostlivosťou, na svoje náklady a nebezpečenstvo a to
v čase dojednanom v tejto zmluve.

2.

Pri realizácii predmetu zmluvy je poskytovateľ povinný postupovať nestranným
spôsobom v súlade s platnými právnymi predpismi, s využitím svojich odborných
znalostí a skúseností a dbať na záujmy objednávateľa.

3.

Poskytovateľ je taktiež povinný pri vykonávaní samotnej realizácie predmetu zmluvy
vykonávať predmet zmluvy prostredníctvom odborne kvalifikovaných zodpovedných
osôb, ktoré spĺňajú požiadavky odbornej kvalifikácie podľa prílohy č. 2: Zoznam
certifikátov, ktorá tvorí neoddeliteľnú súčasť zmluvy. Pod odborne kvalifikovanou osobou
sa rozumie: expert na oblasť riadenia IT služieb, ktorý disponuje platným certifikátom
ITIL v3 Foundation, alebo ekvivalentným certifikátom preukazujúci rovnaké znalosti ako
požadovaný certifikát; expert na oblasť návrhu a riadenia IT architektúry, ktorý disponuje
platným certifikátom TOGAF, alebo ekvivalentným certifikátom preukazujúci rovnaké
znalosti ako požadovaný certifikát; expert na audit informačných systémov, ktorý
disponuje platným certifikátom CISA vydaný ISACA, alebo ekvivalentným certifikátom
preukazujúci rovnaké znalosti ako požadovaný certifikát. Poskytovateľ je povinný
zabezpečiť pre každú z vyššie uvedených oblastí odborne kvalifikovanú osobu.

4.

Poskytovateľ je oprávnený využiť pri plnení svojich záväzkov z tejto zmluvy služby tretej
strany (pod treťou stranou sa rozumie právnická alebo fyzická osoba, mimo
zamestnancov poskytovateľa), je však povinný pred využitím týchto služieb požiadať
o predchádzajúci, výslovný a písomný súhlas objednávateľa. Žiadosť o súhlas musí byť
vykonaná preukázateľnou formou a obsahovať určenie oblasti podľa tejto zmluvy v akej
budú služby tretej strany využité a základné informácie o tretej strane dokladujúce jej
odbornú spôsobilosť.

5.

Poskytovateľ je povinný zachovávať mlčanlivosť o informáciách, ktoré mu objednávateľ
alebo externé subjekty poskytli ako aj o skutočnostiach, o ktorých sa dozvedel počas
realizácie predmetu zmluvy, a to aj po skončení platnosti a účinnosti tejto zmluvy. Pokiaľ
poskytovateľ pri výkone predmetu zmluvy využíva služby tretej strany, je povinný
zmluvou zabezpečiť, aby aj táto tretia strana bola povinná zachovávať mlčanlivosť podľa
tohto bodu.

6.

Poskytovateľ sa zaväzuje, že vyššie uvedené informácie a skutočnosti uvedené v bode
5 tohto článku nepoužije on, ani tretia strana pre iný účel ako je uvedený v tejto zmluve,
a to aj po skončení platnosti a účinnosti tejto zmluvy.

7.

Poskytovateľ je povinný na základe požiadania objednávateľa preukázať, že zabezpečil
zachovávanie mlčanlivosti a zákaz použitia informácií podľa predchádzajúceho bodu 5.
a 6. tohto článku.

8.

Poskytovateľ je povinný pri nakladaní s osobnými údajmi, ak s nimi príde do styku,
dodržiavať platný zákon o ochrane osobných údajov a smernice úradu upravujúce
ochranu údajov a bezpečnosť IS, s ktorými bude oboznámený. Osoby vykonávajúce
predmet zmluvy v mene poskytovateľa budú objednávateľom poučené o ochrane
osobných údajov v rámci jeho vnútorných smerníc.

9.

Poskytovateľ je zodpovedný za porušenie povinností uvedených v tejto zmluve a v
prípade vzniku škody sa zaväzuje nahradiť objednávateľovi spôsobenú škodu.

4

10. Zaplatením zmluvných pokút vyplývajúcich z tejto zmluvy sa poskytovateľ nezbavuje
povinnosti vykonať predmet zmluvy.
11. Poskytovateľ je povinný informovať objednávateľa bez zbytočného odkladu o
skutočnosti, že bude v omeškaní s odovzdaním predmetu zmluvy.
Článok V.
Práva a povinnosti objednávateľa
1.

Objednávateľ je povinný poskytnúť poskytovateľovi na základe jeho požiadania
súčinnosť potrebnú na výkon činnosti podľa tejto zmluvy, najmä poskytnúť mu
dokumenty a informácie, ktoré má k dispozícii, prípadne konzultovať s ním otázky
a prípadné nejasnosti.

2.

Objednávateľ je povinný poskytnúť na požiadanie súčinnosť v lehote 2 pracovných dní
od požiadania.

3.

Predmet zmluvy je objednávateľ oprávnený použiť podľa jej určenia a účelu bez
akéhokoľvek obmedzenia.

4.

Objednávateľ je oprávnený priebežne požadovať od poskytovateľa informácie o stave
zhotovenia predmetu zmluvy.

5.

V dôsledku porušenia zmluvných povinností poskytovateľa má objednávateľ právo
uplatniť voči poskytovateľovi zmluvnú pokutu vo výške 100 eur za každé jednotlivé
porušenie. Tým nie je dotknuté právo objednávateľa na náhradu vzniknutej škody.

6.

V dôsledku porušenia zmluvných povinností uvedených v článku IV. bode 5. až 7.
poskytovateľom má objednávateľ právo uplatniť voči poskytovateľovi zmluvnú pokutu vo
výške 1000 eur za každé jednotlivé porušenie. Tým nie je dotknuté ani právo
objednávateľa na náhradu vzniknutej škody a okrem toho je poskytovateľ povinný vydať
objednávateľovi bezdôvodné obohatenie, ktoré získa porušením uvedených povinností.
Článok VI.
Odplata poskytovateľa

1.

Cena za predmet zmluvy je stanovená dohodou zmluvných strán podľa zákona č.
18/1996 Z. z. o cenách v znení neskorších predpisov.

2.

Cena za vykonanie predmetu tejto zmluvy je stanovená vo výške 18 500,00 eur bez
DPH (slovom: osemnásťtisícpäťsto eur), 22 200,00 eur s DPH (slovom:
dvadsaťdvatisícdvesto eur). V cene za predmet zmluvy sú započítané všetky náklady
poskytovateľa na vykonanie predmetu zmluvy.

3.

Objednávateľ sa zaväzuje zaplatiť cenu za vykonanie predmetu zmluvy na základe
faktúry vystavenej poskytovateľom. Faktúra bude vystavená v mene euro a musí
obsahovať okrem náležitosti daňového dokladu podľa všeobecne platných právnych
predpisov o dani z pridanej hodnoty a účtovníctve aj predmet plnenia, cenu podľa
zmluvy, dátum zdaniteľného plnenia, dátum vystavenia a splatnosti faktúry. Ak faktúra
nebude obsahovať všetky dohodnuté náležitosti daňového dokladu alebo v nej budú
uvedené nesprávne údaje, objednávateľ si vyhradzuje právo vrátiť ju poskytovateľovi na
dopracovanie. V takom prípade začína plynúť nová lehota splatnosti faktúry dňom
doručenia opravenej alebo doplnenej faktúry objednávateľovi so všetkými dohodnutými
náležitosťami.

5

4.

Poskytovateľ vystaví a doručí faktúru objednávateľovi po protokolárnom odovzdaní
finálnej štúdie optimalizácie podľa článku III. bodom 12 tejto zmluvy. Prílohou faktúry
bude fotokópia podpísaného preberacieho protokolu.

5.

Objednávateľ neposkytuje preddavky ani zálohy. Platby budú
bezhotovostným prevodom na účet dodávateľa uvedený v zmluve.

6.

Faktúra je splatná v lehote 30 dní od jej doručenia objednávateľovi.

7.

Úhradou ceny za vykonanie predmetu zmluvy prechádza vlastnícke právo k predmetu
zmluvy na objednávateľa.

zrealizované

Článok VII.
Zánik zmluvy
1.

Zmluvné strany sa dohodli, že zmluvný vzťah môže okrem splnenia zaniknúť:

a)
b)

Písomnou dohodou zmluvných strán.
Odstúpením zo strany objednávateľa v prípade, že poskytovateľ poruší svoje povinnosti
uvedené v tejto zmluve, ktoré budú považované za podstatné porušenia. Za podstatné
porušenie v zmysle tohto bodu sa považuje každé porušenie povinnosti vyplývajúce zo
znenia tejto zmluvy.
Písomnou výpoveďou zo strany objednávateľa alebo poskytovateľa aj bez uvedenia
dôvodu, pričom výpovedná lehota je 15 kalendárnych dní a začína plynúť od prvého dňa
nasledujúceho po dni, v ktorom bola výpoveď doručená druhej strane.

c)

Čl. VIII.
Komunikácia
1.

Vo všetkých veciach tejto zmluvy, vrátane technických otázok a otázky súčinnosti pri
vykonávaní štúdie optimalizácie podľa tejto zmluvy sú kontaktnými osobami:
a) za poskytovateľa:

b) za objednávateľa:

Ing. Ladislav Cocher
tel. č.: 0911 673 172
e-mail: ladislav.cocher@askitus.sk
Ing. Igor Sibert
tel. č.: 0902 976 649
e-mail: igor.sibert@udzs-sk.sk

2.

Komunikácia zmluvných strán bude prebiehať ústne, telefonicky, e-mailom alebo
písomne.

3.

Zmenu kontaktnej osoby oznámi zmluvná strana bezodkladne písomne (postačujúc
formou e-mailu) druhej zmluvnej strane.
Článok IX.
Osobitné ustanovenia

1.

Poskytovateľ vyhlasuje, že poskytuje touto zmluvou objednávateľovi výhradnú, vecne,
časovo, územne a iným rozsahom neobmedzenú licenciu, ktorou udeľuje súhlas na
používanie predmetu zmluvy v súlade s § 19 ods. 4 autorského zákona. Objednávateľ si
vyhradzuje právo na úpravu dodaného predmetu zmluvy podľa svojich potrieb.

6

2.

Poskytovateľ poskytuje licenciu, ktorá je zahrnutá v cene za zhotovenie predmetu
zmluvy. Poskytovateľ dáva podpisom tejto zmluvy objednávateľovi súhlas na udelenie
súhlasu na použitie predmetu zmluvy (sublicencie) v rozsahu udelenia licencie touto
zmluvou. O udelení sublicencie nie je potrebné informovať poskytovateľa.

3.

Zmluvné strany sa dohodli, že poskytovateľ je povinný zdržať sa použitia diela a
poskytnutia licencie tretím osobám.
Článok X.
Záverečné ustanovenia

1.

Zmluva nadobúda platnosť dňom podpisu oboma zmluvnými stranami a účinnosť deň
nasledujúci po zverejnení zmluvy v Centrálnom registri zmlúv.

2.

Meniť alebo dopĺňať ustanovenia tejto zmluvy je možné iba formou písomných dodatkov,
podpísaných oboma zmluvnými stranami.

3.

Zmluva je vyhotovená v piatich rovnopisoch, každý s právnou silou originálu, z ktorých
poskytovateľ obdrží dve vyhotovenia a objednávateľ obdrží tri vyhotovenia.

4.

Práva a povinnosti vyplývajúce z tejto zmluvy sa riadia právnym poriadkom Slovenskej
republiky. Právne vzťahy, ktoré nie sú upravené touto zmluvou sa spravujú príslušnými
ustanoveniami Obchodného zákonníka v znení neskorších predpisov a ostatných
všeobecne záväzných právnych predpisov.

5.

Zmluvné strany sa dohodli, že svoje prípadné vzájomné spory v súvislosti s plnením
alebo výkladom tejto zmluvy budú prednostne riešiť vzájomným rokovaním s cieľom
dohody o sporných skutočnostiach.

6.

Písomnosti si budú zmluvné strany doručovať na adresu sídla uvedenú v tejto zmluve.
Zmenu sídla je zmluvná strana povinná bezodkladne písomne oznámiť druhej zmluvnej
strane. Zmluvné strany sa dohodli, že v prípade vrátenia zásielky odosielateľovi
z akéhokoľvek dôvodu platí, že písomnosť bola doručená adresátovi dňom vrátenia
zásielky odosielateľovi, aj keď sa o tom adresát nedozvedel.

7.

Neoddeliteľnou súčasťou tejto zmluvy je:
Príloha č. 1: Špecifikácia predmetu zmluvy
Príloha č. 2: Zoznam certifikátov

8.

Zmluvné strany vyhlasujú, že si zmluvu prečítali, jej obsahu porozumeli a na znak
súhlasu ju vlastnoručne podpisujú.

V Bratislave, dňa ...........

..............................................................
za poskytovateľa
Ing. Ladislav Cocher
konateľ

V Bratislave, dňa ..............................

.....................................................
za objednávateľa
MUDr. Tomáš Haško, MPH
predseda úradu

7

Príloha č. 1: Špecifikácia predmetu zmluvy
A. Funkčná špecifikácia predmetu zákazky
Analýza komplexne popíše procesy týkajúce sa IS na všetkých organizačných úrovniach
objednávateľa vrátane pobočiek a SLAPA pracovísk v súčinnosti so zodpovedným
personálom objednávateľa a externými subjektmi (zástupcami jednotlivých dodávateľov).
Výstup analýzy bude slúžiť ako podklad pre vytvorenie koncepcie rozvoja IS
objednávateľa.
Požadovaný rozsah analýzy bude pozostávať najmä:
•
•
•
•
•
•
•
•
•

Analýza požiadaviek z pohľadu poslania, zodpovednosti a kompetencie
objednávateľa
Analýza údajov v správe objednávateľa a ich štruktúry, referenčné registre
spracovávané objednávateľom
Analýza rozhraní voči eGov – rozhranie in a out
Analýza úrovne riadenia ochrany údajov, aj s ohľadom na GDPR v oblasti
bezpečnostných predpisov a ochrany osobných údajov
Analýza nástroj na ad-hock štatistiky – MetaIS, Centrálna databáza, Reporting
Portál
Analýza licenčnej politiky
Analýza efektívnosti využívania informačného systému objednávateľa
s poukázaním na silné a slabé stránky
Analýza potrieb upgrade súčasných aplikácii, systémov a infraštruktúry
Zhodnotenie aktuálneho stavu IS objednávateľa

B. Technická špecifikácia predmetu zákazky
Analýza IS objednávateľa, účelom ktorej bude vytvorenie aktuálneho technického popisu
aplikačného (ďalej len „SW“) a infraštruktúrneho (ďalej len „HW“) prostredia, ktorého
súčasťou bude aj popis stavu licencií so zameraním na ich využitie v rámci IS
objednávateľa.
Súčasťou analýzy bude poukázanie na slabé, nevyhovujúce oblasti IS z pohľadu platnej
legislatívy, výkonnosti, možnosti modernizácie s ohľadom na potrebu implementácie
nových technológií, kompatibility s konceptom Národného zdravotníckeho informačného
systému.
Oblasť pokrytá analýzou:

-

Operačný a aplikačný softvér, licenčná politika
prehľad inštalovaného SW
využiteľnosť aktuálneho SW
zhodnotenie aktuálneho stavu licenčnej politiky, verzii licencii

Hardvérové vybavenie:
- serverová infraštruktúra
- sieťová infraštruktúrna mapa
- dátové centrá a monitoring environmentálnych parametrov
- úložiská (dátové polia)
- pracovné stanice
- tlačové zariadenia
- mobilné zariadenia

8

C. Osobité požiadavky na predmet zákazky
• Analýza musí vychádzať z platnej legislatívy, predovšetkým zákonu č.581/2004 Z. z.
o zdravotných poisťovniach, dohľade nad zdravotnou starostlivosťou a o zmene
a doplnení niektorých zákonov v znení neskorších predpisov.
• Výsledkom analýzy bude aj priorizácia úloh z pohľadu zistení prípadných nedostatkov
IS objednávateľa.
• Objednávateľ upozorňuje, že nedisponuje kompletnou dokumentáciou k IS
objednávateľa.

9

Príloha č. 2: Zoznam certifikátov
•
•
•

Certifikát experta ITIL v3 Foundation
Certifikát experta CISA
Certifikát experta TOGAF

10

