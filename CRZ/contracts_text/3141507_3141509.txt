Zmluva
o rozvoji softvérového nástroja pre riadenie plánovania zákaziek
č. 50/2017/OPS-107
uzatvorená v zmysle ust. § 269 ods. 2 a nasl. zákona č. 513/1991 Zb. - Obchodný zákonník v znení
neskorších predpisov a v nadväznosti na ustanovenia zákona č. 185/2015 Z. z. Autorský zákon
v znení neskorších predpisov (ďalej len „zmluva“)

Čl. I.
Zmluvné strany
1. Obchodné meno:
Sídlo:
Štatutárny orgán:
IČO:
DIČ:
IČ DPH:
Bankové spojenie:
Č. účtu:
IBAN:
SWIFT:
Kontakt e-mail:
Tel./fax:
Zápis v obch. registri:

eBIZ a.s.
Lehotského 1, 811 06 Bratislava
Ing. Boris Kordoš
47455004
2023899922
neplatca DPH
Tatra banka a.s.
2929902272/1100
TATR SK BX
vo@ebiz.sk
02/6541 1356, 0905 890 522
Okresný súd Bratislava I., Oddiel: Sa, Vložka č.: 5854/B

(ďalej len „poskytovateľ“)

2. Názov:
Univerzita Mateja Bela v Banskej Bystrici
Sídlo:
Národná 12, 974 01 Banská Bystrica
Štatutárny orgán:
doc. Ing. Vladimír Hiadlovský, PhD., rektor
IČO:
30232295
IČ DPH:
SK2021109211
Osoba oprávnená podpisovať zmluvy na základe Splnomocnenia č. sp.: 111-2015-RSR, č. záznamu: 647/2015 zo dňa 21.01.2015:
Ing. Ladislav Monček, kvestor
Zástupca na rokovanie
vo veciach zmluvných:
Zástupca na rokovanie
vo veciach technických:
Mgr. Marta Juríčková
Kontakt : e-mail:
marta.jurickova@umb.sk
tel.:
+421 48 446 1114
Bankové spojenie:
Štátna pokladnica, Bratislava
IBAN:
SK75 8180 0000 0070 0009 5590
SWIFT:
SPSRSKBA
Registrácia:
Verejná vysoká škola podľa zákona č. 131/2002 Z. z.
o vysokých školách a o zmene a doplnení niektorých
zákonov v znení neskorších predpisov zriadená
zákonom č. 139/1992 Zb. o zriadení Univerzity Mateja
Bela v Banskej Bystrici
(ďalej len „užívateľ“)
(ďalej len spoločne „zmluvné strany“ alebo jednotlivo „zmluvná strana“)

uzatvárajú v súlade s ust. § 269 ods. 2 a nasl. zákona č. 513/1991 Zb. - Obchodný zákonník
v znení neskorších predpisov a v nadväznosti na ustanovenia zákona č. 185/2015 Z. z.
Autorský zákon v znení neskorších predpisov, zmluvu o poskytovaní služieb rozvoja
systému pre riadenie plánovania zákaziek “eProcurement” spoločnosti eBIZ a.s.,
Lehotského 1, 811 06 Bratislava, nadobudnutého užívateľom Zmluvou o prístupe
k softvérovému nástroju a o spôsobe užívania softvéru pre riadenie plánovania zákaziek č.
12/2015/OPS-37 zo dňa 23.04.2015.
Čl. II.
Podklady pre uzatvorenie zmluvy
Táto zmluva je uzatvorená, ako výsledok zadávania zákazky podľa § 117 zákona č.
343/2015 Z. z. o verejnom obstarávaní a o zmene a doplnení niektorých zákonov v znení
neskorších predpisov s názvom predmetu: „Poskytovanie služieb implementácie nových
modulov a funkcionalít systému pre riadenie plánovania zákaziek eProcurement“.
Čl. III.
Právne predpisy
Vzájomné vzťahy oboch zmluvných strán sa riadia ust. zákona č. 513/1991 Zb. - Obchodný
zákonník v znení neskorších predpisov (ďalej len "Obchodný zákonník"), ust. zákona
č.18/1996 Z. z. o cenách v znení neskorších predpisov a vyhláškou č. 87/1996 Z. z., ktorou
sa vykonáva zákon Národnej rady Slovenskej republiky č. 18/1996 Z. z. o cenách v znení
neskorších predpisov, zákona č. 343/2015 Z. z. o verejnom obstarávaní a o zmene a
doplnení niektorých zákonov v znení neskorších predpisov (ďalej len „zákon o verejnom
obstarávaní“) a ďalšími zákonmi, ktoré upravujú oblasť predmetu tejto zmluvy.
Čl. IV.
Predmet zmluvy
1. Predmetom tejto zmluvy je záväzok poskytovateľa poskytovať služby implementácie
nových modulov a funkcionalít systému na riadenie plánovania zákaziek pre užívateľa
spočívajúce v implementácii nových modulov alebo funkcionalít systému, ktoré sú
potrebné pre užívateľa a vznikli až po úplnom nasadení systému do produkčnej
prevádzky a to na základe požiadavky užívateľa a/alebo na základe návrhu poskytovateľa
a so súhlasom užívateľa.
2. Poskytovateľ sa zaručuje, že vlastní všetky práva duševného vlastníctva, vrátane dobrej
povesti, na softvérový nástroj „eProcurement“ tejto zmluvy a na jeho úpravy alebo zmeny
vykonané ktoroukoľvek stranou, a akúkoľvek súvisiacu dokumentáciu, ako aj známky
poskytovateľa.
Čl. V.
Spôsob poskytovania služby
1. Pre účely tejto zmluvy sa pod pojmom služba implementácie nových modulov
a funkcionalít systému rozumie služba umožňujúca:
a) analýzu požiadaviek užívateľa a návrh riešenia na základe požiadavky,
b) následná úprava systému podľa požiadaviek užívateľa s cieľom zabezpečiť zlepšenie
existujúceho systému pre potreby užívateľa.
2. Služba rozvoja alebo úpravy systému bude poskytovaná nasledujúcim spôsobom:
a) užívateľ zašle poskytovateľovi svoju požiadavku na rozvoj alebo úpravu systému so
základným popisom potreby,
b) poskytovateľ najneskôr do 25 pracovných dní vypracuje návrh riešenia s analýzou
požiadavky, predbežnú kalkuláciu ceny, lehotu realizácie a termín ukončenia a tento
doručí užívateľovi opatrený podpisom zodpovedného zástupcu poskytovateľa,
c) užívateľ vyhodnotí návrh riešenia s analýzou požiadavky, predbežnú kalkuláciu ceny a
v prípade jej akceptovania zašle poskytovateľovi objednávku na realizáciu riešenia,

3.

4.

5.

6.

7.
8.

d) poskytovateľ ponúkne novo vyvinutú funkcionalitu na rozvoj alebo úpravu systému,
ktorú vyvinul na základe vlastnej iniciatívy.
Požiadavka predložená užívateľom týkajúca sa rozvoja systému musí byť v písomnej
forme zaslaná poskytovateľovi. Požiadavka na
rozvoj systému musí obsahovať
minimálne nasledovné údaje:
a) názov a poradové číslo požiadavky,
b) popis a dôvod požadovaných úprav,
c) podpis oprávnenej osoby na strane užívateľa.
Návrh riešenia predložený poskytovateľom týkajúci sa rozvoja systému musí byť v
písomnej forme doručený užívateľovi. Návrh riešenia na rozvoj systému musí obsahovať
minimálne nasledovné údaje:
a) názov a poradové číslo požiadavky,
b) analýza požiadavky,
c) návrh riešenia,
c) predbežnú kalkuláciu ceny podľa čl. VI. bod 2. tejto zmluvy,
d) lehotu realizácie a termín ukončenia,
e) podpis oprávnenej osoby na strane poskytovateľa.
K samotnej realizácii riešenia pristúpi poskytovateľ až po akceptácii návrhu riešenia a to
obdržaním objednávky od užívateľa na realizáciu riešenia v termíne stanovenom v
návrhu riešenia.
Termínom ukončenia realizácie riešenia sa rozumie sprístupnenie novej funkcionality
k otestovaniu užívateľom. Počas testovacej prevádzky novej funkcionality v lehote 25
pracovných dní, v prípade potreby, je možné ešte dopracovať prípadné nastavenia. Až
po ukončení testovacej prevádzky a po prípadnom dopracovaní nastavení bude
poskytovateľom určená konečná cena za riešenie.
Po ukončení testovacej prevádzky novej funkcionality užívateľ podpíše akceptačný
protokol, ktorý bude dokladom o odovzdaní predmetu zmluvy.
V prípade uvedenom v bode 2. písm. d) tohto článku zmluvy, poskytovateľ zašle
užívateľovi popis funkcionality, záväznú cenovú kalkuláciu a umožní testovaciu
prevádzku na obdobie 25 pracovných dní. Po ukončení testovacej prevádzky novej
funkcionality, užívateľ podpíše akceptačný protokol, ktorý bude dokladom o odovzdaní
predmetu zmluvy.
Čl. VI.
Cena a platobné podmienky

1. Cenu za poskytovanie služby implementácie nových modulov a funkcionalít systému je
stanovená dohodou zmluvných strán v súlade so zákonom č. 18/1996 Z. z. o cenách v
znení neskorších predpisov a vyhláškou č. 87/1996 Z. z v znení neskorších predpisov.
2. Zmluvné strany sa dohodli, že cena za rozvoj systému podľa čl. V. tejto zmluvy bude
vypočítaná podľa ceny za človekohodinu vo výške 40,- EUR vynásobená prácnosťou
uvedenou v človekohodinách.
3. Cena uvedená v bode 2. tohto článku zahŕňa cestovné náklady poskytovateľa, vrátane
zaškolenia zamestnancov užívateľa v sídle užívateľa.
4. Úhrada ceny za návrh riešenia, analýzu požiadavky a jeho realizáciu bude realizovaná
na základe užívateľom podpísaného akceptačného protokolu za plnenie služby po jeho
odovzdaní do užívania, otestovaní v testovacej prevádzke a zaškolení zamestnancov a k
nemu poskytovateľom vystavenej faktúry. Poskytovateľ vyhotoví faktúru a doručí ju
užívateľovi najneskôr do 10-tich kalendárnych dní po podpísaní akceptačného protokolu
užívateľom.
5. Úhradu faktúry podľa bodu 4. tohto článku užívateľ vykoná na základe faktúry
poskytovateľa v lehote splatnosti 30 dní odo dňa jej doručenia užívateľovi, ktorej prílohou
bude akceptačný protokol podpísaný osobou zodpovednou za užívateľa a poskytovateľa.
Lehota splatnosti začne plynúť odo dňa jej doručenia užívateľovi.
6. Celková zmluvná cena nepresiahne 4 990,00 Eur bez DPH po dobu trvania tejto zmluvy.
7. K cenám podľa tohto článku bude poskytovateľom pripočítaná 0% DPH podľa platných
právnych predpisov.

8. Za deň splnenia peňažného záväzku užívateľa zaplatiť poskytovateľovi dohodnutú cenu
sa považuje deň pripísania fakturovanej sumy na účet poskytovateľa.
9. V prípade, že faktúra nebude obsahovať všetky náležitosti vyplývajúce zo zákona č.
222/2004 Z. z. o dani z pridanej hodnoty v znení neskorších predpisov, je užívateľ
oprávnený do 5 pracovných dní vrátiť túto faktúru poskytovateľovi, pričom lehota
splatnosti faktúry začne plynúť až po vystavení novej opravenej faktúry. V tomto prípade
nie je užívateľ v omeškaní s úhradou faktúry.
Čl. VII.
Dôvernosť informácií
1. Medzi dôverné informácie patria všetky informácie, ktoré sú zreteľne písomne označené
ako dôverné.
2. Dôverné informácie jednotlivých strán nezahŕňajú informácie, ktoré:
a) sú alebo sa stanú dostupnými pre verejnosť prostredníctvom konania alebo
opomenutia druhej strany;
b) boli vo vlastníctve druhej strany ešte pred ich zverejnením, a ktoré druhá strana
nezískala priamo ani nepriamo od strany, ktorá takéto informácie zverejňuje;
c) boli zákonne zverejnené v súlade s právnymi predpismi;
d) boli nezávisle vytvorené jednou stranou bez odkazu na Dôverné informácie druhej
strany.
3. Zmluvné strany sa zaväzujú, že budú zachovávať dôverný charakter všetkých dôverných
informácií druhej strany počas trvania tejto zmluvy a po dobu piatich rokov v prípade
ukončenia tejto zmluvy. Zmluvné strany súhlasia, že v žiadnej forme nesprístupnia
dôverné informácie druhej strany tretej osobe, ani nepoužijú dôverné informácie druhej
strany na žiadny účel, iný ako realizáciu tejto zmluvy, s výnimkou prípadov, kedy môže
ktorákoľvek strana zverejniť dôverné informácie na základe rozhodnutia súdu,
požiadavky alebo ak to vyplýva z právnych predpisov.
4. Zmluvné strany sa zaväzujú podniknúť primerané kroky na to, aby zabezpečili, že
nedôjde k zverejneniu ani šíreniu dôverných informácií jej zamestnancami alebo
zástupcami.
Čl. VIII.
Záruky, zodpovednosť za vady
1. Poskytovateľ užívateľovi zaručuje, že softvérový nástroj, vrátane rozvoja systému, bude
plne funkčný po celú dobu trvania zmluvy a bude plniť všetky funkcionality.
2. V prípade, ak sa počas trvania zmluvy vyskytnú opakovane vady na nových moduloch
softvérového nástroja podľa čl. V. tejto zmluvy, prípadne sa stanú nefunkčnými, užívateľ
je oprávnený odstúpiť od zmluvy a požadovať vrátenie ceny za poskytnutie predmetu
zmluvy.
3. Záruka podľa bodu 2. tohto článku sa nevzťahuje na dôsledky nesprávneho používania
zo strany užívateľa, zásahu do programového kódu softvéru treťou osobou.
4. Poskytovateľ sa zaväzuje vyriešiť reklamácie bezodkladne, najneskôr do dvoch
pracovných dní odo dňa uplatnenia reklamácie.
5. Užívateľ pri reklamácii kontaktuje poskytovateľa telefonicky na t. č.: 02/642 82 198,
elektronicky emailom podpora@ebiz.sk alebo poštou na sídlo poskytovateľa.
6. V prípade, ak si poskytovateľ neplní svoje povinnosti vyplývajúce z tejto zmluvy riadne
a včas, v prípade ak poskytovateľ zanedbá povinnosť aktualizácie softvérového nástroja,
je užívateľ oprávnený požadovať vrátenie zaplatenej ceny. Týmto nie je dotknuté jeho
právo na náhradu škody spôsobenej zanedbaním povinností poskytovateľa v súlade
s ust. § 371 ods. 2 Obchodného zákonníka.
Čl. IX.
Sankcie
1.

V prípade omeškania poskytovateľa so včasným plnením niektorého zo záväzkov podľa
čl. V. bod 2. písm. b) tejto zmluvy je užívateľ oprávnený požadovať od poskytovateľa

zmluvnú pokutu vo výške 1% z ceny za realizáciu navrhovaného riešenia rozvoja
systému za každý deň omeškania.
2. V prípade omeškania poskytovateľa v lehotách podľa článku VIII. bod 4. je užívateľ
oprávnený požadovať zmluvnú pokutu v prípade omeškania v odstránení vady 10,- Eur
za každý deň omeškania
3. V prípade omeškania užívateľa s platením faktúry je poskytovateľ oprávnený požadovať
od užívateľa zmluvnú pokutu vo výške 0,05% z neuhradenej čiastky za každý deň
omeškania.
4.
Ustanoveniami o zmluvnej pokute nie je dotknutý nárok objednávateľa na náhradu
škody.
Čl. X.
Trvanie zmluvy, odstúpenie od zmluvy a ukončenie zmluvného vzťahu
1.
2.

3.
4.

5.

Zmluvné strany sa dohodli, že predmet zmluvy sa poskytuje na dobu neurčitú, alebo do
vyčerpania finančného limitu uvedeného v čl. VI. bod 6. tejto zmluvy.
Užívateľ je oprávnený od tejto zmluvy písomne odstúpiť v prípade nesplnenia predmetu
zmluvy podľa čl. V. bod 4. tejto zmluvy do 15 dni od dňa termínu odovzdania predmetu
plnenia uvedeného v objednávke.
Odstúpenie od zmluvy nadobúda účinnosť okamihom doručenia písomného odstúpenia
druhej zmluvnej strane.
Túto zmluvu je možné ukončiť okrem odstúpenia aj písomnou dohodou zmluvných strán
alebo písomnou výpoveďou aj bez uvedenia dôvodu. Výpovedná lehota je trojmesačná
a začína plynúť od prvého dňa mesiaca nasledujúceho po dni doručenia výpovede.
Táto zmluva ďalej zaniká aj zánikom užívateľa, alebo poskytovateľa ako právnickej
osoby, ak dochádza k zániku právnickej osoby bez právneho nástupcu.
Čl. XI.
Záverečné ustanovenia

1. Táto zmluva nadobúda platnosť dňom jej podpisu zmluvnými stranami a účinnosť dňom
2.
3.
4.

5.

6.

7.

nasledujúcim po dni jej zverejnenia v Centrálnom registri zmlúv (ďalej len „CRZ“) Úradu
vlády Slovenskej republiky.
Poskytovateľ berie na vedomie povinnosť užívateľa zverejniť túto zmluvu a svojim
podpisom dáva súhlas na zverejnenie tejto zmluvy v plnom rozsahu. Za zverejnenie tejto
zmluvy na CRZ zodpovedá užívateľ ako osoba povinná v zmysle zákona.
Zmluva môže byť zmenená alebo doplnená len po vzájomnej dohode písomnými
dodatkami, podpísanými oprávnenými zástupcami zmluvných strán.
Zmluvné strany sa dohodli, že počas doby trvania zmluvy sa budú vzájomne informovať
o všetkých zmenách týkajúcich sa obchodného mena, sídla, miesta podnikania,
predmetu činnosti, štatutárnych orgánov, vrátane spôsobu ich zastupovania voči tretím
osobám, ako aj oznamovať všetky rozhodujúce skutočnosti, ktoré môžu mať vplyv na
plnenie záväzkov podľa tejto zmluvy.
V prípade naplnenia podmienok vzťahujúcich sa na povinnosť zverejnenia zmlúv,
zmluvné strany deklarujú, že zmluva, prípadne jej zmeny a dodatky budú zverejnené
v rozsahu tak, ako boli uzavreté. Zmluvné strany sa ďalej dohodli, že v tejto zmluve sa
nenachádzajú ustanovenia, ktorých obsah by sa mal považovať za obchodné tajomstvo,
know-how, alebo údaje podliehajúce ochrane podľa autorského práva.
Akékoľvek nároky alebo spory vyplývajúce z tejto zmluvy alebo v súvislosti s ňou, sa
zmluvné strany pokúsia vyriešiť vzájomnou dohodou. Ak nedôjde o vzniknutom spore
k dohode zmluvných strán, ktorákoľvek zo zmluvných strán je oprávnená obrátiť
sa s návrhom na príslušný všeobecný súd.
Táto zmluva je vyhotovená v 5 vyhotoveniach, z ktorých každá má platnosť originálu. Po
jej podpísaní poskytovateľ obdrží 2 (dve) vyhotovenia a užívateľ 3 (tri) vyhotovenia.

8. Zmluvné strany zhodne prehlasujú, že si túto zmluvu pred jej podpisom prečítali, jej
obsahu porozumeli, že bola uzavretá po vzájomnom prerokovaní, podľa ich pravej
a slobodnej vôle, určite, vážne a zrozumiteľne, bez omylu, nie v tiesni a za nápadne
nevýhodných podmienok a na znak súhlasu s jej obsahom ju dobrovoľne vlastnoručne
podpísali.

V Banskej Bystrici, dňa

V Bratislave, dňa

Za užívateľa:

Za poskytovateľa:

.............................................................
Ing. Ladislav Monček
kvestor

...........................................................
Ing. Boris Kordoš
predseda predstavenstva

