Zmluva o poskytnutí dotácie reg. č. 313/2018-2060-3410
v rámci Schémy na podporu malých a stredných podnikov pri implementovaní
inovatívnych riešení v mestách
(schéma pomoci de minimis) DM – 3/2018

uzatvorená podľa § 51 zákona č. 40/1964 Zb. Občianskeho zákonníka v znení neskorších
predpisov, § 8 ods. 2 a § 8a zákona č. 523/2004 Z. z. o rozpočtových pravidlách verejnej
správy a o zmene a doplnení niektorých zákonov v znení neskorších predpisov (ďalej len
„zákon č. 523/2004 Z. z.“) a § 7 ods. 4 a 5 zákona č. 290/2016 Z. z. o podpore malého
a stredného podnikania a o zmene a doplnení zákona č. 71/2013 Z. z. o poskytovaní dotácií
v pôsobnosti Ministerstva hospodárstva Slovenskej republiky v znení neskorších predpisov
(ďalej len „zákon č. 290/2016 Z. z.“) (ďalej len „Zmluva“)
medzi zmluvnými stranami:
1.

Poskytovateľ:
Ministerstvo hospodárstva Slovenskej republiky
Sídlo:
Mlynské nivy 44/a, 827 15 Bratislava 212
IČO:
686 832
Zastúpené:
Ing. Peter Žiga, PhD., minister
Bankové spojenie:
Štátna pokladnica
Číslo účtu:
SK52 8180 0000 0070 0006 1569
(ďalej len „poskytovateľ“)

2.

Príjemca:
Sídlo:
IČO:
Právna forma:
Štatutárny orgán:
Bankové spojenie:
Číslo účtu (IBAN):
Registrácia:
(ďalej len „príjemca“)

I.S.D.D. plus, s.r.o.
Pažítková 5, 821 01 Bratislava
35 774 720
spoločnosť s ručením obmedzeným
RNDr. Norbert Filip, konateľ
Tatra banka, a.s.
SK06 1100 0000 0029 4404 0412
Zapísaná na OS Bratislava I, odd. Sro, vl.č.19824/B

Úvodné ustanovenia
1. Zmluvné strany uzatvárajú túto Zmluvu, ktorej cieľom je poskytnutie pomoci de
minimis príjemcovi, formou dotácie podľa § 3 písm. a) bod 2 zákona č. 290/2016 Z.
z na realizáciu prvej fázy projektu schválenej Komisiou pre schvaľovanie žiadostí
(ďalej len „Komisia“) ako orgánu zodpovedného za transparentné udeľovanie
pomoci, zriadenej v súlade s § 6 ods. 2 a ods. 3 zákona č. 290/2016 Z. z.. a podľa
záväzných podmienok Schémy na podporu malých a stredných podnikov pri
implementovaní inovatívnych riešení v mestách (ďalej ako „schéma“).

2. Schéma bola zverejnená v Obchodnom vestníku č. 36/2018 vydanom dňa 20. 02.
2018 a predstavuje právny základ pre podporný mechanizmus Ministerstva
hospodárstva SR, ktorý má pomôcť inovatívnym malým a stredným podnikom pri
zavádzaní inovatívnych riešení do praxe, konkrétne pri budovaní inteligentných
miest.
3. V súlade so schémou je pomoc realizovaná prostredníctvom dvoch fáz. V rámci
prvej fázy je dotácia poskytovaná na vypracovanie štúdie uskutočniteľnosti. Dotácia
v tejto fáze projektu je poskytovaná vo forme bežných výdavkov. V rámci druhej
fázy je poskytovaná dotácia na realizáciu projektu (implementovanie výsledkov
štúdie do praxe) do prostredia slovenských miest. Dotácia v tejto fáze projektu je
poskytovaná vo forme kapitálových výdavkov.
Čl. I.
Predmet Zmluvy
Predmetom tejto Zmluvy je poskytnutie pomoci de minimis príjemcovi podľa
Nariadenia Komisie (EÚ) č. 1407/2013 z 18. decembra 2013 o uplatňovaní článkov
107 a 108 Zmluvy o fungovaní Európskej únie na pomoc de minimis (Úradný
vestník Európskej únie č. L 352/1 z 24. decembra 2013) formou dotácie určenej na
vypracovanie štúdie uskutočniteľnosti vo výške 9 600, - Eur (slovom:
deväťtisícšesťsto eur) zo štátneho rozpočtu Slovenskej republiky na financovanie
prvej fázy projektu s názvom „Komplexné smart riešenie monitoringu ovzdušia v
Nitre“.
Čl. II.
Účel použitia dotácie
1. Dotáciu je možné použiť výhradne na krytie oprávnených výdavkov vynaložených
príjemcom na vypracovanie štúdie uskutočniteľnosti do 28. 2. 2019 a to v súlade
s ustanoveniami schémy, výzvy (č. 16336/2018-3410-24732) podľa projektového
zámeru uvedeného v žiadosti o poskytnutí dotácie na riešenie projektu.
2. Z hľadiska času oprávnené výdavky sú výdavky vynaložené príjemcom počas
realizácie prvej fázy projektu odo dňa zverejnenia oznámenia o schválení dotácie
Komisiou na webovom sídle poskytovateľa, ktoré sú preukázateľné originálmi alebo
overenými kópiami dokladov príjemcu.
3. Bežné výdavky s výnimkou miezd, platov, služobných príjmov a ostatných osobných
vyrovnaní, ktoré budú poskytnuté príjemcovi ako bežný transfer po 1. auguste 2018
a ktoré nebude možné použiť do konca roka 2018, možno použiť v súlade s § 8 ods.
5 zákona č. 523/2004 Z. z. do 31. marca 2019.

Čl. III.
Poskytnutie dotácie
1. Poskytovateľ poukáže finančné prostriedky vo výške 50% schválenej dotácie určenej na
realizáciu prvej fázy projektu, t.j. 4 800,- Eur (slovom: štyritisícosemsto eur) na účet
príjemcu uvedený v Zmluve najneskôr do 30 (tridsiatich) dní odo dňa odo dňa
nadobudnutia účinnosti Zmluvy.
2. Zvyšných 50% dotácie určenej na prvú fázu projektu bude poskytovateľom uvoľnených
po predložení a odsúhlasení štúdie uskutočniteľnosti Komisiou za predpokladu splnenia
podmienok uvedených v čl. IV. bod 4 tejto Zmluvy. Poskytovateľ poukáže zvyšných
50% dotácie určenej na realizáciu prvej fázy projektu na účet príjemcu do 20 pracovných
dní odo dňa doručenia oznámenia Komisie o schválení realizácie druhej fázy projektu.
3. Poskytnutie dotácie vyčlenenej na druhú fázu projektu bude predmetom samostatnej
Zmluvy o poskytnutí dotácie uzavretej medzi poskytovateľom a príjemcom za
predpokladu splnenia podmienok a po odsúhlasenia štúdie uskutočniteľnosti Komisiou.
4. V prípade, že Komisia zamietne realizáciu druhej fázy projektu, nebude príjemcovi
vyplatených zvyšných 50% dotácie z pôvodne schválených prostriedkov na
dofinancovanie prvej fázy projektu.

Čl. IV.
Povinnosti príjemcu
1. Príjemca je povinný použiť poskytnutú dotáciu výhradne na zabezpečenie služieb
neinvestičného charakteru za trhovú cenu. Pri všetkých obstarávaných službách
a tovaroch postupuje v súlade so zákonom č. 343/2015 Z. z. o verejnom obstarávaní
a o zmene a doplnení niektorých zákonov.
2. Príjemca sa zaväzuje predložiť do 28. 2. 2019 poskytovateľovi zrealizovanú štúdiu
uskutočniteľnosti, ktorá spĺňa náležitosti určené výzvou, osobitne v prílohe č. 6, vrátane
vyúčtovania výdavkov vynaložených v súlade s podmienkami podľa schémy a výzvy
(tlačová, výkresová, fotografická dokumentácia a účtovná dokumentácia preukazujúca
správnosť vynaložených výdavkov a potvrdzujúca úhradu skutočne vynaložených
oprávnených výdavkov, prípadne aj inú dokumentáciu).
3. Príjemca dotácie sa zároveň zaväzuje pri predkladaní účtovnej dokumentácie postupovať
v zmysle ustanovení zákona č. 431/2002/ Z. z. o účtovníctve v znení neskorších
predpisov.
4. Príjemca v termíne stanovenom ods. 2 tohto článku taktiež predloží poskytovateľovi
zmluvu o budúcej zmluve s mestom v zmysle čl. I bod 21 schémy, ktorá upraví ich
vzájomné práva a povinnosti počas a po realizácii projektu; žiadosť o uvoľnenie
zvyšných 50 % prostriedkov z výšky schválenej dotácie vyčlenenej na vypracovanie
štúdie uskutočniteľnosti a žiadosť o uvoľnenie prostriedkov vo výške 100 % dotácie
vyčlenenej na druhú fázu realizácie projektu. Tieto prostriedky budú príjemcovi dotácie
uvoľnené v termíne uvedenom v čl. III. bod 2 tejto zmluvy až na základe opätovného

posúdenia a schválenia Komisiou, pričom Komisia berie do úvahy zistenia obsiahnuté
v štúdii uskutočniteľnosti.
5. V prípade, že poskytovateľ neuzná oprávnenosť celkových výdavkov vynaložených
na riešenie prvej fázy projektu, príjemca vráti finančné prostriedky vo výške neuznaných
výdavkov do 5 (piatich) dní od prijatia oznámenia poskytovateľa o neuznaní oprávnenosti
výdavkov na účet poskytovateľa č. SK76 8180 0000 0070 0006 1331.
6. V prípade, že poskytovateľ zistí, že dotácia bola poskytnutá na základe nepravdivých
údajov poskytnutých príjemcom alebo príjemca využije dotáciu v rozpore so
stanovenými podmienkami, je príjemca povinný poskytnutú dotáciu v plnej výške vrátiť
a uhradiť poskytovateľovi zmluvnú pokutu vo výške 10 % (desať percent) z celkovej
výšky poskytnutej dotácie do 30 (tridsiatich) dní od doručenia písomného oznámenia
poskytovateľa o odstúpení od Zmluvy v zmysle čl. V. bod 2 tejto Zmluvy.
7. Príjemca je povinný viesť poskytnuté finančné prostriedky v súvislosti s dotáciou
na samostatnom účte v banke, aj vo svojom účtovníctve. Samostatný účet v banke je účet,
na ktorom sú vedené len finančné operácie týkajúce sa poskytnutej dotácie podľa tejto
Zmluvy.
8. Výnosy z poskytnutej dotácie (úroky) sú v zmysle zákona č. 523/2004 Z. z. príjmom
štátneho rozpočtu. Príjemca je povinný odviesť výnosy z poskytnutej dotácie na účet č.
SK97 8180 0000 0070 0006 1438 vždy po uplynutí kalendárneho štvrťroka. Avízo
o odvedení výnosov zašle v deň ich odvedenia na adresu poskytovateľa.
9. Príjemca sa ďalej zaväzuje:
a) umožniť verifikáciu predložených údajov, kontrolu realizácie podporovaného
projektu a kontrolu dodržiavania podmienok Zmluvy orgánom v súlade so zákonom
č. 357/2015 Z. z. o finančnej kontrole a audite a o zmene a doplnení niektorých
zákonov a zákonom č. 523/2004 Z. z., zamestnancom poskytovateľa, Úradu
vládneho auditu, Najvyššieho kontrolného úradu Slovenskej republiky a kontrolným
orgánom Ministerstva financií Slovenskej republiky a Protimonopolného úradu SR,
počas celého obdobia trvania zmluvného vzťahu a do troch rokov po realizácii
pomoci;
b) vytvoriť zamestnancom príslušného orgánu uvedeného v písm. a) tohto bodu
vykonávajúceho kontrolu primerané podmienky na riadne a včasné vykonanie
kontroly a poskytnúť im primeranú súčinnosť a všetky vyžiadané informácie a listiny
týkajúce sa najmä realizácie projekt, stavu jeho rozpracovanosti a použitia dotácie.
c) dodržiavať podmienky poskytnutia pomoci de minimis určené v schéme, výzve,
v zákone č. 290/2016 Z. z. a v zákone č. 358/2015 Z. z. o úprave niektorých vzťahov
v oblasti štátnej pomoci a minimálnej pomoci a o zmene a doplnení niektorých
zákonov (zákon o štátnej pomoci);
d) predložiť poskytovateľovi podklady k finančnému zúčtovaniu poskytnutej dotácie
v zmysle príslušných ustanovení zákona č. 523/2004 Z. z. a pokynu MF SR
na zúčtovanie finančných vzťahov so štátnym rozpočtom.

Čl. V.
Odstúpenie od Zmluvy
1.

V prípade, že príjemca nepoužije poskytnutú dotáciu v súlade s predmetom a účelom
tejto Zmluvy, poskytovateľ má právo odstúpiť od Zmluvy. Poskytovateľ je tiež
oprávnené odstúpiť od Zmluvy, ak príjemca uviedol v žiadosti nepravdivé údaje, alebo
ak nesplnil povinnosti vyplývajúce zo Zmluvy. Odstúpenie je účinné dňom doručenia
písomného oznámenia o odstúpení od Zmluvy príjemcovi. Toto ustanovenie nemá
vplyv na povinnosť príjemcu zaplatiť zmluvnú pokutu podľa čl. IV. bod 6 tejto Zmluvy,
ani na postup podľa § 31 zákona č. 523/2004 Z. z.

2.

Ak nastane situácia podľa bodu 1 tohto článku, t. j. poskytovateľ od Zmluvy odstúpi,
príjemca je povinný do 30 (tridsiatich) dní od doručenia písomného oznámenia o
odstúpení od Zmluvy vrátiť poskytovateľovi dotáciu, ktorá mu bol poskytnutá
na financovanie prvej fázy projektu - štúdie uskutočniteľnosti. V prípade, že príjemcovi
vznikne zároveň povinnosť na zaplatenie zmluvnej pokuty podľa Zmluvy, v rovnakej
lehote je príjemca povinný zaplatiť poskytovateľovi aj zmluvnú pokutu.

3.

Porušenie podmienok použitia dotácie sa bude klasifikovať ako porušenie finančnej
disciplíny podľa § 31 zákona č. 523/2004 Z. z.

4.

Ministerstvo nezodpovedá za škody, ktoré by mohli vzniknúť odstúpením od Zmluvy.

5.

Odstúpenie od zmluvy sa doručuje druhej zmluvnej strane písomne, doporučeným
listom na adresu sídla zmluvnej strany uvedenú v tejto Zmluve.

6.

V prípade neúspešného doručenia oznámenia o odstúpení od Zmluvy doporučenou
listovou zásielkou druhej zmluvnej strane, sa deň vrátenia zásielky odosielateľovi bude
považovať za deň riadneho doručenia. Písomnosť sa bude považovať za riadne
doručenú aj vtedy, ak ju adresát odmietne prevziať a to dňom odmietnutia prevzatia.

Čl. VI.
Záverečné ustanovenia
1.

Túto Zmluvu je možné meniť alebo dopĺňať na základe vzájomnej dohody zmluvných
strán, iba písomnými a očíslovanými dodatkami podpísanými oprávnenými zástupcami
obidvoch zmluvných strán.

2.

Práva a povinnosti zmluvných strán, ktoré nie sú upravené v tejto Zmluve, sa riadia
ustanoveniami schémy, výzvy a ustanoveniami ostatných všeobecne záväzných
právnych predpisov platných na území Slovenskej republiky.

3.

Táto Zmluva nadobúda platnosť dňom jej podpísania oboma zmluvnými stranami a
účinnosť dňom nasledujúcim po dni jej zverejnenia v Centrálnom registri zmlúv
vedenom Úradom vlády Slovenskej republiky. Táto Zmluva je povinne zverejňovanou
zmluvou podľa § 5a zákona č. 211/2000 Z. z. o slobodnom prístupe k informáciám
a o zmene a doplnení niektorých zákonov v znení neskorších predpisov.

4.

Táto Zmluva sa uzatvára na dobu určitú, a to do času riadneho splnenia záväzkov podľa
tejto Zmluvy, najmä vysporiadania všetkých finančných záväzkov príjemcu voči
poskytovateľovi.

5.

Zmluva je vyhotovená v štyroch rovnopisoch, tri rovnopisy sú určené pre
poskytovateľa, a jeden rovnopis pre príjemcu.

6.

Zmluvné strany prehlasujú, že táto Zmluva vyjadruje ich slobodnú vôľu, k jej uzavretiu
pristúpili vážne, bez omylu a nátlaku, pred podpísaním si ju prečítali a úplne porozumeli
jej obsahu, čo potvrdzujú aj svojimi podpismi.

Za poskytovateľa:

Za príjemcu:

V Bratislave dňa .................

V .......................... dňa ...................

_______________________
Ing. Peter Žiga, PhD.
minister

__________________________

(odtlačok pečiatky)

štatutárny zástupca
(odtlačok pečiatky)

