DOHODA O MLČANLIVOSTI
uzatvorená podľa § 269 ods. 2 a § 271 zákona č. 513/1991 Zb. Obchodný zákonník
Číslo zmluvy poskytujúcej strany: 2018/107
Zmluvné strany:
Slovenská republika zastúpená Ministerstvom financií SR
so sídlom Štefanovičova 5, 817 82 Bratislava, IČO: 00151742, DIČ: 2020798351, IČ DPH: nie je platcom DPH
zastúpené: Ing. Albín Kotian, generálny tajomník služobného úradu,
Bankové spojenie: Štátna pokladnica, č. účtu: 7000001400/8180, IBAN: SK59 8180 0000 0070 0000 1400
ďalej len „Poskytujúca strana“, a
MIM s.r.o.
so sídlom Slnečná 211/1, 010 03 Žilina, IČO: 36395820, DIČ: 2020105450, IČ DPH: SK2020105450, zastúpená: Ing.
Jánom Staníkom, PhD., konateľ, zapísaná v Obchodnom registri Okresného súdu Žilina, oddiel Sro, na vložke č.
12610/L, Bankové spojenie: Tatra banka, a.s., IBAN: SK84 1100 0000 0026 2015 1546
Fabrici Management Consulting, spol. s r.o.
so sídlom Púpavova 4, 900 27 Bernolákovo, IČO: 35929090, DIČ: 2021981665, IČ DPH: SK2021981665, zastúpená:
Michalom Fabricim, konateľ, zapísaná v Obchodnom registri Okresného súdu Bratislava I, oddiel Sro, na vložke č.
35533/B, Bankové spojenie: Tatra banka, a.s., IBAN: SK86 1100 0000 0026 2285 6646
ďalej len „ MIM s.r.o. a Fabrici Management Consulting, spol. s.r.o. “ alebo „Prijímajúce strany“ a
ďalej spoločne len „Strany“ a samostatne „Strana“

1

PREAMBULA

1. Z dôvodu zabezpečenia maximálnej dôvernosti informácií získaných v súvislosti so vzájomnými rokovaniami
a ďalšou spoluprácou v rámci plnenia úloh vyplývajúcich zo zmluvy o dielo č. 2017/231 (Návrh a implementácia
manažmentu podnikovej architektúry), (ďalej len „zmluva o dielo“) uzavretej na základe výsledku verejného
obstarávania po splnení postupov zadávania zákazky - verejná súťaž podľa § 66 - stanovených zákonom č.
343/2015 Z.z. o verejnom obstarávaní a o zmene a doplnení niektorých zákonov v znení neskorších predpisov
(ďalej len „zákon o verejnom obstarávaní“), nariadenia Európskeho parlamentu a rady (EÚ) 2016/679 z 27. apríla
2016 o ochrane fyzických osôb pri spracúvaní osobných údajov a o voľnom pohybe takýchto údajov, ktorým sa
zrušuje smernica 95/46/ES (všeobecné nariadenie o ochrane údajov), zákona č. 275/2006 Z. z. o informačných
systémoch verejnej správy a o zmene a doplnení niektorých zákonov v znení nesk. predpisov a výnosu č. 55/2014
Z. z. v znení nesk. predpisov a s tým súvisiacich požiadaviek vyplývajúcich zo zmluvy o dielo, pri ktorej
Poskytujúca strana môže odovzdať a/alebo sprístupniť informácie/dáta dôverného charakteru a v záujme ochrany
týchto informácií/dát, uzatvárajú Strany túto dohodu o zachovávaní mlčanlivosti (ďalej len „Dohoda“), v rámci
ktorej Poskytujúca strana poskytne informácie/dáta v zmysle ustanovenia § 17 a § 271 Obchodného zákonníka
Prijímajúcim stranám (ďalej ako „dôverné informácie“).
1.1. Predmet a účel Dohody
Predmetom tejto Dohody je ochrana dôverných informácií pred ich prezradením tretej osobe, prípadne ich
použitím pre vlastné potreby spoločnosti MIM s.r.o. a spoločnosti Fabrici Management Consulting, spol. s.r.o.
v rozpore s ich pôvodným účelom.
1

Účelom tejto Dohody je predovšetkým, no nie len, stanovenie podmienok ochrany informácií/dát, ktoré môže
Poskytujúca strana odovzdať alebo sprístupniť Prijímajúcim stranám, a to bez ohľadu na formu takto
poskytnutých a/alebo sprístupnených informácií. Účelom poskytnutia a/alebo sprístupnenia informácií/dát
podľa tejto Dohody je zachovanie mlčanlivosti a ochrana informácií/dát, o ktorých sa Prijímajúce strany dozvedeli
najmä, nie však výlučne pri rokovaní o uzavretí zmluvy a pri realizácii predmetu zmluvy o dielo.
1.2 V súvislosti s realizáciou zmluvy o dielo, ktorá je uvedená v bode 1 Preambuly a bez ohľadu na ktorékoľvek
ustanovenie/nia tejto Dohody má Poskytujúca strana podľa svojho uváženia právo nakladať so
všetkými výstupmi a dokumentmi súvisiacimi s predmetom objednávky od spoločností MIM s.r.o. a Fabrici
Management Consulting, spol. s.r.o. (v akejkoľvek forme: písomná, CD nosič, atď.), a to bez akéhokoľvek
obmedzenia/ní (najmä časového, vecného, územného, funkčného), akýmkoľvek spôsobom a na akýkoľvek účel
za podmienky dodržania licenčných podmienok SW tretích strán, resp. GPL pri open-source dodávaných ako
súčasť riešenia. Poskytujúca strana má právo postúpiť práva uvedené v predchádzajúcej vete na tretie osoby.
Právo na neobmedzené nakladanie práv Poskytujúcej strany s výstupmi spoločnosti MIM s.r.o. a spoločnosti
Fabrici Management Consulting, spol. s.r.o. a na postúpenie týchto práv sa vzťahuje na výstupy ako celky alebo
na ktorékoľvek ich časti. Poplatok za udelenie práv je súčasťou odplaty za realizáciu zmluvy o dielo. Práva
vyplývajúce z tohto bodu týkajúce sa zmluvy o dielo od spoločnosti MIM s.r.o. a spoločnosti Fabrici Management
Consulting, spol. s.r.o.uvedenej v Preambule tejto Dohody, zostávajú Poskytujúcej strane zachované aj po
zániku tejto Dohody.

2

DEFINÍCIA DÔVERNEJ INFORMÁCIE A PREDMET DOHODY

V zmysle tejto Dohody sa za „dôvernú informáciu a predmet tejto Dohody“ považuje:
2.1 akákoľvek informácia/dáta, o ktorej možno vzhľadom na jej povahu a obsah predpokladať, že na ochrane jej
dôvernosti majú strany záujem, ktorá nie je bežne dostupná v obchodných kruhoch, má skutočnú alebo aspoň
potenciálnu materiálnu alebo nemateriálnu hodnotu, má byť podľa vôle Poskytujúcej strany utajené a Poskytujúca
strana zodpovedajúcim spôsobom jej utajenie zabezpečuje. Strana, ktorej boli takéto dôverné informácie/dáta
poskytnuté sa podpisom tejto Dohody zaväzuje, že s poskytnutými dôvernými informáciami bude nakladať ako
s vlastným obchodným tajomstvom, pričom Strany sa výslovne dohodli, že poskytnuté dôverné informácie/dáta
podliehajú vždy mlčanlivosti bez ohľadu na to, či ako také boli explicitne označené alebo nie (čo však nevylučuje
možnosť ich zvýšenej ochrany v prípade záujmu Poskytujúcej strany).
2.2 za dôvernú informáciu/dáta sa považuje každá informácia/dáta alebo časť informácie/dát (spĺňajúca definíciu
podľa bodu 2.1 tejto Dohody) vzťahujúcej sa k zmluve o dielo, alebo s ňou súvisiaca bez ohľadu na formu
zachytenia takej informácie, preto sa rovnaká ochrana a utajenie poskytuje informáciám zachyteným na
hmotnom, ako aj nehmotnom substráte, ďalej informáciám vyjadreným ústne alebo písomne bez ohľadu na
to, či sú ako dôverné aj výslovne označené.
2.3 „Dôvernou informáciou/dátami“ nie je:
2.3.1

informácia/dáta, ktorá je všeobecne známa alebo sa stala všeobecne známou inak ako porušením
Dohody zmluvnou Stranou, alebo sa stala všeobecne známou v dôsledku konania tretej strany,

2.3.2

informácia/dáta, ktorá bola nezávisle vyvinutá,

2.3.3

informácia/dáta, ktorá bola Strane poskytnutá treťou stranou a druhá Strana sa dôvodne domnieva, že
ju môže použiť a že tretia strana ju získala oprávnene a v súlade
s Dohodou,

2.3.4

informácia/dáta, ktorú je Strana donútená poskytnúť na základe zákona alebo právoplatného
rozhodnutia orgánu verejnej správy za predpokladu, že:

2

2.3.4.1 bez zbytočného meškania písomne, telefonicky alebo faxom informuje druhú Stranu
o možnosti, že bude nútená poskytnúť informáciu podľa bodov 2.1, 2.2 tejto definície,
2.3.4.2 poskytne druhej Strane potrebnú súčinnosť pri obrane proti nútenému poskytnutiu
informácie/dát podľa bodov 2.1 a 2.2 tejto definície,
2.3.4.3 poskytne informáciu/dáta podľa bodov 2.1 a 2.2 tejto definície len v minimálnom nevyhnutnom
a požadovanom rozsahu,
2.3.4.4 informáciu/dáta, ktorú je povinná Strana zverejniť alebo sprístupniť podľa zákona
č. 211/2000 Z. z. o slobodnom prístupe k informáciám a o zmene a doplnení niektorých zákonov
v znení neskorších predpisov.

3

OCHRANA „DÔVERNÝCH INFORMÁCIÍ“

3.1. Strany sa zaväzujú, že poskytnuté dôverné informácie/dáta použijú výhradne k účelu a cieľu, ku ktorému budú
druhej Strane určené.
3.2 Prijímajúce strany sa zaväzujú, že dôverné informácie/dáta bez predchádzajúceho písomného súhlasu
Poskytujúcej strany neposkytnú tretej strane, a to bez ohľadu na to, či bude medzi nimi uzatvorená dohoda, pokiaľ
nie je v tejto Dohode uvedené inak. Za porušenie povinnosti podľa odseku 3.2 sa nepovažuje poskytnutie
dôverných informácií/dát oprávnenému subjektu stranou tejto Dohody na základe povinnosti vyplývajúcej z
platných právnych predpisov pre stranu tejto Dohody, ktorá informácie/dáta poskytuje.
3.3 Strany sa zaväzujú, že budú dôverné informácie/dáta chrániť aspoň v takom rozsahu ako vlastné dôverné
informácie/dáta, v žiadnom prípade však nie v menšom rozsahu ako je primeraný a obvyklý stupeň ochrany
takýchto informácii/dát. Prijímajúce strany sa zaväzujú v rovnakom rozsahu zaviazať mlčanlivosťou svoje
organizačné zložky, zamestnancov alebo riadiacich pracovníkov, prostredníctvom ktorých sa rokovania
a Dohoda uskutočňujú, pričom za porušenie povinnosti týchto osôb zodpovedajú Prijímajúce strany v plnom
rozsahu.
3.4 Prijímajúce strany sa ďalej zaväzujú počas doby platnosti tejto Dohody, ako aj po jej zániku, pokiaľ ju
povinnosti mlčanlivosti Poskytujúca strana písomným vyhlásením nezbaví, chrániť dôverné informácie/dáta
najmä pred:
3.4.1

ich neoprávneným použitím, čím sa rozumie akékoľvek použitie dôvernej informácie/dát v rozpore
s touto Dohodou,

3.4.2

sprístupnením dôverných informácií/dát tretej strane,

3.4.3

zverejnením alebo sprístupnením dôvernej informácie/dát, pokiaľ také zverejnenie alebo
sprístupnenie nie je dané povinnosťou vyplývajúcou z platnej legislatívy,

3.4.4

pred akýmkoľvek iným neoprávneným zverejnením, sprístupnením, stratou, odcudzením, zničením,
rozširovaním, rozmnožovaním, náhodným či iným poškodením či iným neoprávneným využívaním alebo
spracovaním.

3.5 Prijímajúce strany sú oprávnené poskytnúť alebo sprístupniť dôvernú informáciu/dáta bez predchádzajúceho
písomného súhlasu Poskytujúcej strany len na základe právoplatného rozhodnutia orgánu štátnej moci.
Prijímajúce strany sú povinné o uvedenej skutočnosti bezodkladne informovať Poskytujúcu stranu, ak jej v tom
nebráni zákonné obmedzenie.
3.6 Po zániku tejto Dohody sú Prijímajúce strany povinné vrátiť Poskytujúcej strane všetky kópie, záznamy zachytené
na nosičoch dát či iných médiách, poskytnuté dokumenty a podklady a celú dokumentáciu prináležiacu

3

Poskytujúcej strane. Prijímajúce strany nesmú dôverné informácie/dáta využívať mimo predmetu zmluvy o dielo.
Táto povinnosť platí bez časového obmedzenia aj po zániku tejto Dohody.
3.7 Strany sa zaväzujú dodržiavať právne predpisy vzťahujúce sa k ochrane dôverných informácií/dát, obchodnému
tajomstvu, ochrane osobných údajov, ako aj všetky právne predpisy, ktorými sú viazané.
3.8 MIM s.r.o. a Fabrici Management Consulting, spol. s.r.o. v súlade s nariadením Európskeho parlamentu a rady
EU 2016/679 o ochrane fyzických osôb pri spracúvaní osobných údajov a o voľnom pohybe takýchto údajov,
ktorým sa zrušuje smernica 95/46/ES (ďalej len „Nariadenie GDPR“) a § 39 zákona č. 18/2018 Z. z. o ochrane
osobných údajov zabezpečí poučenie svojich zamestnancov a všetkých osôb, ktoré v rámci plnenia zmluvy o
dielo majú prístup k poskytnutým údajom Poskytujúcej strany, a to najmä s dôrazom na povinnosť zachovávania
mlčanlivosti podľa § 79 ods. 2 a sankciami za porušenie tejto mlčanlivosti podľa § 104 ods. 1 písm. c) zákona č.
18/2018 Z. z. o ochrane osobných údajov. Povinnosť mlčanlivosti o osobných údajoch, s ktorými Prijímajúca
strana pri plnení zmluvy o dielo príde do styku, trvá aj po naplnení predmetu zmluvy o dielo.
3.9 Zmluvné strany sú si vedomé, že v súvislosti s touto Dohodou alebo v súvislosti s výkonom predmetnej zmluvy o
dielo môžu byť Prijímajúcim stranám sprístupnené informácie/dáta obsahujúce osobné údaje, na ktoré sa vzťahuje
ochrana podľa Nariadenia GDPR a zákona č. 18/2018 Z. z. o ochrane osobných údajov v znení neskorších
predpisov, preto sa zaväzujú prijať primerané opatrenia na ich ochranu v súlade s dosiahnutím účelu, ktorý vyplýva
z predmetnej objednávky a z tejto Dohody. V prípade sprístupnenia informácii/dát, ktoré obsahujú osobné údaje
Poskytujúca strana vyhlasuje, že disponuje všetkými zákonnými oprávneniami potrebnými na ich
sprístupnenie Prijímajúcim stranám.
3.10 Prijímajúce strany sa zaväzujú predovšetkým, no nielen:
a) iba pri výnimočných a nevyhnutných dôvodoch požadovať od Poskytujúcej strany prístup k osobným
údajom, spracúvaným v informačných systémoch Poskytujúcej strany, a to len v prípade, že inak nie je možné
splniť predmet zmluvy o dielo, Poskytujúca strana v takýchto prípadoch umožní prístup k osobným údajom
spracúvaným v jej informačných systémoch výlučne na pracovisku Poskytujúcej strany.
b) v prípade umožnenia prístupu k osobným údajom Poskytujúcej strany konať v súlade s dobrými mravmi
a spôsobom, ktorý neodporuje zákonu ani iným všeobecne záväzným právnym predpisom ani ich
neobchádzať.

4

NAKLADANIE S PREDMETOM OCHRANY

4.1 Prijímajúce strany sa zaväzujú použiť poskytnuté informácie/dáta tvoriace predmet ochrany v súlade s článkom
2 Dohody a výlučne za účelom a cieľom definovaným v jej Preambule.
4.2 Poskytnutím informácií/dát tvoriacich predmet ochrany v zmysle čl. 2 Dohody žiadna zo Strán v žiadnom prípade
neprevádza a ani nemá v úmysle previesť majetkové či iné práva k akýmkoľvek predmetom duševného
vlastníctva, ktoré vyplývajú, alebo by mohli vyplynúť z poskytnutých informácií/dát.
4.3 V prípade, ak Prijímajúce strany akýkoľvek záväzok mlčanlivosti porušia, zodpovedajú Poskytujúcej strane za
takto vzniknutú preukázanú škodu v celom rozsahu. V prípade, ak by na základe právneho predpisu, súdneho
alebo iného rozhodnutia alebo akejkoľvek inej skutočnosti vznikla v súvislosti s porušením povinností podľa tejto
Dohody povinnosť uhradiť vzniknutú škodu, zaväzujú sa Prijímajúce strany túto škodu uhradiť namiesto
Poskytujúcej strany, avšak len v prípade ak povinnosť plnenia Poskytujúcej strany vznikla v súvislosti s
preukázaným zavineným konaním Prijímajúcich strán, ktorým došlo k porušeniu ich povinností podľa tejto
Dohody. Pokiaľ by Prijímajúce strany túto povinnosť nesplnili a musela by ju splniť Poskytujúca strana, má
Poskytujúca strana právo domáhať sa splnenia záväzku na príslušnom súde. Týmto nie je dotknutá
zodpovednosť Prijímajúcich strán za ochranu osobných údajov podľa osobitného predpisu.
4

4.4 Prijímajúce strany nie sú oprávnené poskytnúť informácie/dáta tvoriace predmet ochrany inej osobe, ak nie
je v tejto Dohode ustanovené inak.
4.5 Ak Prijímajúce strany sú nútené sprístupniť informácie/dáta tvoriace predmet ochrany na dosiahnutie účelu a
cieľu poskytnutia informácií/dát tvoriacich predmet ochrany ďalšej osobe, je povinná oboznámiť všetky tieto
osoby, so svojimi povinnosťami a záväzkami prevzatými touto Dohodou a zaviazať ich na dodržiavanie
obmedzení používania informácií/dát tvoriacich predmet ochrany v rovnakom rozsahu v akom sa vzťahujú na
Prijímajúce strany podľa tejto Dohody. Prijímajúce strany sú povinné vopred oznámiť Poskytujúcej strane údaje
o každej osobe, či už fyzickej alebo právnickej, ktorej dôverné informácie poskytla a vopred si vyžiadať jej
písomný súhlas s takýmto poskytnutím.
4.6 V prípade porušenia záväzku mlčanlivosti osobami, ktorým Prijímajúce strany informácie/dáta tvoriace predmet
ochrany podľa tejto Dohody sprístupnili/poskytli zodpovedajú Prijímajúce strany rovnako ako v ods.
4.3 tohto článku.

5

PRÁVA K DÔVERNÝM INFORMÁCIÁM
Okrem prípadov uvedených v tejto Dohode, všetky dôverné informácie/dáta ostávajú vo vlastníctve Poskytujúcej
strany a žiadne oprávnenie alebo iné práva vzťahujúce sa k dôverným informáciám/dáta nie sú udelené alebo
prevedené na Prijímajúce strany. Na základe písomnej žiadosti sú Prijímajúce strany povinné vrátiť Poskytujúcej
strane všetky hmotné substráty so zachytenými dôvernými informáciami/dátami, o ktorých vrátenie Poskytujúca
strana
požiadala,
vrátane
všetkých
súvisiacich
dôverných
informácií/dát,
najmä,
nie
však výlučne, počítačových programov, dokumentácie, poznámok, plánov, náčrtov, kópií atď.

6

PLATNOSŤ A ÚČINNOSŤ DOHODY

6.1 Strany sa dohodli, že táto Dohoda nadobúda platnosť podpisom tou Stranou, ktorá ju podpíše ako posledná
v poradí. Účinnosť Dohody nie je časovo obmedzená a ani viazaná na uzavretie zmluvy. Účinnosť tejto
Dohody nastáva dňom nasledujúcim po dni jej zverejnenia v Centrálnom registri zmlúv vedenom Úradom
Vlády Slovenskej republiky. MIM s.r.o. a Fabrici Management Consulting, spol. s.r.o. podpisom tejto Dohody
dávajú výslovný súhlas so zverejnením celého znenia tejto Dohody a jej prípadných dodatkov.
6.2 Pokiaľ v tejto Dohode nie je uvedené inak, oprávnenie nakladať s dôvernými informáciami v zmysle tejto Dohody
zaniká po splnení účelu a cieľa tejto Dohody s prihliadnutím na článok 2. bod 2.3. Ukončenie platnosti tejto
Dohody však nemá žiadny vplyv na záväzok Strán chrániť a utajovať dôverné informácie/dáta získané počas
existencie Dohody a to ani po jej zániku, a to bez časového obmedzenia, až do doby než sa dôverné
informácie/dáta stanú všeobecne známymi za predpokladu, že sa tak nestane v dôsledku porušenia
povinnosti Prijímajúcich strán.

7

ZÁVEREČNÉ USTANOVENIA

7.1 Táto Dohoda je vyhotovená v štyroch (4) rovnopisoch so silou originálu, pričom Poskytujúca strana obdrží (2)
rovnopisy, Prijímajúce strany rovnako (2) rovnopisy.
7.2 Strany súhlasia, aby sa ustanovenia tejto Dohody, ktoré sú alebo sa stanú na základe zmeny právnych
noriem, rozhodnutia súdu alebo iného obdobného orgánu nevynútiteľné, neaplikovateľné, neplatné alebo
nezákonné automaticky zmenili tak, aby spĺňali minimálne požiadavky rozhodujúceho právneho poriadku
a boli v súlade s účelom tejto Dohody a mali obdobný právny a obchodný zmysel, pričom ostatné ustanovenia
Dohody nie sú týmto nijako dotknuté.

5

7.3 Túto Dohodu možno meniť len na základe písomných očíslovaných dodatkov k Dohode podpísaných zástupcami
Strán.
7.4 Táto Dohoda je uzavretá ako inominátna zmluva podľa § 269 ods. 2 zákona č. 513/1991 Zb. Obchodný zákonník
v znení neskorších predpisov a ostatných právnych predpisov platných v Slovenskej republike s vylúčením
aplikácie ustanovení dispozitívnej povahy, pokiaľ by ich aplikácia zmenila alebo mohla zmeniť
účel a význam tejto Dohody.
7.5 Strany Dohody sa zaväzujú riešiť prípadné spory vyplývajúce z tejto Dohody prednostne formou dohody (zmieru)
prostredníctvom svojich oprávnených zástupcov. V prípade, že sa spor nevyrieši zmierom, je
hociktorá zmluvná strana oprávnená požiadať o rozhodnutie príslušný súd na území Slovenskej republiky.
7.6 Na dôkaz súhlasu s obsahom tejto Dohody ju zástupcovia Strán potvrdzujú svojimi podpismi.
7.7 Osoby, ktoré túto Dohodu podpisujú nižšie vyhlasujú, že sú oprávnené konať za príslušnú Stranu v rozsahu
potrebnom na uzavretie tejto Dohody.
7.8 Poskytujúca strana je povinná bezodkladne po podpise tejto Dohody preukázateľným spôsobom oboznámiť
Prijímajúce strany s obsahom Smernice o prístupe tretích strán na Ministerstve financií Slovenskej republiky (ďalej
ako „smernica“) a prijímajúca strana je povinná sa touto smernicou riadiť a striktne ju dodržiavať.

8

PODPISOVÁ STRANA

V Bratislave dňa

V Bratislave dňa

za Poskytujúcu stranu

za Prijímajúce strany.

_________________________
Ing. Albín Kotian

_________________________
Ing. Ján Staník, PhD
konateľ
MIM s.r.o.

generálny tajomník služobného
úradu

_________________________
Michal Fabrici
konateľ
Fabrici Management Consulting,
spol. s.r.o.

6

