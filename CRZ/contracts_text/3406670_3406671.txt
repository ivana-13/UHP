Zmluva na vypracovanie projektovej dokumentácie a
výkon inžinierskych činností
uzavretá podľa ust. § 269 ods. 2 zákona č. 513/1991 Zb. Obchodného zákonníka v znení
neskorších predpisov
(ďalej v texte len ako „Zmluva“)
Číslo zmluvy Objednávateľa:
I.

ZMLUVNÉ STRANY

1.1 Objednávateľ:
Obchodné meno :
Sídlo:
Právna forma:
Registrácia:
IČO:
IČ DPH:
DIČ:
Bankové spojenie:
BIC:
Konajúci prostredníctvom:

SLOVENSKÝ VODOHOSPODÁRSKY PODNIK, štátny podnik
Radničné námestie 8
969 55 Banská Štiavnica, Slovenská republika
štátny podnik
zapísaný v Obchodnom registri Okresného súdu Banská Bystrica,
odd. Pš, vl .č. 713/S
36 022 047

Ing. Stanislav Gáborík - generálny riaditeľ

Kontaktná osoba
v technických veciach:
(ďalej len „Objednávateľ“)
1.2 Vykonávateľ:
Obchodné meno :
Sídlo:
Štatutárny orgán:
Právna forma:
Registrácia:
IČO:
IČ DPH:
DIČ:
Bankové spojenie:

MadNet Services, s.r.o.
Bratislavská cesta 1863/8, Dunajská Streda 929 01, SR
Ing. Roman Riedl, konateľ
spoločnosť s ručením obmedzeným
Obchodný register Okrsného súdu Trnava
Oddiel:Sro, Vložka č. 23909/T
44 811 195

Kontaktná osoba
v technických veciach:
(ďalej len „Vykonávateľ“ a spolu s Objednávateľom ako „Zmluvné strany“)

II.
2.1

2.2

2.3
2.4

PREDMET ZMLUVY

Predmetom Zmluvy je záväzok Vykonávateľa za podmienok v tejto Zmluve dohodnutých
zabezpečovať a vykonávať inžinierske činnosti, vrátane vypracovania a dodania
projektovej dokumentácie pre účely územného konania podľa ust. § 3 Vyhlášky
Ministerstva životného prostredia Slovenskej republiky č. 453/2000 Z. z., ktorou sa
vykonávajú niektoré ustanovenia stavebného zákona v platnom znení (ďalej len „Vyhláška
č. 453/2000 Z. z.“) a projektovej dokumentácie pre stavebné konanie podľa ust. § 9
Vyhlášky č. 453/2000 Z. z. (ďalej aj ako „Projektová dokumentácia“), pri príprave
a uskutočnení projektu stavby „Zvýšenie efektívnosti manažmentu mimoriadnych udalostí
ovplyvnených zmenou klímy v blízkosti objektov vodného diela Gabčíkovo a Žitného
ostrova“ (ďalej len „Stavba“) a to v zmysle predloženej Cenovej ponuky Vykonávateľa
zo dňa 04.01.2018, ktorá tvorí neoddeliteľnú súčasť tejto Zmluvy ako jej Príloha č. 1,
v súlade so stavebným zámerom a protokolom, ktorý Objednávateľ odovzdá
Vykonávateľovi v zmysle článku III. tejto Zmluvy a v súlade so súťažnými podmienkami
verejného obstarávania k zákazke s názvom „Obstaranie kompletnej inžinierskej činnosti
a legislatívy vrátane projektovej dokumentácie k ÚR (územnému rozhodnutiu) projektu
„Zvýšenie efektívnosti manažmentu mimoriadnych udalostí ovplyvnených zmenou klímy
v blízkosti objektov vodného diela Gabčíkovo a Žitného ostrova“.
Predmetom plnenia Vykonávateľa podľa tejto Zmluvy je povinnosť Vykonávateľa:
2.2.1 vykonávať pre Objednávateľa inžiniersku činnosť, spočívajúcu predovšetkým
v príprave a zabezpečení všetkých potrebných vstupných podkladov k Stavbe,
vrátane technických návrhov, grafických a kresličských prác, prieskumov a pod.,
2.2.2 prerokovať technické riešenie Stavby so všetkými dotknutými orgánmi štátnej
správy, orgánmi samosprávy, dotknutými organizáciami, správcami sietí
a s vlastníkmi Stavbou dotknutých nehnuteľností a vyjadrenia, resp. stanoviská,
súhlasy týchto orgánov, organizácií a osôb zapracovať do Projektovej
dokumentácie a odovzdať Objedávateľovi spolu s Projektovou dokumentáciou,
2.2.3 zabezpečiť majetkoprávne vysporiadanie Stavbou dotknutých pozemkov,
v rozsahu potrebnom pre účely územného konania a stavebného konania,
2.2.4 vypracovať a dodať Objednávateľovi projektovú dokumentáciu pre územné
konanie v súlade s ust. § 3 Vyhlášky č. 453/2000 Z. z. a projektovú dokumentáciu
pre stavebné konanie podľa ust. § 9 Vyhlášky č. 453/2000 Z. z.,
2.2.5 zastupovať Objednávateľa v rozsahu všetkých práv a povinností pri územnom
konaní a stavebnom konaní,
2.2.6 zabezpečiť prípravu konania na realizáciu Stavby, spočívajúcu v zabezpečení
všetkých technických dokladov a podkladov pre Objednávateľa a to pre účely
uskutočnenia procesu verejného obstarávania na realizáciu Stavby; verejné
obstarávanie na realizáciu Stavby uskutoční Objednávateľ,
2.2.7 zabezpečiť všetky podklady pre potrebné povolenia vrátane podkladov pre územné
rozhodnutie a stavebné povolenie, mimo správnych poplatkov,
2.2.8 zastupovať Objednávateľa pri všetkých činnostiach súvisiacich so schvaľovaním
resp. posudzovaním dokumentácie pre územné rozhodnutie a stavebné povolenie,
ktoré vyplynú Objednávateľovi v zmysle Zákona č. 50/1976 Zb. o územnom
plánovaní a stavebnom poriadku (stavebný zákon) a ostatných platných právnych
predpisov.
Vykonávateľ sa zaväzuje poskytovať Objednávateľovi všetku potrebnú súčinnosť a
vysvetlenia potrebné pre uskutočnenie verejného obstarávania na realizáciu Stavby, a to
bez zbytočného odkladu.
Vykonávateľ sa zaväzuje poskytovať Objednávateľovi všetku potrebnú súčinnosť a
vysvetlenia potrebné ku zhotoveniu Stavby na základe realizačnej dokumentácie.

2.5
2.6

2.7
2.8

2.9

Vykonávateľ sa zaväzuje poskytovať Objednávateľovi, resp. zhotoviteľovi Stavby všetku
potrebnú súčinnosť a vysvetlenia potrebné pre samotnú realizáciu Stavby, a to bez
zbytočného odkladu.
Vykonávateľ sa zaväzuje poskytnúť Objednávateľovi odbornú súčinnosť pri vysvetľovaní
súťažných podkladov verejného obstarávania, predmetom ktorého bude realizácia Stavby
špecifikovanej v bode 2.1 Zmluvy, najmä v časti týkajúcej sa Projektovej dokumentácie,
ktorá je výsledkom tejto Zmluvy, resp. v časti týkajúcej sa podkladov, dokladov
a dokumentov, ktoré zabezpečil a obstaral Vykonávateľ a to v rozsahu potrebnom pre
účely realizácie Stavby špecifikovanej v bode 2.1 Zmluvy (žiadosti o vysvetlenia
záujemcov, žiadosti o nápravu, žiadosti Úradu pre verejné obstarávanie), počas obdobia 4
rokov odo dňa odovzdania a prevzatia Projektovej dokumentácie, t. j. odo dňa podpísania
Preberacieho protokolu, najdlhšie však do ukončenia realizácie Stavby špecifikovanej
v bode 2.1 Zmluvy, t. j. do protokolárneho odovzdania Stavby špecifikovanej v bode 2.1
Zmluvy. Zhotoviteľ je povinný poskytnúť súčinnosť s odbornou starostlivosťou na základe
písomnej, resp. e-mailovej žiadosti Objednávateľa a to v lehote 3 kalendárnych dní od jej
doručenia.
Vykonávateľ je povinný taktiež vypracovať podrobný položkovitý rozpočet a výkaz výmer
Stavby a tieto odovzdať Objednávateľovi spolu s Projektovou dokumentáciou.
Vykonávateľ odovzdá Objednávateľovi vypracovanú Projektovú dokumentáciu (pre účely
územného konania a pre účely stavebného konania), podrobný položkovitý rozpočet
a výkaz výmer Stavby:
2.8.1 v elektronickej podobe na šiestich elektronických nosičoch vo formáte pdf. a
2.8.2 v šiestich vyhotoveniach v tlačenej forme.
Objednávateľ sa zaväzuje zaplatiť Vykonávateľovi za plnenia špecifikované v tomto
článku Zmluvy odplatu dohodnutú v Článku IV. tejto Zmluvy.
III.

3.1

3.2
3.3

Vykonávateľ je povinný vypracovať a dodať Objednávateľovi Projektovú dokumentáciu
a vykonať, resp. zabezpečiť inžinierske činnosti v zmysle bodu 2.2 Zmluvy najneskôr
v lehote do 120 dní odo dňa doručenia, resp. predloženia stavebného zámeru verejnej práce
k Stavbe, vrátane všetkých jeho príloh, vypracovaného v súlade s ust. § 9 zákona č.
254/1998 Z. z. o verejných prácach (ďalej v texte len ako „ Zákon o verejných prácach“)
a protokolu, vypracovaného príslušným ministerstvom podľa ust. § 11 Zákona o verených
prácach, v súlade s výsledkami expertízneho posudku, vyhotoveného príslušným
ministerstvom v rámci výkonu štátnej expertízy podľa ust. § 10 Zákona o verených
prácach, Objednávateľom Vykonávateľovi.
O odovzdaní a prevzatí dokumentov a podkladov špecifikovaných v bode 3.1 Zmluvy
Zmluvné strany vyhotovia písomný záznam.
Bez ohľadu na ostatné ustanovenia tejto Zmluvy sa Zmluvné strany dohodli, že pokiaľ
Objednávateľ neodovzdá Vykonávateľovi dokumenty a podklady špecifikované v bode 3.1
Zmluvy do 12 mesiacov odo dňa podpísania tejto Zmluvy obidvomi zmluvnými stranami,
táto Zmluva zaniká.
IV.

4.1

TERMÍNY PLNENIA

CENA A FAKTURÁCIA

Odplata za poskytnutie plnení špecifikovaných v článku II. tejto Zmluvy je dohodnutá
v súlade s ustanoveniami zákona č. 18/1996 Z.z. o cenách v znení neskorších predpisov na
základe Cenovej ponuky Vykonávateľa zo dňa 04.01.2018, predloženej Objednávateľovi
pri zadávaní zákazky podľa § 117 zákona č. 343/2015 Z.z. o verejnom obstarávaní
a o zmene a doplnení niektorých zákonov v znení neskorších predpisov, vo výške:

Popis predmetu plnenia
A1 Príprava a vypracovanie
technických návrhov, grafické a
kresličské práce, dodanie projektovej
dokumentácie pre územné rozhodnutie
(ÚR) v 6 vyhotoveniach v listinnej
a elektronickej podobe
A2 inžinierska činnosť: zabezpečenie
vstupných podkladov, prieskumov,
odborných posudkov a stanovísk,
zastupovanie investora pri územnom
konaní a stavebnom konaní,
pripravenie konania na výber
dodávateľa stavby,
zabezpečenie podkladov pre potrebné
povolenia vrátane podkladov pre
územné rozhodnutie a stavebné
povolenie mimo správnych poplatkov
Celková cena (súčet položiek
uvedených v bodoch A1 až A2 vyššie
uvedeného cenového návrhu)

Cena bez DPH DPH v EUR
Cena s DPH v EUR
v EUR
20.231,00 €
4.046,20 €
24.277,20 €

27.645,00 €

5.529,00 €

33.174,00 €

47.876,00 €

9.575,20 €

57.451,20 €

Slovom: päťdesiatsedemtisíštyristopäťdesiatjeden EUR a dvadsať centov s DPH
4.2

4.3

4.4
4.5

4.6

4.7
4.8

Odplata uvedená v bode 4.1 Zmluvy je nemenná a nie je možné ju navyšovať ani
dodatkami upravovať počas trvania Zmluvy, okrem prípadov zákonnej zmeny DPH.
V dojednanej odplate za poskytnutie plnení špecifikovaných v článku II. tejto Zmluvy sú
obsiahnuté aj všetky ostatné náklady, ktoré môžu mať vplyv na výšku celkovej odplaty.
Objednávateľ sa zaväzuje, že zaplatí Vykonávateľovi odplatu za riadne a včas poskytnuté
plnenia v zmysle článku II. tejto Zmluvy na základe preukázateľne doručených faktúr.
Za deň úhrady bude považovaný deň pripísania finančných prostriedkov na účet
Vykonávateľa.
Lehota splatnosti faktúry je do 30 dní odo dňa jej doručenia Objednávateľovi na adresu
sídla Objednávateľa uvedenú v záhlaví tejto Zmluvy.
Faktúra musí obsahovať náležitosti daňového dokladu a musí povinne obsahovať:
odvolanie sa na túto Zmluvu s uvedením čísla Zmluvy Objednávateľa, obchodné meno
Objednávateľa a Vykonávateľa, IČO, DIČ, IČ DPH, sídlo, číslo faktúry, deň jej vystavenia
a označenie banky a číslo účtu / IBAN, fakturovanú sumu, pečiatku a podpis oprávnenej
osoby.
Podkladom pre zaplatenie odplaty za plnenia špecifikované v bode 4.1, A1 Zmluvy je
faktúra vystavená Vykonávateľom po uskutočnení plnení špecifikovaných v bode 4.1, A1
Zmluvy a po odovzdaní a prevzatí Projektovej dokumentácie, t. j. po podpísaní Protokolu
o odovzdaní a prevzatí Projektovej dokumentácie Zmluvnými stranami a preukázateľne
doručená Objednávateľovi.
Neoddeliteľnou súčasťou faktúry vystavenej za plnenia špecifikované v bode 4.1,
A1 Zmluvy, bude Protokol o odovzdaní a prevzatí Projektovej dokumentácie, podpísaný
Objednávateľom a Vykonávateľom, resp. ich poverenými zástupcami.
Podkladom pre zaplatenie odplaty za plnenia špecifikované v bode 4.1, A2 Zmluvy je
faktúra vystavená Vykonávateľom po uskutočnení všetkých plnení špecifikovaných v bode
4.1, A2 Zmluvy, a teda po nadobudnutí právoplatnosti stavebného povolenia na
uskutočnenie Stavby a doručenia písomného potvrdenia Objednávateľa Vykonávateľovi
o riadnom a včasnom poskytnutí plnení špecifikovaných v bode 4.1, A2 Zmluvy, vrátane
prípravi a odovzdania všetkých podkladov, dokladov a dokumentov k verejnému
obstarávaniu na realizáciu stavby.

4.9

Ak faktúra bude obsahovať nesprávne cenové a iné údaje alebo faktúra nebude obsahovať
všetky údaje a náležitosti v zmysle platných právnych predpisov, najmä podľa § 74 zákona
č. 222/2004 Z. z. o dani z pridanej hodnoty v znení neskorších predpisov, resp. nebude
obsahovať uvedené údaje a doklady alebo bude obsahovať nesprávne, či neúplné údaje a
doklady, je Objednávateľ oprávnený ju vrátiť na doplnenie Vykonávateľovi, čím sa preruší
splatnosť faktúry a nová splatnosť začína plynúť od doručenia novej faktúry.
4.10 Zmluvné strany sa dohodli, že Vykonávateľovi nebude poskytnutý preddavok
od Objednávateľa.
V.
5.1

ZÁKLADNÉ PODMIENKY PLNENIA

Vykonávateľ vyhlasuje, že je oprávnený vykonávať a poskytovať služby, práce a činnosti,
uvedené v predmete Zmluvy a je plne kvalifikovaný na poskytnutie plnení
špecifikovaných v článku II. tejto Zmluvy. Vykonávateľ sa zaväzuje poskytovať plnenia
v zmysle článku II. Zmluvy osobami oprávnenými na vykonávanie činností, resp. na
poskytovanie služieb, ktoré sú predmetom Zmluvy.
5.2 Vykonávateľ sa zaväzuje poskytnúť Objednávateľovi riadne a včas plnenia podľa článku
II. tejto Zmluvy s vynaložením odbornej starostlivosti.
5.3 Vykonávateľ je povinný vypracovať Projektovú dokumentáciu riadne a včas, vo vlastnom
mene, na vlastnú zodpovednosť, na vlastné náklady, s vlastnosťami dohodnutými v tejto
Zmluve, v cenovej ponuke, v súťažných podkladoch, v súlade so stavebným zámerom
a protokolom, ktorý Objednávateľ odovzdá Vykonávateľovi v zmysle článku III. tejto
Zmluvy, podľa pokynov a požiadaviek Objednávateľa, v súlade so Zákonom č. 50/1976
Zb. o územnom plánovaní a stavebnom poriadku (stavebný zákon), Vyhláškou č.
453/2000 Z. z. v platnom znení a ostatnými platnými právnymi predpismi SR.
5.4 Vykonávateľ sa zaväzuje vykonávať inžinierske činnosti a poskytovať všetku potrebnú
súčinnosť a vysvetlenia v súlade a v rozsahu špecifikovanom v článku II. Zmluvy, riadne,
včas, v súlade s touto Zmluvou, s vlastnosťami dohodnutými v tejto Zmluve, v cenovej
ponuke, v súťažných podkladoch, v súlade so stavebným zámerom a protokolom, ktorý
Objednávateľ odovzdá Vykonávateľovi v zmysle článku III. tejto Zmluvy , podľa pokynov
a požiadaviek Objednávateľa, v súlade so Zákonom č. 50/1976 Zb. o územnom plánovaní
a stavebnom poriadku (stavebný zákon), Vyhláškou č. 453/2000 Z. z. v platnom znení a
ostatnými platnými právnymi predpismi SR.
5.4.1 Záväzok Vykonávateľa vypracovať Projektovú dokumentáciu (pre územné
rozhodnutie a stavebné povolenie) sa považuje za splnený vypracovaním a
odovzdaním Projektovej dokumentácie, všetkých dokumentov súvisiacich s jej
vypracovaním a podpísaním protokolu o odovzdaní a prevzatí Projektovej
dokumentácie (ďalej len „Preberací protokol“).
5.4.2 O odovzdaní a prevzatí Projektovej dokumentácie bude vyhotovený písomný
protokol o odovzdaní a prevzatí (ďalej len „Preberací protokol“), ktorý bude
obsahovať zhodnotenie vykonávania Projektovej dokumentácie, vyhlásenie
Objednávateľa, či Projektovú dokumentáciu preberá bez vád a nedorobkov,
resp. s vadami a nedorobkami, ktoré sami o sebe ani v spojení s inými nebránia
použitiu Projektovej dokumentácie na účel, na ktorý je určený, súpis prípadných
zistených vád a nedorobkov, dohodnuté lehoty na ich odstránenie, dohodnutý spôsob
ich odstránenia, ako i ďalšie skutočnosti, ktoré sa pri tomto konaní dohodnú.
5.4.3 Ak pri preberaní Projektovej dokumentácie Objednávateľ zistí, že Projektová
dokumentácia má také vady a nedorobky, v dôsledku ktorých Projektová
dokumentácia nemôže byť použitá na účel definovaný v tejto Zmluve, resp. bude
nespôsobilá na takéto použitie, resp. nemá zákonom predpísané náležitosti, nie je
v súlade so stavebným zámerom a protokolom, ktorý Objednávateľ odovzdal
Vykonávateľovi v zmysle článku III. tejto Zmluvy, Objednávateľ Projektovú
dokumentáciu neprevezme a spíše s Vykonávateľom zápis o zistených vadách,
spôsobe a termíne ich odstránenia. Vykonávateľ má povinnosť odovzdať Projektovú

5.4.4

5.4.5

5.4.6

5.4.7

5.4.8

5.4.9
5.4.10

dokumentáciu po odstránení týchto vád. Po dobu odstraňovania vád zistených pri
odovzdávaní Projektovej dokumentácie je Vykonávateľ v omeškaní s plnením
predmetu Zmluvy.
Projektová dokumentácia má vady, ak Projektová dokumentácia alebo jej časť, alebo
ktorákoľvek vec, právo alebo iná majetková hodnota, ktorá je súčasťou záväzku
Vykonávateľa, sa nehodia na účel určený v Zmluve, nie je v súlade alebo
nezodpovedajú podmienkam určeným v Zmluve. Vadou sa rozumie odchýlka
v kvalite, rozsahu a parametroch zákazky stanovených technickým zadaním
Objednávateľa, Zmluvou a všeobecne záväznými právnymi predpismi.
Projektová dokumentácia má vady, ak
5.4.5.1 nie je dodaná v požadovanej kvalite, alebo
5.4.5.2 vykonanie Projektovej dokumentácie nezodpovedá predmetu dohodnutému
v tejto Zmluve,
5.4.5.3 vykazuje nedorobky, t.j. nie je vykonaná v celom požadovanom rozsahu,
5.4.5.4 sú vady a nedostatky v predložených dokladoch, alebo
5.4.5.5 má právne vady v zmysle § 559 Obchodného zákonníka.
Po odstránení zistených vád je Vykonávateľ povinný písomne oznámiť
Objednávateľovi, najneskôr 2 pracovné dni vopred, pripravenosť na odovzdanie
Projektovej dokumentácie. O odovzdaní a prevzatí Projektovej dokumentácie bude
vyhotovený písomný Preberací protokol bez vád a nedorobkov.
Vlastnícke právo k Projektovej dokumentácii prechádza z Vykonávateľa na
Objednávateľa prevzatím Projektovej dokumentácie, t. j. podpísaním Preberacieho
protokolu zmluvnými stranami a uhradením riadne vystavenej faktúry Vykonávateľa
Objednávateľom.
Záväzok Vykonávateľa vykonávať inžinierske činnosti špecifikované v bode 2.2
Zmluvy, resp. v bode 4.1, A2 Zmluvy, sa považuje za splnený po uskutočnení
všetkých plnení špecifikovaných v bode 2.2, resp. v bode 4.1, A2 Zmluvy, a teda po
nadobudnutí právoplatnosti stavebného povolenia na uskutočnenie Stavby
a doručenia písomného potvrdenia Objednávateľa Vykonávateľovi o riadnom
a včasnom poskytnutí plnení špecifikovaných v bode 4.1, A2 Zmluvy, vrátane
prípravy a odovzdania všetkých podkladov, dokladov a dokumentov k verejnému
obstarávaniu na realizáciu stavby.
Vykonávateľ je povinný bezodkladne písomne informovať Objednávateľa o vzniku
akejkoľvek udalosti, ktorá bráni alebo sťažuje plnenie podľa tejto Zmluvy, prípadne
ho znemožňuje.
Vykonávateľ je povinný odstrániť vady vytknuté Objednávateľom počas
vyhotovenia Projektovej dokumentácie a počas vykonávania inžinierskych činností
špecifikovaných v bode 2.2 Zmluvy.
VI.

6.1

6.2

6.3

ZODPOVEDNOSŤ ZA VADY A ŠKODU

Vykonávateľ zodpovedá v plnom rozsahu za škodu, ktorá vznikla Objednávateľovi alebo
tretej osobe v dôsledku alebo v súvislosti s porušením povinností Vykonávateľa
stanovených v tejto Zmluve, resp. v súvislosti s plnením podľa tejto Zmluvy, a to najmä
nie však výlučne za škodu, ktorá vznikla Objednávateľovi alebo tretej osobe v dôsledku
toho, že Vykonávateľ neposkytol plnenia špecifikované v článku II. tejto Zmluvy riadne,
včas a s odbornou starostlivosťou.
Vykonávateľ zodpovedá za to, že plnenia špecifikované v článku II. tejto Zmluvy budú
poskytnuté, resp. vykonané bez vád, riadne, v súlade s platnými právnymi predpismi,
predovšetkým v súlade so Zákonom č. 50/1976 Zb. o územnom plánovaní a stavebnom
poriadku (stavebný zákon), Vyhláškou č. 453/2000 Z. z. v platnom znení, so súťažnými
podmienkami, so stavebným zámerom a protokolom, ktorý Objednávateľ odovzdá
Vykonávateľovi v zmysle článku III. tejto Zmluvy, pokynmi Objednávateľa a podľa
podmienok dohodnutých v tejto Zmluve.
Vykonávateľ zodpovedá za to, že Projektová dokumentácia bude vypracovaná v súlade so

6.4
6.5
6.6

6.7

6.8
6.9

6.10

6.11
6.12

6.13

6.14
6.15

stavebným zámerom a protokolom, ktorý Objednávateľ odovzdá Vykonávateľovi
v zmysle článku III. tejto Zmluvy, podľa platných právnych predpisov, najmä ust. § 9
Vyhlášky č. 453/2000 Z. z. a podmienok dohodnutých touto Zmluvou, v predpísanom
rozsahu a požadovanej kvalite. Vykonávateľ súčasne zodpovedá za to, že inžinierske
činnosti špecifikované v bode 2.2 a v bode 4.1, A2 Zmluvy poskytne Objednávateľovi
s odbornou starostlivosťou, riadne a včas.
Vykonávateľ súčasne zodpovedá za to, že potrebnú súčinnosť a vysvetlenia podľa bodu
2.3 až 2.6 Zmluvy poskytne Objednávateľovi s odbornou starostlivosťou, riadne a včas.
Vykonávateľ zodpovedá za vady, ktoré má Projektová dokumentácia v čase jej odovzdania
Objednávateľovi.
Vykonávateľ nezodpovedá za vady vypracovanej Projektovej dokumentácie, ktoré boli
spôsobené použitím podkladov prevzatých od Objednávateľa a Vykonávateľ ani pri
vynaložení všetkej starostlivosti nemohol zistiť ich nevhodnosť, resp. nesprávnosť,
prípadne na ňu upozornil Objednávateľa a ten na ich použití trval.
Pre prípad vady Projektovej dokumentácie, za ktoré zodpovedá Vykonávateľ, dojednávajú
zmluvné strany právo Objednávateľa požadovať a povinnosť Vykonávateľa poskytnúť
bezplatné odstránenie vady Projektovej dokumentácie. Možnosť iného dojednania nie je
vylúčená.
Záručná doba na vypracovanú Projektovú dokumentáciu a všetkých jej častí je
24 mesiacov a začína plynúť odo dňa odovzdania Projektovej dokumentácie
Objednávateľovi, t. j. podpisom Preberacieho protokolu.
Objednávateľ sa zaväzuje, že prípadné uplatnenie vád Projektovej dokumentácie uplatní u
Vykonávateľa bezodkladne po ich zistení, a to písomným oznámením, v ktorom vadu
dostatočne špecifikuje. Plynutie záručnej doby sa predlžuje o dobu uplatnenia vád až do
ich odstránenia.
Vykonávateľ je povinný začať s odstraňovaním vady na vlastné náklady bezodkladne,
najneskôr do 3 pracovných dní odo dňa jej uplatnenia a odstrániť ju najneskôr do 15 dní
od jej uplatnenia, ak sa Zmluvné strany nedohodnú inak. Iný termín odstránenia vád sa
musí dohodnúť písomne.
O odstránení vady Projektovej dokumentácie bude vyhotovená zápisnica, podpísaná
oprávnenými zástupcami Zmluvných strán.
Porušenie povinnosti Vykonávateľa začať s odstraňovaním vád Projektovej dokumentácie
v lehote podľa bodu 6.10 Zmluvy alebo porušenie povinnosti odstrániť uplatnené vady
v lehote do 15 dní od ich uplatnenia, resp. v lehote dohodnutej Zmluvnými stranami, sa
Zmluvnými stranami považuje za podstatné porušenie Zmluvy.
V prípade, ak Vykonávateľ nezačne s odstraňovaním vady v lehote podľa bodu 6.10
Zmluvy, alebo neodstráni vady v lehote do 15 dní od ich uplatnenia, resp. v lehote
dohodnutej Zmluvnými stranami, je Objednávateľ oprávnený zabezpečiť odstránenie vady
prostredníctvom tretej osoby na náklady Vykonávateľa.
V prípade, že Vykonávateľ nevykoná, resp. nevypracuje Projektovú dokumentáciu
v požadovanej kvalite, Objednávateľ má právo uplatniť nároky z vád v súlade s § 560 až
§ 565 Obchodného zákonníka.
V prípade, ak príslušný orgán zistí, že vypracovaná a odovzdaná Projektová dokumentácia
nemá potrebné náležitosti a vráti Projektovú dokumentáciu Objednávateľovi na doplnenie,
resp. úpravu, Vykonávateľ je povinný v zmysle požiadavky príslušného orgánu odovzdanú
Projektovú dokumentáciu bezodkladne doplniť, resp. upraviť a najneskôr dva dni pred
uplynutím lehoty stanovenej príslušným orgánom upravenú Projektovú dokumentáciu
doručiť Objednávateľovi.
VII.

7.1

SPOLUPÔSOBENIE OBJEDNÁVATEĽA

Objednávateľ sa zaväzuje poskytnúť Vykonávateľovi súčinnosť v rozsahu, ktorú možno
od Objednávateľa spravodlivo požadovať a vytvoriť všetky podmienky na to, aby
Vykonávateľ mohol Projektovú dokumentáciu podľa tejto Zmluvy riadne a včas
vypracovať a vykonávať inžinierske činnosti v rozsahu podľa článku II. tejto Zmluvy.

7.2

7.3

7.4

Takouto súčinnosťou Objednávateľa voči Vykonávateľovi sa rozumie napr. poskytnutie
pôvodných projektových podkladov a dokumentácie v elektronickej prípadne aj
v papierovej forme pre účely vypracovania Projektovej dokumentácie v požadovanom
rozsahu a kvalite, v zmysle požiadaviek a podmienok definovaných v tejto Zmluve, ako
aj zabezpečenie, resp. vyhotovenie vzorových zmlúv a dohôd pre prípadné majetkoprávne
vysporiadanie Stavbou dotknutých pozemkov pre Vykonávateľa, v rozsahu potrebnom pre
účely územného konania a stavebného konania (nájomné zmluvy, dohody o budúcej
kúpnej zmluve, dohody o budúcej zmluve o vecnom bremene, kúpne zmluvy, dohody o
jednorazovom odškodnom za vecné bremeno, dohody o odškodnom za prípadné škody na
porastoch, a pod.), ďalej poskytnutie písomného poverenia, resp. splnomocnenia pre
Vykonávateľa na zastupovanie Objednávateľa v rozsahu všetkých práv a povinnosti
v územnom konaní, stavebnom konaní, pred orgánmi štátnej správy, orgánmi samosprávy,
dotknutými organizáciami, správcami sietí a vlastníkmi Stavbou dotknutých
nehnuteľností.
Objednávateľ je povinný poskytnúť spolupôsobenie, resp. súčinnosť v súlade s bodom
7.1. 7.2 tejto Zmluvy, v lehote, ktorú možno od Objednávateľa spravodlivo požadovať
vzhľadom na rozsah, spôsob a formu poskytnutia súčinnosti, ktorú Vykonávateľ od
Objednávateľa požaduje.
Po dobu omeškania Objednávateľa s poskytnutím spolupôsobenia, resp. súčinnosti
v súlade s bodom 7.1, 7.2 tohto článku, Vykonávateľ nie je v omeškaní s plnením záväzkov
definovaných v článku II tejto Zmluvy.
VIII.

8.1

8.2

8.3

8.4

8.5
8.6
8.7

ZMLUVNÉ SANKCIE

Pre prípad porušenia povinnosti Vykonávateľa vypracovať a odovzdať Projektovú
dokumentáciu v dohodnutom čase a/alebo riadne, je Vykonávateľ povinný zaplatiť
Objednávateľovi zmluvnú pokutu vo výške 0,05% z celkovej Ceny bez DPH za každý čo
i len začatý deň porušovania zmluvnej povinnosti v každom jednotlivom prípade.
Pre prípad porušenia povinnosti Vykonávateľa začať s odstraňovaním vád a/alebo
odstrániť vadu Projektovej dokumentácie v lehote podľa bodu 6.10 Zmluvy, je
Vykonávateľ povinný zaplatiť Objednávateľovi zmluvnú pokutu vo výške 0,05 %
z celkovej Ceny bez DPH za každý čo i len začatý deň porušovania zmluvnej povinnosti
v každom jednotlivom prípade.
V prípade, že Vykonávateľ poruší zmluvnú povinnosť vykonať opravu vád Projektovej
dokumentácie podľa požiadaviek príslušného orgánu podľa bodu 6.15 Zmluvy a predložiť
takúto Projektovú dokumentáciu Objednávateľovi v lehote uvedenej v bode 6.15 tejto
Zmluvy, zaväzuje sa zaplatiť Objednávateľovi zmluvnú pokutu vo výške 0,05% z celkovej
Ceny bez DPH za každý čo i len začatý deň porušenia zmluvnej povinnosti.
V prípade, že Vykonávateľ poruší zmluvnú povinnosť vykonávať, resp. poskytovať
súčinnosť a vysvetlenia v zmysle bodu 2.3 až 2.6 Zmluvy riadne, včas, podľa pokynov
a požiadaviek Objednávateľa, s odbornou starostlivosťou a v súlade s platnými právnymi
predpismi, zaväzuje sa zaplatiť Objednávateľovi zmluvnú pokutu vo výške 0,05%
z celkovej Ceny bez DPH za každý čo i len začatý deň porušenia zmluvnej povinnosti
v každom jednotlivom prípade
Objednávateľ je oprávnený nie však povinný si svoj nárok na zaplatenie zmluvnej pokuty
uplatniť.
Zmluvná pokuta je splatná najneskôr 5. pracovný deň odo dňa doručenia sankčnej faktúry
Vykonávateľovi.
Zaplatením zmluvnej pokuty nie je dotknuté právo Objednávateľa na náhradu škody, ktorá
mu vznikne porušením zabezpečovanej povinnosti zo strany Vykonávateľa. Oprávnená
strana má nárok na náhradu škody v celom jej rozsahu (a teda aj škody presahujúcej
zmluvnú pokutu), ktorá vznikla v dôsledku porušenia povinnosti povinnej strany
zabezpečenej zmluvnou pokutou.

8.8

V prípade omeškania Objednávateľa so splnením svojho peňažného záväzku, si môže
Zhotoviteľ uplatniť nárok na úrok z omeškania vo výške 0,05% z ceny bez DPH riadne
vystavenej faktúry a to za každý čo i len začatý deň omeškania.
IX.

9.1

9.2
9.3
9.4

9.5

9.6
9.7
9.8

UKONČENIE ZMLUVY

Zmluvné strany majú právo ukončiť Zmluvu pred jej riadnym splnením
9.1.1 dohodou zmluvných strán,
9.1.2 výpoveďou Objednávateľa,
9.1.3 odstúpením od Zmluvy.
Zmluvné strany môžu ukončiť Zmluvu uzavretím písomnej dohody o zániku Zmluvy ku
dňu uvedenému v takejto dohode, pričom zmluvné strany zároveň vysporiadajú alebo
dohodnú spôsob vysporiadania všetkých vzájomných nárokov vyplývajúcich zo Zmluvy.
Objednávateľ je oprávnený ukončiť Zmluvu písomnou výpoveďou, aj bez uvedenia
dôvodu. Výpovedná lehota je 15 kalendárnych dní a začína plynúť odo dňa nasledujúceho
po doručení výpovede Vykonávateľovi.
Zmluvné strany sú oprávnené od Zmluvy odstúpiť v prípadoch uvedených v Zmluve,
v prípadoch porušenia Zmluvy, ktoré je v Zmluve označené ako podstatné porušenie
Zmluvy, najmä neplnenie podľa Zmluvy riadne alebo včas, alebo ak Vykonávateľ postúpi
práva a povinnosti zo Zmluvy bez súhlasu Objednávateľa na iný subjekt alebo ak došlo
k porušeniu zákonnej povinnosti Vykonávateľom, vyplývajúcej pre Vykonávateľa z tejto
Zmluvy alebo v súvislosti s plnením podľa tejto Zmluvy a v prípadoch
vyplývajúcich z príslušných všeobecne záväzných právnych predpisov. Každé porušenie
povinnosti, ktoré je v Zmluve sankcionované zmluvnou pokutou sa považuje za podstatné
porušenie Zmluvy. Zmluvné strany sa dohodli, že Objednávateľ je oprávnený od Zmluvy
odstúpiť kedykoľvek počas trvania porušenia zmluvnej povinnosti, ktorá je dôvodom pre
odstúpenie, teda nielen v lehote „bez zbytočného odkladu“.
Zmluvné strany môžu od Zmluvy odstúpiť aj v prípade ak:
9.5.1 bol na majetok Zmluvnej strany vyhlásený konkurz,
9.5.2 bolo proti Zmluvnej strane začaté konkurzné konanie,
9.5.3 bol proti Zmluvnej strane pre nedostatok majetku zamietnutý návrh na vyhlásenie
konkurzu,
9.5.4 zmluvná strana ako právnická osoba oprávnená podnikať je v likvidácii.
Odstúpenie od Zmluvy musí byť písomné s uvedením dôvodu odstúpenia od Zmluvy
a doručené druhej zmluvnej strane.
Účinnosť odstúpenia od Zmluvy je dňom doručenia písomného vyhotovenia odstúpenia
druhej zmluvnej strane. Zánikom Zmluvy nezaniká povinnosť zmluvných strán
vysporiadať vzájomné vzťahy, ktoré vznikli na jej základe a/alebo z nej vyplývajú.
V prípade ukončenia alebo odstúpenia od tejto Zmluvy pred úplným poskytnutím plnení
špecifikovaných v bode 2.2 Zmluvy a to z dôvodov na strane Objednávateľa patrí
Vykonávateľovi úhrada za skutočne vykonané a poskytnuté plnenia, príp. ich časti.
X.

AUTORSKÉ PRÁVA A LICENČNÉ PODMIENKY

10.1 Vykonávateľ vyhlasuje, že v prípade, ak vykonaním Projektovej dokumentácie v zmysle
tejto Zmluvy bude vytvorené autorské dielo podľa zákona č. 185/2015 Z. z. Autorský
zákon (ďalej len „Autorské dielo“) je Vykonávateľ nositeľom autorských práv k
Autorskému dielu alebo jeho časti vykonanému podľa tejto Zmluvy a je oprávnený
poskytnúť Objednávateľovi Autorské dielo alebo jeho časť v súlade s podmienkami tejto
Zmluvy.
10.2 Vykonávateľ zodpovedá voči tretím osobám za prípadné porušenie autorského práva
alebo iného práva duševného vlastníctva v súvislosti s vytvoreným Autorským dielom a
plnením podľa tejto Zmluvy, avšak nezodpovedá voči tretím osobám za prípadné
porušenie autorského práva alebo iného práva duševného vlastníctva v súvislosti s

10.3
10.4
10.5

10.6
10.7

10.8

vytvoreným Autorským dielom a plnením podľa tejto Zmluvy, ku ktorému dôjde
v dôsledku konania tretích osôb, ktorým Objednávateľ udelil sublicenciu podľa bodu
10.5 tejto Zmluvy.
Vykonávateľ poskytuje pre použitie Autorského diela Objednávateľovi výhradnú
licenciu, časovo, vecne a územne neobmedzenú v rozsahu majetkových práv autora.
Zmluvné strany sa dohodli, že Objednávateľ nie je povinný udelenú výhradnú licenciu
využiť.
Vykonávateľ zároveň súhlasí s tým, aby Objednávateľ udelil sublicencie na použitie
Autorského diela vo vyššie uvedenom rozsahu aj ďalším osobám, pričom udelenie
sublicencie nemusí byť písomné, ale o jej udelení musí Objednávateľ informovať
Vykonávateľa. Cena za licenciu na používanie Autorského Diela podľa tejto Zmluvy je
zahrnutá v Cene podľa Článku IV. tejto Zmluvy.
Pokiaľ v rámci plnenia podľa tejto Zmluvy Vykonávateľ použije autorské dielo tretej
strany, je povinný zabezpečiť súhlas autora diela na použitie autorského diela tretej osobe
a na plnenie podľa tejto Zmluvy.
Vykonávateľ sa zaväzuje vysporiadať všetky právne vzťahy s tretími osobami, ktoré sa
budú podieľať na vytvorení Projektovej dokumentácie v zmysle tejto Zmluvy tak, aby si
tieto osoby nemohli uplatňovať voči Objednávateľovi a tretej strane žiadne nároky
vyplývajúce im z osobnostných, priemyselných či iných obdobných práv v súvislosti s
riadnym plnením záväzkov Vykonávateľa podľa tejto Zmluvy.
Objednávateľ nadobúda vlastnícke právo k Projektovej dokumentácii momentom
prevzatia Projektovej dokumentácie, t. j. podpísaním Preberacieho protokolu a
uhradením faktúry, pričom týmto momentom nadobúda Objednávateľ aj všetky
majetkové práva k Projektovej dokumentácii, vyplývajúce z Autorského zákona.
XI.

11.1

11.2

MLČANLIVOSŤ A DOVERNÉ INFROMÁCIE

Akékoľvek informácie, ktoré pred alebo pri plnení tejto Zmluvy Vykonávateľ získal od
Objednávateľa alebo sa ich dozvedel alebo zistil inak v súvislosti s plnením podľa tejto
Zmluvy podliehajú obchodnému tajomstvu Objednávateľa alebo inej osoby, ak sú svojou
povahou spôsobilé byť predmetom takejto ochrany.
Vykonávateľ sa zaväzuje zachovávať o všetkých týchto informáciách mlčanlivosť
a dodržovať povinnosti, ktoré mu v tejto súvislosti vyplývajú z príslušných právnych
predpisov a zaväzuje sa nevyužiť ich vo svoj prospech, alebo v prospech tretích strán
počas trvania tejto zmluvy ani po skončení jej platnosti.
XII.

ZÁVEREČNÉ USTANOVENIA

12.1 Vykonávateľ je úspešným uchádzačom verejného obstarávania v zmysle ust. § 117 zákona
č. 343/2015 Z. z. o verejnom obstarávaní a o zmene a doplnení niektorých zákonov v znení
neskorších predpisov na predmet obstarávania: „Obstaranie kompletnej inžinierskej
činnosti a legislatívy vrátane projektovej dokumentácie k ÚR (územnému
rozhodnutiu) projektu „Zvýšenie efektívnosti manažmentu mimoriadnych udalostí
ovplyvnených zmenou klímy v blízkosti objektov vodného diela Gabčíkovo a Žitného
ostrova.“
12.2 Zmluvné strany sa zaväzujú, že obchodné a technické informácie, ktoré im boli zverené
zmluvným partnerom, nesprístupnia tretím osobám a nepoužijú tieto informácie pre iné
účely, ako pre plnenie podmienok tejto Zmluvy, okrem plnenia povinností Objednávateľa
ako povinnej osoby v zmysle zákona č. 211/2000
Z. z. o slobodnom prístupe
k informáciám a o zmene a doplnení niektorých zákonov (zákon o slobode informácií).
12.3 Zmluvné strany sa zaväzujú navzájom sa včas informovať o všetkých nedostatkoch
a vadách technického a právneho charakteru, ktoré by mohli ohroziť plnenie povinností
vyplývajúce z tejto Zmluvy.
12.4 Písomnosti sa doručujú na adresy Zmluvných strán uvedené v záhlaví tejto Zmluvy, ak nie
je dohodnuté inak. Zásielka sa považuje za doručenú v deň jej osobného odovzdania, v deň

jej doručenia prostredníctvom poštového podniku alebo iného doručovateľa alebo v deň
odopretia prevzatia zásielky adresátom. Ak si adresát neprevezme zásielku a táto bude
uložená na pošte alebo u iného doručovateľa, zásielka sa považuje za doručenú na tretí deň
od jej uloženia, a to aj vtedy, ak sa adresát o tom nedozvie.
12.5 Vzájomné vzťahy Zmluvných strán touto Zmluvou neupravené sa riadia ustanoveniami
Obchodného zákonníka, podporne ustanoveniami Občianskeho zákonníka a ostatnými
všeobecne záväznými právnymi predpismi platnými v SR.
12.6 Zmluva nadobúda platnosť dňom jej podpisu oboma Zmluvnými stranami a účinnosť
nasledujúci deň po dni jej zverejnenia v Centrálnom registri zmlúv. Zmluvné strany berú
na vedomie, že Zmluva je povinne zverejňovanou zmluvou podľa zákona č. 211/2000 Z.
z. o slobodnom prístupe k informáciám a o zmene a doplnení niektorých zákonov (zákon
o slobode informácií) a pre nadobudnutie jej účinnosti je podľa § 47a ods. 1 Občianskeho
zákonníka v znení neskorších predpisov nevyhnutné jej zverejnenie.
12.7 Zmluvné strany súhlasia so zverejnením Zmluvy podľa zákona č. 211/2000 Z. z.
o slobodnom prístupe k informáciám v znení neskorších predpisov.
12.8 Zmluvu možno meniť a dopĺňať výlučne formou očíslovaných dodatkov podpísaných
oprávnenými zástupcami Zmluvných strán. Dodatky sú neoddeliteľnou súčasťou tejto
Zmluvy.
12.9 Zmluvné strany vyhlasujú, že si Zmluvu pred jej podpísaním prečítali, jej obsahu
porozumeli a na znak súhlasu s jej obsahom ju podpísali.
12.10 Táto Zmluva je vyhotovená v piatich rovnopisoch, z ktorých Objednávateľ prevezme tri
rovnopisy a Vykonávateľ prevezme dva rovnopisy.
12.11 Neoddeliteľnou súčasťou tejto Zmluvy je:
Príloha č. 1 - Cenová ponuka Vykonávateľa zo dňa 04.01.2018

Objednávateľ
V Banskej Štiavnici, dňa ..........................
SLOVENSKÝ
VODOHOSPODÁRSKY PODNIK,
štátny podnik
Ing. Stanislav Gáborík
generálny riaditeľ

Vykonávateľ
V Dunajskej Strede, dňa ......................
MadNet Services, s.r.o.
Ing. Roman Riedl
konateľ

SLOVENSKÝ VODOHOSPODÁRSKY PODNIK
štátny podnik
Adresát:
Radničné námestie 8
969 55 Banská Štiavnica

Vaša značka
CS SVP PR 996/2017/3

Naša značka
SVP VD Gabčíkovo

Vybavuje

V Dunajskej Strede
04.01.2018

Vec: Zaslanie cenovej ponuky podľa § 117 zákona č. 343/2015 Z.z.
na základe obdržanej výzvy Vám týmto predkladáme vyžiadanú ponuku:
Názov zákazky
Obstaranie kompletnej inžinierskej činnosti a legislatívy vrátane projektovej dokumentácie k ÚR (územnému
rozhodnutiu) projektu “Zvýšenie efektívnosti manažmentu mimoriadnych udalosti ovplyvnených
zmenou klímy v blízkosti objektov vodného diela Gabčíkovo a Žitného ostrova”.
Cenová ponuka
—-- —------------------------- ------------------ A-----------------------Požiadavky na dodanie a zabezpečenie

Cena bez DPH
v EUR

DPH v EUR

Cena s DPH v
EUR

A1 Príprava a vypracovanie technických návrhov, grafické
a kresličské práce, dodanie projektovej dokumentácie pre
územné rozhodnutie (ÚR) v 6 vyhotoveniach v listinnej a
elektronickej podobe

20 231,00 €

4 046,20 €

24 277,20 C

A2 inžinierska činnosť: zabezpečenie vstupných podkladov,
prieskumov, odborných posudkov a stanovísk,
zastupovanie investora pri územnom konaní a stavebnom
konaní, pripravenie konania na výber dodávateľa stavby,
zabezpečenie podkladov pre potrebné povolenia vrátane
podkladov pre územné rozhodnutie a stavebné povolenie
mimo správnych poplatkov

27 645,00 €

5 529,00 €

33 174,00 €

Celková navrhnutá cena (súčet položiek uvedených v
bodoch AI až A2 vyššie uvedeného cenového návrhu)

47 876,00 €

9 575,20 €

57 451,20 €

Platnosť cenovej ponuky:
Dodanie diela:

do 28.2.2018
do 120 dní od podpísania zmluvy

V prípade akýchkoľvek nejasností a otázok som Vám k dispozícii aj pre osobnú konzultáciu
a vysvetlenie detailov ponuky.
S pozdravom a úctou.

Ing. Roman RietiL i
konateľ spoločnosti

A

HadNet Services, s.r.o.
Bratislavská cesta 1863/8. 929 01 Dunajská Streda

