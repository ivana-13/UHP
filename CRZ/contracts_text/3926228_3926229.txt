Licenčná zmluva
uzatvorená podľa ustanovenia § 65 a nasl. zákona č. 185/2015 Z. z. Autorský zákon v znení
neskorších predpisov (ďalej len „Autorský zákon“)
medzi
Poskytovateľom licencie (Autorom)
SVOP, spol. s r. o.
Pod rovnicami 730/2, 841 04 Bratislava, SR
Zapísaný v Obchodnom registri Okresného súdu Bratislava I,
oddiel: Sro, Vložka číslo: 2223/B
Štatutárny orgán:
Mgr. Ján Grman PhD., konateľ
IČO:
30775264
DIČ:
2020314945
IČ DPH:
SK2020314945
(ďalej ako „Poskytovateľ“ alebo „Autor“)
Sídlo:
Registrácia:

a
Nadobúdateľom licencie
Centrum vedecko-technických informácií SR
Sídlo:
Lamačská cesta 8/A, 811 04 Bratislava
Registrácia:
Príspevková organizácia zriadená Ministerstvom školstva, vedy,
výskumu a športu Slovenskej republiky
Štatutárny orgán:
prof. RNDr. Ján Turňa, CSc., generálny riaditeľ
IČO:
151 882
DIČ:
2020798395
IČ DPH:
SK2020798395
(ďalej len Nadobúdateľ a spolu s Poskytovateľom ďalej len „Zmluvné strany“, každý
samostatne „Zmluvná strana“)
Zmluvné strany uzatvárajú túto licenčnú zmluvu (ďalej len „Zmluva“) za nasledovných
podmienok:
Článok I.
Výklad pojmov
1. Centrum vedecko-technických informácií SR (CVTI SR) je štátna príspevková
organizácia priamo riadená Ministerstvom školstva, vedy, výskumu a športu SR
(MŠVVaŠ SR). Plní funkciu národného informačného centra pre rezort školstva, pre
vedu, techniku, inovácie a funkciu špecializovanej vedeckej knižnice Slovenskej
republiky. Poslaním CVTI SR je podporovať rozvoj vedy, techniky a vzdelávania
budovaním a prevádzkovaním informačných systémov pre výskum a vývoj,
knižničných a informačných fondov a poskytovaním knižnično-informačných služieb
pre širokú odbornú verejnosť. Poskytuje tiež metodickú a analytickú činnosť
podporujúcu riadenie a hodnotenie v oblasti výskumu, vývoja a vysokých škôl a
realizuje projekty podporujúce výskum, vzdelávanie a popularizáciu vedy a techniky v
spoločnosti.
1z6

2. Projekt KOMIS - Komplexný informačný systém získavania, spracovávania,
uchovávania a sprístupňovania vedeckých a bibliometrických dát a publikácií a
zabezpečenie prístupu k nástrojom a aplikáciám pre podporu vedy a výskumu je
integrované riešenie, ktorého cieľom je upgrade už existujúcich informačných systémov
v rámci CVTI SR a vývoj, implementácia a nasadenie nových informačných systémov,
tak aby vzájomné technologické a funkčné prepojenia a závislosti všetkých
informačných systémov (IS) projektu tvorili komplexný a prepojený systém.
3. Dielo definuje ustanovenie § 3 zákona č. 185/2015 Z. z. Autorský zákon v znení
neskorších predpisov (ďalej ako "Autorský zákon") ako predmet autorského práva,
ktoré je jedinečným výsledkom tvorivej duševnej činnosti autora vnímateľným
zmyslami, bez ohľadu na jeho podobu, obsah, kvalitu, účel, formu jeho vyjadrenia alebo
mieru jeho dokončenia.
Článok II.
Úvodné ustanovenia
1. Poskytovateľ prehlasuje, že je vlastníkom autorských práv k Centrálnej databáze
slovenských informačných zdrojov pre výskum a vývoj. (ďalej ako „Dielo“ alebo
„SCIDAP“) a k jeho jednotlivým upgradom podľa zákona č. 185/2015 Z. z. Autorský
zákon v znení neskorších predpisov (ďalej len „Autorský zákon“).
2. Poskytovateľ prehlasuje, že k SCIDAP sa nevzťahujú a nebudú vzťahovať práva tretích
osôb (finančné a iné nároky).
3. Poskytovateľ vyhlasuje, že podľa Autorského zákona je oprávnený poskytnúť
Nadobúdateľovi licenciu na SCIDAP a jeho jednotlivé upgrady.
4. Poskytovateľ ďalej vyhlasuje, že autorské práva k SCIDAP a ku všetkým jeho
upgradom podľa 1. bodu tohto článku nie sú/nebudú zaťažené inými právami tretích
osôb, ktoré by bránili Nadobúdateľovi k ich riadnemu použitiu podľa článku IV. tejto
Zmluvy, ani inými právnymi vadami. V prípade, že si tretia osoba uplatní nárok proti
Nadobúdateľovi z titulu porušenia autorských práv, Poskytovateľ sa zaväzuje nahradiť
Nadobúdateľovi všetku škodu, ktorá mu vznikne v dôsledku uplatnenia nároku treťou
osobou, a to v plnej výške.
Článok III.
Predmet Zmluvy
1. Poskytovateľ touto Zmluvou udeľuje Nadobúdateľovi súhlas na použitie Diela za
podmienok ustanovených touto Zmluvou (ďalej len „Licencia“) a Nadobúdateľ touto
Zmluvou udelenú Licenciu prijíma a zaväzuje sa Dielo používať v rozsahu udelenej
Licencie.

2z6

Článok IV.
Spôsob použitia Diela
1. Poskytovateľ udeľuje Nadobúdateľovi Licenciu na použitie Diela pre účely a realizáciu
projektu KOMIS (ďalej ako „Projekt“ alebo „KOMIS“). V prípade, ak nie je v
ustanoveniach tejto Zmluvy uvedené inak, všetky dojednané spôsoby použitia Diela sa
týkajú výhradne uvedeného Projektu.
2. Poskytovateľ udeľuje Nadobúdateľovi Licenciu na všetky spôsoby použitia Diela
známe ku dňu uzatvorenia tejto Zmluvy, alebo ktoré vyplynú z potrieb vykonávania
činnosti Nadobúdateľa alebo z určenia Diela v budúcnosti. Nadobúdateľ je na základe
poskytnutej Licencie oprávnený s Dielom disponovať a nakladať nasledovným
spôsobom:
a) Dielo alebo jeho časti použiť a používať na účely súvisiace s činnosťou Nadobúdateľa
a pre účely Projektu ako aj rozhodovať o jeho použití,
b) grafickú úpravu a zdrojové kódy Diela meniť, nahrádzať, prípadne inými spôsobmi
manipulovať a to neobmedzene podľa vlastného uváženia Nadobúdateľa, alebo inou
osobou, určenou Nadobúdateľom, ak uvedené úpravy a zmeny sú vykonané pre účel
KOMIS. Poskytovateľ týmto udeľuje súhlas na zmenu, náhradu a iné úpravy Diela
Nadobúdateľom, alebo inou osobou, určenou Nadobúdateľom,
c) neobmedzené vyhotovovanie rozmnožením Diela alebo jeho častí pre svoje interné
potreby a neobmedzené kopírovanie Diela pre účely jeho inštalácie a používania
d) adaptovať, prispôsobiť, usporiadať alebo inak spracovať alebo upravovať Dielo pre
účely KOMIS
e) spájať Dielo s inými dielami alebo Dielo zaradiť do súborného diela alebo databázy ako
súčasť Projektu alebo jeho časti
f) použiť Dielo alebo jeho časti na vytvorenie nového diela – KOMIS alebo jeho častí
g) vystaviť Dielo alebo jeho rozmnoženiny
h) verejne vykonať Dielo, zverejniť a rozširovať Dielo
i) udeliť súhlas na použitie Diela akýmkoľvek tretím osobám, v súvislosti s Projektom,
jeho úlohami a za jeho účelom
j) akýmkoľvek iným spôsobom použiť Dielo v rámci KOMISU v celom rozsahu
majetkových práv, ktoré inak prislúchajú autorovi v zmysle ustanovení Autorského
zákona.
3. Poskytovateľ udeľuje Nadobúdateľovi nevýhradnú Licenciu na čas trvania majetkových
práv k Dielu.
4. Poskytovateľ uvádza, že všetky dáta, ktoré vzniknú z používania SCIDAP pri jeho
využívaní pre potreby Nadobúdateľa, sú dátami vo vlastníctve Nadobúdateľa.
5. Nadobúdateľ sa zaväzuje uvádzať meno a priezvisko/obchodné meno Poskytovateľa
ako autora Diela /majiteľa majetkových práv k Dielu, resp. označovať Poskytovateľa na
všetkých rozmnoženinách Diela náležitým spôsobom pri každom použití Diela, a to
podľa spôsobu použitia Diela na verejnosti.
6. Nadobúdateľ je povinný zabezpečiť pri používaní Diela jeho ochranu pred akýmkoľvek
hanlivým nakladaním, ktoré by malo za následok poškodzovanie dobrého
mena/dobrého mena autora a dobrej povesti Poskytovateľa.

3z6

Článok V.
Rozsah udelenej Licencie
1. Poskytovateľ udeľuje Nadobúdateľovi Licenciu v obmedzenom rozsahu Nasledovne:
a) územný rozsah licencie je obmedzený len na územie Slovenskej republiky,
b) vecný rozsah licencie je obmedzený na vytvorenie a realizáciu KOMIS a tak,
ako je to obvyklé pri danom druhu diela a spôsobe použitia diela.
Článok VI.
Odmena za udelenie Licencie
1. Zmluvné strany sa dohodli, že Poskytovateľ udeľuje Nadobúdateľovi Licenciu
bezodplatne, teda Poskytovateľ nemá voči Nadobúdateľovi nárok na žiadnu odmenu za
udelenie Licencie, a to ani v budúcnosti.
Článok VII.
Nakladanie s Licenciou
1. Poskytovateľ súhlasí, aby Nadobúdateľ poskytol tretej osobe sublicenciu na použitie
diela v rozsahu podľa tejto Zmluvy alebo postúpil licenciu podľa tejto Zmluvy tretej
osobe.
2. Nadobúdateľ sa zaväzuje písomne informovať Poskytovateľa o takto poskytnutých
sublicenciách na základe právoplatne uzatvorenej zmluvy o poskytnutí sublicencie
v rozsahu: obchodné meno tretej osoby, názov zmluvy, dátum účinnosti zmluvy, a to
najneskôr do 30 dní odo dňa účinnosti zmluvy o poskytnutí sublicencie.
Článok VIII.
Doručovanie
1. Zmluvné strany sa dohodli, že pre vzájomné zasielanie akýchkoľvek oznámení alebo
iných písomností (ďalej aj „písomnosť“) v zmysle tejto Zmluvy použijú adresy sídiel
alebo korešpondenčné adresy uvedené v záhlaví tejto Zmluvy.
2. Zmluvné strany sa dohodli, že pre doručovanie písomností medzi sebou budú používať
predovšetkým nasledovné spôsoby:
a) doručovanie poštou, ako zásielku s doručenkou zaslanú doporučene. Pri
doručovaní prostredníctvom pošty sa písomnosť považuje za doručenú dňom jej
doručenia doporučene poštou na adresu sídla druhej Zmluvnej strany alebo na
jej korešpondenčnú adresu. Za deň doručenia písomnosti sa považuje aj deň, v
ktorý Zmluvná strana, ktorá je adresátom, odoprie doručovanú písomnosť
prevziať, alebo v ktorý márne uplynie úložná doba pre vyzdvihnutie písomnosti
na pošte, alebo v ktorý je na zásielke obsahujúcej písomnosť, doručovanej
poštou Zmluvnej strane, preukázateľne zamestnancom pošty vyznačená
poznámka, že „adresát sa odsťahoval“, „adresát je neznámy“ alebo iná
poznámka podobného významu.

4z6

b) doručovanie osobne, pričom písomnosť sa bude považovať za doručenú
okamihom prevzatia písomnosti osobou oprávnenou na preberanie zásielok v
mene Zmluvnej strany.
3. V prípade, že dôjde u niektorej zo Zmluvných strán k zmene akéhokoľvek údaju
uvedeného v záhlaví tejto Zmluvy, zaväzuje sa táto Zmluvná strana bezodkladne,
najneskôr do desiatich (10) dní odo dňa účinnosti tejto zmeny, o tejto zmene písomne
informovať druhú Zmluvnú stranu.
Článok IX
Trvanie a zánik Zmluvy
1. Táto Zmluva sa uzatvára na dobu trvania Licencie udelenej podľa tejto Zmluvy s
výnimkou ustanovení upravujúcich práva a povinnosti, z povahy ktorých vyplýva, že
by mali zostať zachované aj po zániku Licencie udelenej podľa tejto Zmluvy.
2. Licencia udelená podľa tejto Zmluvy zaniká:
a) uplynutím času, na ktorý bola udelená, alebo
b) dohodou Zmluvných strán v písomnej forme, alebo
c) účinnosťou odstúpenia od tejto Zmluvy niektorej zo Zmluvných strán alebo
d) z iných dôvodov stanovených Autorským zákonom a/alebo iným všeobecne
záväzným právnym predpisom.
3. Poskytovateľ je oprávnený odstúpiť od tejto Zmluvy v prípade podstatného porušenia
povinností vyplývajúcich z tejto Zmluvy zo strany Nadobúdateľa. Za podstatné
porušenie povinností zo strany Nadobúdateľa sa považuje použitie Diela v rozpore s
udelenou Licenciou.
Článok X.
Záverečné ustanovenia
1. Všetky ustanovenia tejto Zmluvy možno meniť len vzájomnou dohodou Zmluvných
strán, v písomnej forme dodatku k tejto Zmluve.
2. Právne vzťahy medzi Zmluvnými stranami touto Zmluvou bližšie neupravené sa riadia
príslušnými ustanoveniami Autorského zákona a ďalšími všeobecne záväznými
právnymi predpismi Slovenskej republiky.
3. Zmluvné strany týmto zaručujú a vyhlasujú, že majú plnú spôsobilosť uzavrieť túto
Zmluvu, a že osoby konajúce ich menom pri rokovaní a podpise tejto Zmluvy sú plne
oprávané konať ich menom.
4. Ak niektoré ustanovenia tejto Zmluvy nie sú celkom alebo sčasti platné a/alebo účinné
alebo neskôr stratia platnosť a/alebo účinnosť, nie je tým dotknutá platnosť a/alebo
účinnosť ostatných ustanovení. Namiesto neplatných a/alebo neúčinných ustanovení a
na vyplnenie medzier sa použije právna úprava, ktorá pokiaľ je to právne možné, sa
najviac približuje zmyslu a účelu tejto Zmluvy, pokiaľ pri uzatváraní tejto Zmluvy
Zmluvné strany túto otázku brali do úvahy.
5z6

5. Táto Zmluva obsahuje úplnú dohodu Zmluvných strán vo veci predmetu tejto Zmluvy
a nahradzuje všetky ostatné písomné, či ústne dohody urobené vo veci predmetu tejto
Zmluvy.
6. Táto Zmluva je vyhotovená v štyroch (4) rovnopisoch s platnosťou originálu, po dvoch
pre každú zo Zmluvných strán.
7. Zmluvné strany vyhlasujú, že si túto Zmluvu riadne prečítali, jej obsahu porozumeli a
potvrdzujú, že táto Zmluva je zrozumiteľná a určitá, vyjadruje ich skutočnú, slobodnú
a vážnu vôľu, a nie je uzatvorená v tiesni za nápadne nevýhodných podmienok, čo
potvrdzujú vlastnoručným podpisom.

V ..........................., dňa ..........................

Poskytovateľ: ..........................................................

V ..........................., dňa .............................

Nadobúdateľ: ..........................................................

6z6

