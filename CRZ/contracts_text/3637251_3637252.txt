07?O
RÁMCOVÁ DOHODA
uzavretá v zmysle § 269 ods. 2 zákona č. 513/1991 Zb. Obchodný zákonník v znení neskorších predpisov
a § 83 a nasl. zákona č. 343/2015 Z. z. o verejnom obstarávaní a o zmene a doplnení niektorých zákonov
v platnom znení (ďalej len „rámcová dohoda“) medzi zmluvnými stranami:
OBJEDNÁVATEĽ:
Sídlo:
Právna forma:
Bankové spojenie:
Číslo účtu:
IČO:
IČDPH:
DIČ:
Štatutárny zástupca:
Kontaktná osoba vo veciach
technických:

Národné poľnohospodárske a potravinárske centrum
Hlohovecká 2, 951 41 Lužianky, SR
Štátna príspevková organizácia
Štátna príspevková organizácia
7000498234/8180
42 337 402
SK2023975107
2023975107
Ing. Zuzana Nouzovská, generálna riaditeľka
Ing. Miroslav Hrobár, vedúci OIT

(ďalej „Objednávateľ“)
POSKYTOVATEĽ:
Sídlo:
Prevádzka:
Zapísaný:
Bankové spojenie:
SWIFT (BIC):
IBAN:
IČO:
IČ DPH:
DIČ:
Zastúpený:
Kontaktná osoba vo veciach
zmluvných:
Kontaktná osoba vo veciach
technických:

ArcGEO Information Systems spol. s r.o.
Blagoevova 9, 851 04 Bratislava, SR
Kutuzovova 13, 831 03 Bratislava, SR
Obchodný register Okresného súdu Bratislava I.
Oddiel: Sro, Vložka číslo: 5454/B
VÚB, a.s.
SUBASKBX
SK09 0200 0000 0009 3614 1062
31 354 882
SK2020317761
2020317761
Ing. arch. Adolf Priesol, konateľ
Ing. Peter Nemec, konateľ
Miroslav Blaha, obchodný riaditeľ
Miroslav Blaha, obchodný riaditeľ

(ďalej „Poskytovateľ“)
(Objednávateľ spolu s Poskytovateľom ďalej len „zmluvné strany“)
PREAMBULA
1.

2.

3.

Verejný obstarávate!’ vyhlásil v súlade so zákonom č. 343/2015 Z.z. o verejnom obstarávaní a o zmene
a doplnení niektorých zákonov v znení neskorších predpisov (ďalej len „zákon o verejnom obstarávaní“)
verejné obstarávanie na predmet Rámcovej dohody Komplexné poskytovanie služieb údržby, podpory
a rozvoja informačných systémov GIS NPPC.
Na základe vyhodnotenia súťažných ponúk, predložených do predmetného postupu zadávania zákazky,
zmluvné strany uzavretím tejto Rámcovej dohody prejavujú svoju vôľu dohodnúť podmienky a spôsob
realizácie predmetu zákazky, v zmysle vyhlásenej zákazky.
Poskytovateľ vyhlasuje, že spĺňa všetky podmienky a požiadavky uvedené v tejto Rámcovej dohode a je
oprávnený túto Rámcovú dohodu uzatvoriť a riadne plniť záväzky v nej obsiahnuté. Rámcová dohoda je
uzavretá v súlade s ust. § 83 zákona o verejnom obstarávaní.

Strana 1/ 12

Článok 1
PREDMET ZMLUVY/RÁMCOVEJ DOHODY
1.1. Predmetom tejto Rámcovej dohody je záväzok Poskytovateľa, počas platnosti tejto Rámcovej dohody
a za podmienok ustanovených v tejto Rámcovej dohode, poskytovať a zabezpečiť tovary a služby
spojené s prevádzkou, údržbou, aktualizáciou a rozvojom informačných systémov Objednávateľa
prostredníctvom poskytovania nasledovných tovarov a služieb:
a) Maintenance aplikačných informačných systémov GIS NPPC,
b) Maintenance a rozšírenie podporných informačných systémov GIS NPPC,
c) Servisná podpora aplikačných informačných systémov GIS NPPC,
d) Technická podpora aplikačných informačných systémov GIS NPPC,
a záväzok Objednávateľa prevziať riadne poskytnuté tovary a služby, a zaplatiť za ne Poskytovateľovi
cenu v zmysle ustanovení tejto Rámcovej dohody.
Článok 2
MIESTO PLNENIA ZMLUVY/RÁMCOVEJ DOHODY
2.1 Miestom plnenia tejto Rámcovej dohody je sídlo Objednávateľa, pokiaľ sa zmluvné strany nedohodnú
inak. Tým nie je dotknuté právo poskytovať služby zo sídla Poskytovateľa, ak tomu nebráni povaha
poskytovaných služieb.
Článok 3
MAINTENANCE APLIKAČNÝCH INFORMAČNÝCH SYSTÉMOV GIS NPPC
3.1. Služba maintenance aplikačných informačných systémov GIS NPPC oprávňuje Objednávateľa získať
bez ďalších poplatkov najnovšie aktualizácie (update) a/alebo najnovšie verzie (upgrade) nasledovných
aplikačných informačných systémov GIS NPPC (ďalej len „SW aplikácie“):
•

EXPORT LPIS

•

KONTROLA POMOCOU DPZ

•

IS GSAA - Webová aplikácia (IS GSAA - PORTÁL)

•

IS GSAA - Administračný modul pre hromadné operácie (IS GSAA - ADMIN)

•

IS GSAA - INTEGRÁCIA PRE IACS

•
•

IS GSAA - INTEGRÁCIA PRE TRETIE STRANY
IS GSAA - Manažment používateľov a rolí (IS GSAA - CORE)

•
IS GSAA - Mapový modul (IS GSAA - CORE)
3.2. Maintenance SW aplikácií je poskytovaný v rozsahu zakúpených licencií minimálne jeden krát
za 12 (dvanásť) mesiacov, ak sú tieto počas poskytovania služieb k dispozícii.
3.3. Služba maintenance SW v sebe zahŕňa:
a) Upgrade SW aplikácií pri prechode na vyššie verzie do 6 mesiacovod uvoľnenia vyššej verzie;
b) Upgrade novej verzie SW aplikácií do 6 mesiacov po uvoľnení vyššej verzie využívaného
podporného informačného systému;
c) Dodanie administrátorskej podpory pri upgrade systému na novú verziu (podpora implementácie,
testovacej prevádzky, technická dokumentácia, testovacie postupy);
d) Aktualizácia užívateľskej dokumentácie pri upgrade SW aplikácií;
e) Architektonické, systémové a užívateľské konzultácie k pripravovaným novým verziám (upgrade)
SW aplikácií;
f) Poradenstvo v otázkach, ktoré sa môžu vyskytnúť pri používaní/reinštalácií SW aplikácií, ktoré nie
je možné vyriešiť pomocou užívateľskej alebo administrátorskej dokumentácie a nie sú zapríčinené
chybou SW aplikácií.
Článok 4
MAINTENANCE A RORŠÍRENIE PODPORNÝCH INFORMAČNÝCH SYSTÉMOV GIS NPPC
4.1 Služba maintenance podporných informačných systémov GIS NPPC oprávňuje Objednávateľa získať
bez ďalších poplatkov najnovšie aktualizácie (update) a/alebo najnovšie verzie (upgrade) podporných
informačných systémov (ďalej len „Maintenance podporných SW“) v nižšie uvedenom rozsahu
zakúpených licencií, ak tieto počas poskytovania služby sú k dispozícii a v súlade s podmienkami autora
(výrobcu) príslušného softvéru. Rozsah zakúpených licencií pre požadovanú službu maintenance:

Strana 2 / 1 2

/

•
•

ArcGIS Server Enterprise Standard (1 licencia / 4 jadrá) - 3 ks
ArcGIS Desktop Standard Concurrent Use -12 ks

•
•

Microsoft Windows server Standard / Datacenter
Microsoft SQL Server

4.2 Objednávateľ je oprávnený odmietnuť update a/alebo upgrade SW. V tomto prípade budú prípadné
požiadavky s tým súvisiace riešené podľa článku 6 tejto Rámcovej dohody ako požiadavka na služby
technickej podpory.
4.3 Služby maintenance podporných SW Poskytovateľ poskytuje v súlade s podmienkami autora (výrobcu)
príslušného softvéru.
4.4. Služba maintenance podporných SW v sebe zahŕňa:
a) Update SW;
b)
c)

Upgrade SW bez zbytočného odkladu po uvedení nových verzií SW na komerčný trh;
Zabezpečenie prístupu k databáze služieb autora (výrobcu) SW a na webový portál pre správu
licencií a licenčných kódov;

d)

Zabezpečenie telefonického a/alebo e-mailového poradenstva počas pracovných dní v týždni od
pondelka do piatku, 8 hodín denne, v čase od 9:00 do 17:00 hod. v Slovenskej republike,
poradenstvo v otázkach, ktoré sa môžu vyskytovať pri používaní SW a ktoré nie je možné vyriešiť
pomocou prevádzkovej dokumentácie;

e)

Zabezpečenie konzultácií týkajúcich sa používania SW, pripravovaných noviniek týchto produktov
a možnosti ich využitia v rozsahu minimálne raz za šesť (6) mesiacov v trvaní maximálne jeden (1)
človekodeň konzultácie.
4.5 Objednávateľ je oprávnený na základe čiastkových objednávok objednať u Poskytovateľa rozšírenie SW
zakúpením ďalších licencií a maintenance SW. Objednávateľ sa zaväzuje za poskytnuté licencie
a maintenance zaplatiť Poskytovateľovi cenu platnú podľa aktuálneho cenníka autora (výrobcu)
príslušného softvéru pre SR, a to v maximálnom objeme:
•

ArcGIS Server Enterprise Standard (1 licencia / 4 jadrá) -18 ks

•

ArcGIS Server Enterprise Standard Staging (1 licencia / 4 jadrá) - 8 ks

•

ArcGIS Desktop Standard Concurrent Use - 20 ks

•

ArcGIS Image Server (1 licencia / 4 jadrá) - 2 ks

•
ArcGIS Image Server Staging (1 licencia / 4 jadrá) -1 ks
4.6 Objednávateľ má po zakúpení ďalších licencií a maintenance SW podľa bodu 4.5 tohto článku nárok na
službu maintenance podľa bodu 4.1 tohto článku v rozsahu zakúpených licencií.
Článok 5
SERVISNÁ PODPORA APLIKAČNÝCH INFORMAČNÝCH SYSTÉMOV GIS NPPC
5.1 Služba servisnej podpory aplikačných informačných systémov v sebe zahŕňa najmä riešenie
a odstraňovanie vád, chýb, nedostatkov, porúch alebo akýkoľvek iných problémov SW aplikácie,
brániacich jej riadnemu a/alebo bezchybnému užívaniu (vrátane právnych vád SW aplikácie, resp. jej
časti), a/alebo spôsobujúcich jej čiastočnú alebo úplnú nefunkčnosť, a/alebo spôsobujúcich čiastočné
a/alebo úplné obmedzenie jej používania/prevádzky SW aplikácie, za účelom udržania jej funkčnosti.
5.2 Poskytovateľ je povinný poskytovať Objednávateľovi služby servisnej podpory SW aplikácie nasledovne:
5.2.1 V prípade vzniku vád SW aplikácie sa Poskytovateľ zaväzuje poskytovať Objednávateľovi
servisnú podporu SW aplikácie na obdobie 7 mesiacov v roku počas pracovných dní
v týžd n i/8 hodín denne, v čase od 09:00 do 17:00 hod. v Slovenskej republike. Hlásenia, ktoré
prídu do Helpdesku po 17:00 hod, budú chápané ako by sa objavili na začiatku nasledujúceho
pracovného dňa. Poskytovateľ sa ďalej zaväzuje poskytovať Objednávateľovi servisnú podporu
SW aplikácie na obdobie ďalších 5 mesiacov v roku počas všetkých dní v týždni /16 hodín denne,
v Slovenskej republike.
5.2.2 Pomoc a podporu pri riešení vzniknutých vád SW aplikácie rieši Poskytovateľ primárne
prostredníctvom systému Heipdesk, ktorý slúži na evidenciu vád, evidenciu statusov riešenia
jednotlivých incidentov. V prípade, že dôjde k nefunkčnosti Helpdesku, Objednávateľ je povinný
nahlásiť vzniknutý incident telefonicky na číslo Poskytovateľa +421 2 4920 3717 a následne
zaslať správu o incidente spolu s vyplnením e-mailového formulára o vzniku vady na e-mailovú
adresu Poskytovateľa support@arcgeo.sk Poskytovateľ je povinný elektronicky potvrdiť
Objednávateľovi na e-maiiových adresách: helpdesk@vupop.sk, prijatie e-mailového formulára
o vzniku vady. V prípade, že nie je možné prijatie potvrdiť elektronicky, Poskytovateľ je povinný A

Strana 3/12

potvrdiť Objednávateľovi prijatie požiadavky na poskytnutie služby servisnej podpory SW
aplikácie telefonicky na telefónnom čísle +421 905 205 199. Následne po sfunkčnení e-mailovej
adresy je Poskytovateľ povinný potvrdenie poslať aj elektronickou formou.
5.2.3 Telefonické poradenstvo Poskytovateľa zahŕňa:
•
telefonické poradenstvo, konzultácie pri riešení incidentov a problémov SW aplikácie,
identifikácia, hľadanie riešenia pri odstraňovaní vád SW aplikácie,
•
poradenstvo v otázkach, ktoré sa môžu vyskytovať pri používaní SW aplikácie, ktoré nie je
možné vyriešiť pomocou prevádzkovej dokumentácie.
5.2.4 Na účely plnenia predmetu tejto Rámcovej dohody vady rozdeľujeme do troch kategórií:
•

•
•
•

Vada kategórie A - SW aplikácia nie je použiteľná vo svojich základných funkciách, alebo sa
vyskytuje kritická funkčná vada znemožňujúca jej činnosť a zakladajúca možnosť vzniku
škody.
Vada kategórie B - funkčnosť SW aplikácie je vo svojich funkciách znížená tak, že tento stav
obmedzuje alebo ohrozuje bežnú prevádzku Objednávateľa.
Vada kategórie C - ostatné drobné vady SW aplikácie, ktoré nespadajú do kategórie vád
A a B.
Doba zásahu - záväzný čas odstránenia vady, počítaný medzi nahlásením vady
Objednávateľom a jej odstránením Poskytovateľom (v prípade poskytovania servisnej
podpory), resp. čas od okamihu zadania požiadavky technickej podpory do doby uzatvorenia
požiadavky Poskytovateľom (v prípade poskytovania technickej podpory).

•

Doba odozvy - reakčná doba Poskytovateľa, počítaná od nahlásenia vady Objednávateľom
do nástupu na jej definovanie/odstránenie Poskytovateľom (v prípade poskytovania servisnej
podpory), resp. čas od zadania požiadavky na technickú podporu zo strany Objednávateľa po
jej akceptovanie zo strany Poskytovateľa (v prípade poskytovania technickej podpory).
5.2.5 Poskytovateľ je povinný pri poskytovaní servisnej podpory SW aplikácie dodržať nasledovné časy
plnenia, za predpokladu ich nahlásenia Objednávateľom podľa predchádzajúceho bodu:
Doba zásahu
Doba odozvy
Kategória vady
8 pracovných hodín
A
2 pracovné hodiny
B
16 pracovných hodín
2 pracovné dni
15 pracovných dní
C
2 pracovné dni
5.2.6 Poskytovateľ je povinný dodať Objednávateľovi na základe jeho žiadosti report o nahlásených
incidentoch cez Helpdesk a zrealizovaných konzultáciách prostredníctvom telefonického
poradenstva.
Článok 6
TECHNICKÁ PODPORA APLIKAČNÝCH INFORMAČNÝCH SYSTÉMOV GIS NPPC
6.1 Služby technickej podpory aplikačných informačných systémov GIS NPPC zahŕňajú predovšetkým
nasledovné služby:
a) Reinštalácie komponentov SW aplikácie podľa požiadaviek Objednávateľa;
b) Inštalácia nových pracovísk SW aplikácie, popr. integrácia na nové prostredia u Objednávateľa;
c) Zaškolenie na pracovisku Objednávateľa (on site) alebo Poskytovateľa po zásahu technickej
podpory, reinštalácii SW aplikácie, alebo nutného operačného, databázového alebo iného systému,
popr. zaškolenie podľa požiadavky Objednávateľa;
d) Priame telefonické konzultácie určených osôb Objednávateľa s personálom technickej podpory
Poskytovateľa;
e) Odstraňovanie havarijných a nefunkčných stavov SW aplikácie, ktoré nie sú spôsobené chybou SW
aplikácie (dátová ne<onzistencia, spolupráca s operačnými a/alebo databázovými systémami,
integračnými platformami a pod.);
f) Úpravy a spracovanie dát zabezpečujúcich prevádzku SW aplikácie;
g) Aktualizácia dátového modelu a naviazaných funkcií SW aplikácie podľa požiadavky
Objednávateľa;
h) Technická podpora pri obnove, úprave a sceľovaní dát podľa požiadavky Objednávateľa;
i)
Rozvoj, zmena a/alebo úprava (doplnenie, rozšírenie) SW aplikácie a/alebo informačných systémov
Objednávateľa na základe žiadosti Objednávateľa.

Strana 4 / 1 2

f

6.2 Technická podpora bude vykonávaná len na základe zadania požiadavky na technickú podporu
do systému Helpdesk. Zákaznícky systém Helpdesk sa spúšťa prostredníctvom prehliadača
internetových stránok.
6.3 Požiadavku do Helpdesku je za stranu Objednávateľa oprávnený zadať: Jana Ondačková, e-mail:
j.ondackova@nppc.sk. Zadanie požiadavky do Helpdesku sa považuje za Objednávku na čerpanie
technickej podpory. V prípade, ak Poskytovateľom odhadovaná prácnosť na realizáciu zadanej
požiadavky je viac ako 1 hodina, je Poskytovateľ povinný vyžiadať si súhlas Objednávateľa s celkovou
prácnosťou riešenia zadanej požiadavky písomnou formou, pričom bude akceptovaná aj mailová forma.
6.4 Čas zásahov technickej podpory: Poskytovateľ bude plniť svoje povinnosti v rámci technickej podpory
počas pracovných dní v čase od 09:00 do 17:00 hod.
6.5 Poskytovateľ je povinný viesť evidenciu zásahov v rámci technickej podpory a poskytnutých hodín.
Poskytovateľ je povinný dodať Objednávateľovi na základe jeho žiadosti výkaz poskytnutých hodín
za požadované obdobie. Jeho súčasťou bude aj popis jednotlivých úloh, na ktoré boli tieto hodiny
vyčerpané.
6.6 Technická podpora je realizovaná 2 druhmi zásahov: urgentný zásah a neurgentný zásah. Rozdiel
medzí nimi je v dobe odozvy a dobe zásahu pre Objednávateľa. Zmluvné strany sa môžu dohodnúť aj
na iných dobách odozvy a zásahu, v závislosti od druhu zadanej požiadavky.
6.7 Doba odozvy pri urgentnom zásahu je do 8 pracovných hodín od nahlásenia poruchy. Hlásenia, ktoré
prídu do Helpdesku po 17:00 hod, budú chápané ako by sa objavili na začiatku nasledujúceho
pracovného dňa. Doba zásahu pri urgentnom zásahu je do 3 pracovných dní od nahlásenia
do Helpdesku.
6.8 Doba odozvy pri neurgentnom zásahu je do 16 pracovných hodín od nahlásenia. Hlásenia, ktoré prídu
do Helpdesku po 17:00 hod budú chápané ako by sa objavili na začiatku nasledujúceho pracovného
dňa. Doba zásahu pri neurgentnom zásahu je do 7 pracovných dní od nahlásenia do Helpdesku.
6.9 Predpokladané čerpanie technickej podpory informačných systémov GIS NPPC počas účinnosti tejto
Rámcovej dohody je v rozsahu 5 900 človekodní.
6.10 V prípade poskytovania služieb podľa bodu 6.1 písm. i) tohto článku je Poskytovateľ, najneskôr
do 10 pracovných dní (ak sa zmluvné strany nedohodnú inak) od jej doručenia, povinný vypracovať
Návrh riešenia, v ktorom uvedie:
a) či je navrhovaná úprava a/alebo zmena SW aplikácie realizovateľná,
b) popis navrhovaného riešenia,
c) odhad časových a personálnych kapacít a navrhovaných nákladov u Objednávateľa,
d) predpokladané dopady na softvér a informačné systémy tretích strán, s ktorými SW aplikácia
komunikuje a potrebné úpravy na strane dotknutých systémov,
e) navrhovaný spôsob a podmienky akceptácie riešenia,
f) navrhované varianty úpravy a/alebo zmeny SW aplikácie, pokiaľ také variantné riešenie existuje
a je relevantné,
g) definovanie požadovanej súčinnosti Objednávateľa,
h) termín dodania (realizácie úpravy) a/alebo zmeny SW aplikácie.
6.10.1 Pre vypracovanie Návrhu riešenia Objednávateľ poskytne Poskytovateľovi súčinnosť
nevyhnutnú na jeho vypracovanie. Následne Poskytovateľ predloží Návrh riešenia
Objednávateľovi. Objednávateľ je oprávnený požiadať o spresnenie Návrhu riešenia
Poskytovateľa, pokiaľ nie je špecifikovaný jednoznačne, alebo nepokrýva všetky súvislosti
riešenia. Poskytovateľ je povinný Návrh riešenia doplniť najneskôr do 10 pracovných dní odo
dňa doručenia žiadosti o spresnenie Návrhu riešenia.
6.10.2 Pri akejkoľvek úprave a/alebo zmene SW aplikácie, alebo jej časti je Poskytovateľ povinný
doplniť a aktualizovať všetku súvisiacu dokumentáciu. Zmenená a doplnená dokumentácia
bude nevyhnutnou súčasťou odovzdania úpravy a/alebo zmeny SW aplikácie do prevádzky.
6.10.3 Pri úpravách a/aiebo zmenách SW aplikácie, vykonávaných Poskytovateľom, je Poskytovateľ
povinný na základe uplatnenej požiadavky Objednávateľa, zabezpečiť pre pracovníkov
Objednávateľa, všetky potrebné relevantné školenia používateľov a správcov SW aplikácie,
v rámci rozsahu konkrétnej úpravy a/alebo zmeny SW aplikácie. Rozsah školení bude určený
v návrhu riešenia pre príslušnú úpravu a/alebo zmenu SW aplikácie.
6.10.4 Objednávateľ je oprávnený prevziať iba riadne poskytnuté služby. Odovzdanie a prevzatie
úpravy a/alebo zmeny SW aplikácie bude vykonané na základe úspešne vykonaných
akceptačných testov vykonaných v súčinnosti zmluvných strán. Potvrdením o prevzatí je
zápisnica o výsledkoch akceptačného testu, resp. protokol o prevzatí úprav a/alebo zmien SW
aplikácie do prevádzky. Úspešne vykonané akceptačné testy s potvrdením, že dielo bolo

Strana 5 / 1 2

vykonané riadne v zmysle Rámcovej dohody je Objednávateľ povinný podpísať do 10 dní
po vykonaní akceptačných testov.
Článok 7
SPÔSOB UZATVÁRANIA ČIASTKOVÝCH ZMLÚV
7.1 Návrh na uzatvorenie čiastkovej zmluvy na čerpanie služieb technickej podpory v zmysle článku 6 tejto
Rámcovej dohody môže dať výlučne Objednávateľ. Predmetný návrh je Poskytovateľovi doručený
prostredníctvom systému Helpdesk, prípadne inou vhodnou písomnou formou.
7.2 Podstatnou náležitosťou každej čiastkovej zmluvy je označenie zmluvných strán, presná špecifikácia
požadovaného tovaru a/alebo služby, termín plnenia, miesto plnenia a cena určená spôsobom
dohodnutým v tejto Rámcovej dohode.
7.3 Poskytovateľ sa zaväzuje akceptovať návrh na uzavretie čiastkovej zmluvy Objednávateľa vyhotovený
a doručený v súlade s podmienkami dohodnutými v tejto Rámcovej dohode. Poskytovateľ sa zaväzuje
akceptovaný návrh na uzavretie čiastkovej zmluvy doručiť Objednávateľovi na adresu určenú
Objednávateľom bezodkladne, najneskôr však do piatich pracovných dní od dňa doručenia návrhu
na uzavretie čiastkovej zmluvy.
7.4 Čiastková zmluva sa považuje za uzavretú okamihom doručenia akceptovanej čiastkovej zmluvy
Objednávateľovi. Čiastková zmluva môže byť nahradená aj objednávkou vystavenou Objednávateľom
a prijatou Poskytovateľom. Objednávka musí byť podpísaná štatutárnym zástupcom Objednávateľa.
Prijatie Objednávky potvrdí osoba zodpovedná zo strany Poskytovateľa.
7.5 Za účelom plnenia ustanovení tohto článku sa Poskytovateľ zaväzuje Objednávateľovi odprezentovať
funkčný systém Hepldesk fungujúci na webovom rozhraní a odovzdať prístupové mená a heslá
k vytvoreným používateľským kontám k systému v minimálnom počte 2 kontá, a to všetko do desiatich
pracovných dní od nadobudnutia účinnosti tejto Rámcovej dohody. Porušenie tejto povinnosti je
považované za podstatné porušenie povinností Poskytovateľa v zmysle tejto Rámcovej dohody,
na základe čoho môže Objednávateľ pristúpiť k odstúpeniu od tejto Rámcovej dohody podľa článku 13
tejto Rámcovej dohody. Každá zmluvná strana zodpovedá za priamu, zavinenú škodu spôsobenú druhej
zmluvnej strane, v súvislosti s plnením príslušnej čiastkovej zmluvy, za ďalej uvedených podmienok.
Žiadna zmluvná strana nebude zodpovedná druhej zmluvnej strane za nesplnenie alebo omeškanie
s plnením svojich zmluvných záväzkov, ak takéto neplnenie bude vychádzať z okolností celkom
vylučujúcich zodpovednosť. Účinky vylučujúce zodpovednosť sú obmedzené na dobu, pokiaľ trvá
prekážka, s ktorou sú účinky spojené.
7.6 Vlastnícke právo k tovaru a službám nadobúda Objednávateľ úplným zaplatením dohodnutej ceny
za daný tovar alebo službu Poskytovateľovi.
7.7 Poskytovateľ sa zaväzuje dodať Objednávateľovi tovar a služby v dohodnutej dobe a do určeného
miesta. Ak sa zmluvné strany v čiastkovej zmluve (objednávke) nedohodnú inak, je doba dodania tovaru
stanovená na 30 (tridsať) kalendárnych dní od uzatvorenia čiastkovej zmluvy.
7.8 Povinnosť Poskytovateľa dodať Objednávateľovi tovar alebo služby, je splnená prevzatím tovaru
a služieb Objednávateľom, na základe preberajúceho protokolu alebo akceptačného protokolu, ktorého
súčasťou sú aj zdokumentované výsledky testovaní, v dohodnutom mieste a dobe dodania.
7.9 Užívacie právo k tovaru a službám nadobúda Objednávateľ jeho prevzatím od Poskytovateľa bez
výhrad a potvrdením preberacieho protokolu alebo akceptačného protokolu, ktorého súčasťou sú aj
zdokumentované výsledky testovaní Objednávateľom (podľa potreby), čím prechádza aj
nebezpečenstvo škody na Objednávateľa.
Článok 8
CENA
8.1 Zmluvné strany sa dohodli na cene za poskytované plnenie predmetu Rámcovej dohody v súlade
so zákonom č. 18/1996 Z.z. o cenách v platnom znení. Celková cena poskytovaných služieb a tovarov
v rozsahu článkov 3 až 6 tejto Rámcovej dohody je dohodnutá vo výške 5 448 500,00 EUR bez DPH
(slovom: päťmilónovštyristoštyridsaťosemtisícpäťsto bez DPH) za obdobie podľa článku 13 tejto
Rámcovej dohody.
8.2 Cena za poskytovanie služieb podľa článku 3 tejto Rámcovej dohody je dohodnutá vo výške
217 625,00 EUR bez DPH / ročne t.j. 54 406,25 EUR bez DPH / štvrťročne.
8.3 Cena za poskytovanie služieb podľa článku 4 tejto Rámcovej dohody je dohodnutá vo výške
115 475,00 EUR bez DPH / ročne.
8.4 Cena za poskytovanie tovarov podľa článku 4 tejto Rámcovej dohody je dohodnutá vo výške
105 025,00 EUR bez DPH / ročne t.j. 26 256,25 EUR bez DPH / štvrťročne.

Strana 6 / 1 2

J

f

8.5 Cena za poskytovanie služieb podľa článku 5 tejto Rámcovej dohody je dohodnutá vo výške
216 000,00 EUR bez DPH / ročne t.j. 54 000,00 EUR bez DPH / štvrťročne.
8.6 Cena za jeden človekodeň poskytovania služieb podľa článku 6 tejto Rámcovej dohody je dohodnutá
vo výške 480,00 EUR bez DPH.
8.7 Ceny sú uvedené bez dane z pridanej hodnoty, v mene Euro. K fakturovaným cenám bude uplatnená
DPH v zmysle platných právnych predpisov.
8.8 Ceny sú nemenné počas celej doby trvania platnosti tejto Rámcovej dohody a Dodávateľ nie je
oprávnený požadovať ich zvýšenie.
Článok 9
PLATOBNÉ A FAKTURAČNÉ PODMIENKY
9.1 Právo na zaplatenie ceny vzniká Dodávateľovi riadnym a včasným splnením jeho záväzku dodať tovar
alebo poskytnúť služby v zmysle dojednaní tejto Rámcovej dohody.
9.2 Cena za poskytovanie služieb podľa článku 3, 4 a 5 tejto Rámcovej dohody bude fakturovaná štvrťročne
po poskytnutí služieb vo výške uvedenej v či. 8.
9.3 Cena za tovar podľa článku 4 tejto Rámcovej dohody bude fakturovaná ku dňu dodania tovaru.
9.4 Cena za služby podľa článku 6 tejto Rámcovej dohody bude fakturovaná raz za kalendárny štvrťrok
v zmysle počtu poskytnutých hodín servisnej podpory na základe výkazu a akceptačného protokolu
podpísaného oboma zmluvnými stranami.
9.5 Objednávateľ uhradí cenu za poskytnuté služby na základe faktúry vystavenej Poskytovateľom
na bankový účet uvedený na faktúre doručenej Objednávateľovi. Faktúry budú vystavené v mene Euro.
Platba faktúry prebehne v mene Euro v súlade s vystavenou faktúrou.
9.6 Lehota splatnosti faktúry je 30 dní odo dňa jej doručenia Objednávateľovi, pričom za deň splnenia
peňažného záväzku sa považuje deň odpísania dlžnej sumy z účtu Objednávateľa v prospech účtu
Poskytovateľa. Pokiaľ posledný deň lehoty splatnosti pripadne na deň pracovného voľna, pokoja alebo
sviatok v Slovenskej republike, bude Poskytovateľom ako deň splnenia peňažného záväzku za rovnako
dohodnutých cenových a platobných podmienok akceptovaný nasledujúci prvý pracovný deň.
9.7 Zmluvné strany postupujú pri vysporiadaní svojich daňových povinností podľa právnych predpisov
platných v Slovenskej republike s vylúčením možnosti prevzatia daňovej povinnosti za druhú zmluvnú
stranu.
Článok 10
LICENČNÉ USTANOVENIA
10.1 Ak pri plnení podľa tejto Rámcovej dohody vznikne autorské dielo v zmysle zákona č. 185/2015 Z.z.
o autorskom práve a právach súvisiacich s autorským právom (ďalej len „Autorský zákon“),
Poskytovateť sa zaväzuje udeliť Objednávateľovi nevýhradný, neprevoditeľný, neodvolateľný súhlas
na použitie diela spôsobmi uvedenými v § 19 ods. 4 zákona č. 185/2015 Z.z. Autorský zákon (ďalej
len „Licencia“), a to na dobu trvania autorských práv pre územie SR.
10.2 Držiteľom majetkových práv k aplikačným a podporným informačným systémom sú ich zhotovitelia.
Zhotoviteľ v rámci výkonu majetkových práv má v zmysle Autorského zákona právo udeľovať súhlas
na každé použitie diela. Právo Zhotoviteľa podľa predchádzajúcej vety udelením súhlasu nezaniká,
Zhotoviteľ je len povinný strpieť použitie diela inou osobou v rozsahu udeleného súhlasu.
10.3 V prípade, že v rámci úpravy a/alebo zmeny SW aplikácie podľa tejto Rámcovej dohody Poskytovateľ
dodá a/alebo implementuje počítačový program, databázu alebo akékoľvek iné autorské dielo,
vo vzťahu ku ktorému Poskytovateľ nie je držiteľom alebo poskytovateľom práv na jeho používanie, je
Poskytovateľ povinný zabezpečiť práva na jeho používanie (u príslušného držiteľa alebo
poskytovateľa týchto práv) pre Objednávateľa v rozsahu podľa bodu 10.1 tohto článku.
10.4 Poskytovateľ prehlasuje a ručí za toto prehlásenie, že plnením predmetu tejto Rámcovej dohody
neporušuje autorské práva tretích osôb a je oprávnený s prípadnými autorskými právami nakladať.
V prípade, ak súčasťou SW aplikácie je SW alebo licencia tretích osôb, ktoré sú nevyhnutné pre chod
SW aplikácie, platia pre tento SW licenčné ustanovenia ich výrobcu.
10.5 Odmena za poskytnutie oprávnení podľa predchádzajúcich bodov tohto článku je zahrnutá v cene
za poskytnutú službu.
10.6 Poskytovateľ vyhlasuje, že má zodpovedajúce práva k dielu v rozsahu, v akom sú nevyhnutné pre
plnenie tejto Rámcovej dohody, ktoré nie sú zaťažené takými právami tretích osôb, ktoré by
znemožňovali riadny výkon licencií, inak zodpovedá za škodu tým spôsobenú. Poskytovateľ sa
súčasne zaväzuje na vlastné náklady vykonať všetky účinné opatrenia na ochranu práv duševného
vlastníctva ako aj ochranu práv, vyplývajúcich Objednávateľovi z poskytnutých licencií, k čom"

Strana 7/ 1 2

*

Objednávateľ zaväzuje poskytnúť Poskytovateľovi potrebnú súčinnosť. Objednávateľ je oprávnený
užívať dielo len pre účely a v súlade s podmienkami uvedenými v tejto Rámcovej dohode.
10.7 V prípade porušenia ktorejkoľvek povinnosti Poskytovateľa uvedených v tomto článku Rámcovej
dohody, Objednávateľ je oprávnený požadovať od Poskytovateľa zmluvnú pokutu vo výške
5.000,00 EUR za každé jednotlivé porušenie.
Článok 11
ZMLUVNÉ SANKCIE
11.1 V prípade akéhokoľvek omeškania Poskytovateľa s dodaním tovaru alebo poskytnutím služieb podľa
tejto Rámcovej dohody je Objednávateľ oprávnený fakturovať Poskytovateľovi zmluvnú pokutu
vo výške, 0,04% z ceny tovaru alebo služby, a to za každý začatý deň omeškania a za každé
jednotlivé porušenie dohodnutej lehoty plnenia podľa tejto Rámcovej dohody.
11.2 V prípade omeškania Objednávateľa so splnením peňažného záväzku je Poskytovateľ oprávnený
fakturovať Objednávateľovi úrok z omeškania vo výške podľa nariadenia vlády SR č. 21/2013 Z.z.,
ktorým sa vykonávajú niektoré ustanovenia Obchodného zákonníka z dlžnej sumy za každý začatý
deň omeškania.
11.3 Ak Poskytovateľ dodá vadný tovar, okrem nárokov z vád tovaru upravených v §436 Obchodného
zákonníka, Objednávateľ je oprávnený uplatniť si nárok na zmluvnú pokutu vo výške 0,5 % z ceny
vadného tovaru, ak sa zmluvné strany nedohodnú inak. Uplatnením nároku na zaplatenie zmluvnej
pokuty nie je dotknuté právo Objednávateľa na náhradu preukázateľnej škody.
11.4 Zmluvné strany sa zaväzujú, že si budú poskytovať potrebnú súčinnosť pri plnení záväzkov z tejto
dohody a navzájom si budú oznamovať všetky okolnosti a informácie, ktoré môžu mať vplyv
na uzavieranie jednotlivých čiastkových zmlúv, podľa podmienok dohodnutých v tejto dohode.
11.5 Poskytovateľ sa zaväzuje, že bude s Objednávateľom bez zbytočného odkladu rokovať o všetkých
otázkach, ktoré by mohli negatívne ovplyvniť proces dodania dohodnutého tovaru alebo služby podľa
tejto dohody, a že bude Objednávateľovi oznamovať všetky okolnosti, ktoré by mohli ohroziť
dohodnutý termín pre dodanie tovaru alebo služby v zmysle platnej čiastkovej zmluvy (objednávky).
Článok 12
OSOBITNÉ USTANOVENIA
12.1

Poskytovateľ je povinný uviesť údaje o všetkých známych subdodávateľoch ako aj údaje o osobách
oprávnených konať za subdodávateľa v rozsahu meno, priezvisko, adresa pobytu a dátum narodenia,
a to najneskôr v čase uzavretia Rámcovej dohody. Subdodávatelia uvedení v Zozname
subdodávateľov musia spĺňať podmienky účasti týkajúce sa osobného postavenia podľa § 32 zákona
o verejnom obstarávaní a nesmú u nich existovať dôvody na vylúčenie podľa § 40 ods. 6 písm. a) až
h) a ods. 7. Poskytovateľ aj subdodávatelia musia zároveň spĺňať podmienky zákona č. 315/2016 Z.z.
Zákon o registri partnerov verejného sektora a o zmene a doplnení niektorých zákonov a byť zapísaní
v registri partnerov verejného sektora počas trvania Rámcovej dohody.
12.2 Poskytovateľ je zároveň povinný do piatich pracovných dní odo dňa uzatvorenia zmluvy s novým
subdodávateľom predložiť Objednávateľovi aktualizované znenie zoznamu subdodávateľov.
Poskytovateľ zároveň predloží Objednávateľovi doklady preukazujúce splnenie podmienok podľa § 32
ods. 1 a § 40 ods. 6 písm. a) až h) a ods. 7 zákona o VO za tohto nového subdodávateľa. V prípade,
že subdodávateľ nebude spĺňať tieto podmienky podľa zákona o VO, zo strany Objednávateľa nebude
takýto návrh na zmenu subdodávateľa akceptovaný.
Článok 13
OCHRANA DÔVERNÝCH INFORMÁCIÍ

13.1

Zmluvné strany sú si vedomé toho, že v rámci plnenia tejto Rámcovej dohody môžu oni alebo ich
zamestnanci či zmluvní partneri, získať vedomou činnosťou druhej zmluvnej strany alebo jej
opomenutím prístup k dôverným informáciám druhej zmluvnej strany.
13.2 Dôvernou informáciou sa rozumie informácia, ktorú označuje zmluvná strana, ktorá informáciu
poskytuje, ako dôvernú, vrátane informácií, týkajúcich sa jej výskumu, vývoja, obchodných údajov,
osobných údajov zamestnancov alebo údajov o produktoch, materiáloch a metodológií, vlastnených
zmluvnou stranou, vrátane know-how.
13.3 Zmluvné strany sa zaväzujú, že zabezpečia dostatočné a preukázateľné poučenie pre všetky osoby,
ktoré sa na ich strane budú zúčastňovať na plnení tejto Rámcovej dohody, o podstate dôvernej
informácie v zmysle tejto Rámcovej dohody a nevyhnutnosti jej utajenia v súlade s touto Rámcovou
dohodou. Prístup k dôverným informáciám bude obmedzený na tých zamestnancov zmluvnej strany,

Strana 8 / 1 2

ktoré tieto informácie potrebujú poznať na účely a v rozsahu, vymedzenom touto Rámcovou dohodou.
Zmluvné strany sú povinné zabezpečiť, aby záväzok utajenia dôverných informácií v zmysle tejto
Rámcovej dohody prevzali všetky osoby, ktoré sú odlišné od samotných zmluvných strán a ktoré sa
budú zúčastňovať na plnení tejto Rámcovej dohody. Splnenie tejto povinnosti je príslušná zmluvná
strana povinná preukázať, ak ju o to druhá zmluvná strana požiada.
13.4 Zmluvné strany sa zaväzujú zaobchádzať s dôvernými informáciami ako s predmetom obchodného
tajomstva, najmä uchovávať ich v tajnosti a zabezpečiť vykonanie všetkých právnych a technických
opatrení, zabraňujúcich ich neoprávnenému sprístupneniu tretej osobe či ich zneužitiu, a to v rozsahu
a spôsobom primeraným stupňu utajenia príslušnej dôvernej informácie a jej zrejmému významu,
alebo významu, ktorý tejto dôvernej informácii zreteľne priradí tá zmluvná strana, ktorej príslušná
dôverná informácia prislúcha.
13.5 Zmluvné strany môžu poskytnúť tieto dôverné informácie len svojim zamestnancom alebo zmluvným
partnerom v rozsahu nutnom pre riadne plnenia tejto Rámcovej dohody, pri súčasnej realizácii vyššie
uvedených opatrení. Dôverné informácie nesmú byť kopírované alebo reprodukované bez písomného
súhlasu zmluvnej strany, ktorá tieto informácie poskytla,
13.6 V prípade porušenia akejkoľvek povinnosti, uvedenej v tomto článku Rámcovej dohody, je poškodená
zmluvná strana oprávnená uplatniť si nárok na zaplatenie zmluvnej pokuty vo výške 1 000,00 EUR
za každé jednotlivé porušenie povinností. Tým nie je dotknutá zodpovednosť za spôsobenú škodu
poškodenej zmluvnej strane.
Článok 14
TRVANIE A UKONČENIE ZMLUVY/RÁMCOVEJ DOHODY
14.1 Táto Rámcová dohoda sa uzatvára na dobu určitú 48 mesiacov od nadobudnutia jej účinnosti, resp.
do vyčerpania celkovej ceny podľa bodu 8.1 tejto Rámcovej dohody, podľa toho ktorá skutočnosť
nastane skôr.
14.2 Táto Rámcová dohoda nadobúda platnosť dňom jej podpisu oboma zmluvnými stranami a účinnosť
dňom nasledujúcim po dni jej zverejnenia v súlade s ustanovením § 47a ods. 1 zákona č. 40/1964 Z.z.
Občianskeho zákonníka. Zmluvné strany výslovne súhlasia so zverejnením Rámcovej dohody v jej
plnom rozsahu vrátane príloh a dodatkov v centrálnom registri zmlúv vedenom na úrade vlády SR.
14.3 Platnosť tejto Rámcovej dohody môže byť ukončená:
a) písomnou dohodou zmluvných strán;
b) zánikom niektorej zo zmluvných strán bez právneho nástupcu;
c) odstúpením od Rámcovej dohody;
d) uplynutím doby platnosti;
e) vyčerpaním celkovej ceny za poskytovanie služieb definovanej v bode 8.1 tejto Rámcovej dohody.
14.4 Ktorákoľvek zo zmluvných strán je oprávnená odstúpiť od tejto Rámcovej dohody v prípadoch
stanovených v tejto Rámcovej dohode alebo v Obchodnom zákonníku, najmä však v prípade ak druhá
zmluvná strana podstatne poruší svoje zmluvné povinnosti vyplývajúce z tejto Rámcovej dohody
a/alebo z príslušnej čiastkovej zmluvy. Právne účinky odstúpenia od Rámcovej dohody a/alebo
čiastkovej zmluvy z dôvodu podstatného porušenia nastávajú dňom doručenia písomného oznámenia
o odstúpení druhej zmluvnej strane. Zmluvné strany sa dohodli, že za podstatné porušenie zmluvných
povinností sa považuje najmä porušenie akejkoľvek povinnosti, vyplývajúcej z tejto Rámcovej dohody
a/aiebo čiastkovej zmluvy, ktoré nebude napravené ani v dodatočnej primeranej lehote písomne
stanovenej druhou zmluvnou stranou, minimálne však v trvaní 5 pracovných dní. V písomnom
upozornení o podstatnom porušení zmluvných povinností je potrebné skutkovo vymedziť konanie,
resp. nekonanie porušujúcej zmluvnej strany, ktoré zakladá podstatné porušenie tejto Rámcovej
dohody tak, aby ho nebolo možné zameniť s iným konaním.
14.5 Zmluvné strany sa dohodli, že odstúpenie od tejto Rámcovej dohody podľa tohto bodu nemá vplyv na
plnenie, ktoré bolo riadne odovzdané a bolo Objednávateľom prijaté, pred nadobudnutím účinnosti
odstúpenia. Odstúpením nie je dotknutý nárok Poskytovateľa na zaplatenie ceny za také plnenie
podľa tejto Rámcovej dohody, ako aj zaplatenie prípadného úroku z omeškania alebo náhrady škody.
Odstúpenie od Rámcovej dohody sa nedotýka nároku na zaplatenie zmluvnej pokuty.
14.6 Zmluvné strany sú oprávnené túto Rámcovú zmluvu ukončiť aj pred uplynutím doby jej platnosti, a to
aj bez uvedenia dôvodov, písomnou výpoveďou s 3 (troj) mesačnou výpovednou lehotou. Výpovedná
lehota začína plynúť prvým dňom mesiaca nasledujúceho po mesiaci, v ktorom bola výpoveď
doručená druhej zmluvnej strane. Ak sa zmluvné strany nedohodnú inak, tak služby poskytované
na základe tejto Rámcovej dohody, pri ktorých požiadavka na ich poskytnutie bola uplatnená pred
ukončením platnosti tejto Rámcovej dohody, a ktorých realizácia bola zmluvnými stranami dohodnutá

Strana 9 / 1 2

na základe uzavretej čiastkovej zmluvy pred ukončením platnosti tejto Rámcovej dohody, budú
poskytované do ich riadneho splnenia podľa podmienok tejto Rámcovej dohody.
14.7 Objednávateľ si vyhradzuje právo nevyčerpať celkový objem Rámcovej dohody.
Článok 15
ZÁVEREČNÉ USTANOVENIA
15.1

15.2
15.3

15.4

15.5
15.6

15.7

15.8

15.9

15.10
15.11

15.12

15.13

Pokiaľ nie je v Rámcovej dohode uvedené inak, platia pre tento zmluvný vzťah ustanovenia právneho
poriadku Slovenskej republiky, najmä zákona č. 513/1991 Zb. Obchodný zákonník a zákona
č. 185/2015 Z.z. Autorský zákon v platnom znení.
Akékoľvek zmeny tejto Rámcovej dohody podliehajú vzájomnému písomnému odsúhlaseniu oboch
zmluvných strán formou písomného dodatku.
V prípade, že by sa niektoré ustanovenia tejto Rámcovej dohody stali neplatnými alebo neúčinnými,
alebo ak by sa v dôsledku legislatívnych zmien dostali niektoré z ustanovení tejto Rámcovej dohody
do rozporu s platným právnym poriadkom Slovenskej republiky, nie je týmto dotknutá platnosť
a účinnosť zostávajúcich ustanovení tejto Rámcovej dohody. Namiesto neplatného alebo neúčinného
ustanovenia platia za zmluvne dohodnuté tie ustanovenia, ktoré sa svojim zmyslom a účelom
neplatnému alebo neúčinnému ustanoveniu Rámcovej dohody najviac približujú.
Zmluvné strany sa zaväzujú, že v prípade sporov o obsah a plnenie tejto Rámcovej dohody vynaložia
všetko úsilie, ktoré je možné od nich spravodlivo požadovať, k tomu, aby tieto spory boli vyriešené
cestou zmieru, najmä, aby boli odstránené okolnosti vedúce k vzniku práva od Rámcovej dohody
odstúpiť alebo okolností spôsobujúcich jej neplatnosť.
Ak sa zmluvné strany nedohodnú na spôsobe riešenia vzájomného sporu, má každá zo zmluvných
strán právo predložiť spor na rozhodnutie príslušnému súdu.
Kontaktná osoba vo veciach realizácie predmetu tejto Rámcovej dohody za Objednávateľa je:
Ing. Miroslav Hrobár, tel. číslo: +421 905 205 199 (osoba poverená za Objednávateľa) alebo
v prípade jej neprítomnosti, ňou vopred písomnou formou poverená osoba.
Kontaktná osoba vo veciach realizácie predmetu tejto Rámcovej dohody za Poskytovateľa je:
Miroslav Blaha, tel. číslo: + 421 2 4920 3725, (osoba poverená za Poskytovateľa), alebo v prípade jej
neprítomnosti, ňou vopred písomnou formou poverená osoba. Poverenie inej osoby bude písomne
oznámené Objednávateľovi.
Zmluvné strany môžu kedykoľvek zmeniť kontaktnú osobu. Zmena je voči druhej zmluvnej strane
účinná odo dňa doručenia písomného oznámenia o zmene kontaktnej osoby. Kontaktné osoby sú
oprávnené na bežné činnosti pri realizácii predmetu tejto Rámcovej dohody, najmä na dohadovanie
podmienok realizácie Rámcovej dohody, podpisovanie zápisníc, akceptačných protokolov.
Zmluvné strany môžu kedykoľvek zmeniť, alebo doplniť nimi dohodnuté kontaktné čísla a adresy.
Zmena voči druhej zmluvnej strane je účinná odo dňa doručenia písomného oznámenia o zmene
kontaktných údajov.
Táto Rámcová dohoda vrátane príloh je vyhotovená v štyroch rovnopisoch v slovenskom jazyku, pre
každú zmluvnú stranu po dva rovnopisy.
Objednávateľ je povinný poskytnúť Poskytovateľovi súčinnosť, nevyhnutne potrebnú na splnenie
predmetu tejto Rámcovej dohody, najmä umožniť Poskytovateľovi primeraný prístup k príslušnej SW
aplikácii, ako aj použitie ďalšieho súvisiaceho zariadenia alebo pamäťových médií, nevyhnutných pre
výkon služieb podľa tejto Rámcovej dohody.
Objednávateľ je povinný používať SW aplikáciu podľa používateľskej a administrátorskej
dokumentácie alebo podľa inštrukcií Poskytovateľa. Objednávateľ nesmie vykonávať žiadne úpravy
alebo opravy dodanej SW aplikácie a prevádzkového prostredia, ktoré odporujú používateľskej,
administrátorskej, produktovej a technickej dokumentácii dodávanej Poskytovateľom.
Písomnosti podľa tejto Rámcovej dohody sa doručujú na adresy strán Rámcovej dohody uvedené
v záhlaví Rámcovej dohody alebo na inú adresu písomne oznámenú stranou rámcovej dohody druhej
strane Rámcovej dohody. Všetky takéto písomnosti sa doručujú poštou vo forme doporučenej
zásielky, pričom ak v rámcovej dohode nie je uvedené inak, pre plynutie lehôt a posúdenie právnych
účinkov jednotlivých písomných právnych úkonov je rozhodujúci deň prevzatia písomnosti adresátom
vyznačený na doručenke. Ak sa zásielka z akéhokoľvek dôvodu vráti odosielateľovi, považuje sa deň
jej vrátenia za deň doručenia písomnosti, a to aj vtedy, ak sa adresát o odoslaní zásielky a jej
prípadnom uložení na pošte nedozvedel. Zásielka sa považuje za doručenú aj dňom odmietnutia jej
prevzatia adresátom.

Strana 10/ 12

15.14 Poskytovateľ je oprávnené postúpiť pohľadávky a iné práva vyplývajúce z tejto rámcovej dohody voči
Objednávateľovi len po jeho predchádzajúcom písomnom súhlase.
V Lužiankach, dňa
Za Objednávateľa:

V Bratislave, dňa
Za Poskytovateľa:

Poskytovateľ
Ing. arch. Adolf Priesol
konateľ

Objednávateľ
Ing. Zuzana Nouzovská
generálna riaditeľka

Prílohy:
Príloha č. 1: Cenová kalkulácia

Strana 11/ 12

PRÍLOHA Č. 1 CENOVÁ KALKULÁCIA
Komplexné poskytovanie služieb
údržby, podpory a rozvoja
informačných systémov GIS NPPC

Cena v EUR
bez DPH spolu
za 48 mesiacov

Výška DPH

Cena v EUR
vrátane DPH spolu
za 48 mesiacov

1. Cena za maintenance aplikačných
informačných systémov

870 500

20%

1 044 600

2. Cena za maintenance a rozšírenie
podporných informačných systémov

882 000

20%

1 058 400

3. Cena servisnej podpory

864 000

20%

1 036 800

Cena v EUR
bez DPH
za 5 900 človekodní

Výška DPH

Cena v EUR
vrátane DPH
za 5 900 čfovekodní

4. Cena technickej podpory

2 832 000

20%

3 398 400

Celková cena za celý predmet
rámcovej dohody spolu

5 448 500

20%

6 538 200

Komplexné poskytovanie služieb
údržby, podpory a rozvoja
informačných systémov GIS NPPC

Strana 12/12

