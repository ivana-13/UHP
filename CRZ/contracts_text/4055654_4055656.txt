Zmluva o poskytnutí služieb
uzatvorená podľa § 269 ods.2 zákona č. 513/1991 Zb. Obchodný zákonník v znení
neskorších predpisov
(ďalej len „zmluva“)
číslo u objednávateľa:
číslo u poskytovateľa:

ZML-3-26/2019-500
SPH – SU SR – 01/19

Zmluvné strany
Objednávateľ:

Štatistický úrad Slovenskej republiky
Miletičova 3
824 67 Bratislava 26

štatutárny orgán:

Ing. Alexander Ballek, predseda úradu

IČO/DIČ:

00166197 / 2020830218

bankové spojenie:

Štátna pokladnica
IBAN: SK468180000000700007244

(ďalej aj ako „objednávateľ“ alebo „zmluvná strana“)
a
Poskytovateľ:

SophistIT, s.r.o.
Cementárenská cesta 16
97401 Banská Bystrica

štatutárny orgán:

Juraj Žabka, konateľ
Peter Béreš, konateľ

IČO/IČ DPH:

50634526/ SK2120401558

bankové spojenie:

Tatra banka, a.s.
IBAN: SK0711000000002941032521

zapísaný v:

Okresný súd Banská Bystrica, Oddiel: Sro, vložka číslo 31006/S

(ďalej aj ako „poskytovateľ“ alebo „zmluvná strana“)

Preambula
Zmluva je výsledkom verejného obstarávania – zákazky s názvom „Komparatívna analýza
dokumentácie IVIS a jej konfrontácia s nasadeným informačným systémom“ vyhlásenej
objednávateľom podľa zákona č. 343/2015 Z. z. o verejnom obstarávaní a o zmene a doplnení
niektorých zákonov v znení neskorších predpisov a uzatvára sa s poskytovateľom ako
s úspešným uchádzačom vo verejnom obstarávaní.

Článok 1.
Predmet zmluvy
1. „Komparatívna analýza dokumentácie IVIS a jej konfrontácia s nasadeným informačným
systémom“
2.

Detailná špecifikácia predmetu zmluvy je obsahom prílohy č. 1 zmluvy.
(ďalej len „predmet zmluvy“ alebo „služby“).

Článok 2.
Termín a miesto plnenia predmetu zmluvy
1. Poskytovateľ sa zaväzuje poskytnúť služby do 30.7. 2019.
2.

Miestom realizácie plnenia predmetu zmluvy je sídlo objednávateľa uvedené v záhlaví
zmluvy.

Článok 3.
Odovzdanie a prevzatie plnenia predmetu zmluvy
1.

Poskytovateľ odovzdá objednávateľovi a objednávateľ prevezme od poskytovateľa služby
na základe akceptačného protokolu podpísaného oprávnenými zamestnancami oboch
zmluvných strán, a to najneskôr v deň uvedený v čl. 2. bod 1. zmluvy.

2.

Oprávnenými zamestnancami:
2.1 za objednávateľa je: Mgr. Jaroslav Ivanco; jaroslav.ivanco@statistics.sk
2.2. za poskytovateľa je: Juraj Žabka, juraj.zabka@sophistit.com

3.

Zmluvné strany sa dohodli, že akceptačný protokol podpísaný oprávnenými
zamestnancami oboch zmluvných strán musí obsahovať okrem základných údajov aj
posúdenie splnenia špecifikácie predmetu zmluvy v zmysle čl. 1. zmluvy.

Článok 4.

Povinnosti poskytovateľa a práva objednávateľa
1.

Poskytovateľ sa zaväzuje zabezpečiť služby pre celý predmet zmluvy v súlade s čl. 1. tejto
zmluvy. Poskytovateľ sa zaväzuje, že priebeh prác v zmysle čl. 1. tejto zmluvy vykoná bez
narušenia funkčnosti HW a SW infraštruktúry objednávateľa.

2.

Poskytovateľ sa zaväzuje poskytovať všetky služby a záväzky v súlade s čl. 1. tejto zmluvy
so všetkou odbornou starostlivosťou. Zároveň je poskytovateľ povinný upozorniť
objednávateľa na nevhodnosť nastavení HW alebo SW objednávateľa, a to bez
zbytočného odkladu.

3.

Poskytovateľ sa zaväzuje, že bude poskytovať služby v súlade so všeobecne záväznými
právnymi predpismi a inými normami platnými v Slovenskej republike.

4.

Poskytovateľ zodpovedá za škodu spôsobenú objednávateľovi, ktorá vznikla v súvislosti
s poskytovaním služieb podľa zmluvy, a to v celom rozsahu.

5.

Objednávateľ požaduje pri práci dodržiavať poskytovateľom bezpečnostné pravidlá platné
pre prácu a správu IKT objednávateľa. Poučenie o bezpečnostných pravidlách vykoná
bezpečnostný manažér objednávateľa, o čom vykoná zápis. Zápis bude obsahovať
rozsah poučenia, príslušnú dokumentáciu a podpisy.

6.

Poskytovateľ je povinný pred začatím vykonávania prác vykonať poučenie všetkých
svojich pracovníkov poverených vykonaním prác podľa predmetu tejto zmluvy v zmysle
bezpečnostných pravidiel, o čom vykoná zápis. V poučení budú pracovníci uvedení
menovite a poučenie potvrdia svojimi podpismi. Zápis o poučení odovzdá poskytovateľ
bezpečnostnému manažérovi objednávateľa.

7.

Objednávateľ požaduje pri práci vo svojich informačných systémoch dodržať mlčanlivosť
o všetkých skutočnostiach, s ktorými sa poskytovateľ oboznámi počas prác v zmysle čl.
1. tejto zmluvy, tak počas prác, ako aj po ich ukončení.

8.

Objednávateľ si vyhradzuje právo stanoviť rozsah prístupu poskytovateľa k údajom aktív
systémov, len na taký rozsah, ktorý je nevyhnutný k splneniu predmetu zmluvy.

9.

Objednávateľ si vyhradzuje právo stanoviť spôsob kontroly dodržiavania bezpečnostných
pravidiel platných pre informačné systémy objednávateľa.

10. Objednávateľ si vyhradzuje právo na neschválenie prevzatia poskytovaných služieb, resp.
jednostranné odstúpenie od zmluvy, ak poskytovateľ nedodrží bezpečnostné pravidlá.
11. Poskytovateľ sa zaväzuje, že kopírovaním ani iným spôsobom narúšajúcim ustanovenia
licencií, nebudú porušené autorské práva na dodané riešenia a služby.
12. Poskytovateľ je povinný uhradiť objednávateľovi zmluvnú pokutu vo výške 50% z celkovej
ceny predmetu zmluvy bez DPH ak dôjde k porušeniu povinnosti poskytovateľa
definovaných v bodoch 3., 5. a 7. tohto článku zmluvy, a to za každú zabezpečovanú
povinnosť samostatne. Uhradením zmluvnej pokuty nie sú dotknuté nároky objednávateľa
na uplatnenie si celkovej náhrady skutočne vzniknutej škody.
13. Ak pri plnení tejto zmluvy dôjde k vytvoreniu diela, ktoré bude spĺňať znaky autorského
diela podľa zákona č. 185/2015 Z. z. Autorský zákon v znení neskorších predpisov,
poskytovateľ udeľuje objednávateľovi výhradnú, bezodplatnú, vecne a územne
neobmedzenú licenciu – súhlas na použitie diela každým známym spôsobom, ktorý je
nevyhnutný na dosiahnutie účelu zmluvy uvedeného v čl. 1. bod 1. zmluvy. Túto licenciu
udeľuje Poskytovateľ Objednávateľovi na čas trvania majetkových práv.

Článok 5.

Povinnosti objednávateľa
1.

Objednávateľ sa zaväzuje poskytnúť nevyhnutnú súčinnosť poskytovateľovi pri plnení
predmetu tejto zmluvy a včasnom poskytovaní nevyhnutných informácií.

2.

Objednávateľ sa zaväzuje zabezpečiť nevyhnutnú spoluprácu pri zabezpečení poučenia
v súlade s čl. 4. bod 5. tejto zmluvy.

Článok 6.
Cena a platobné podmienky
1.

Cena za predmet zmluvy podľa čl. 1. tejto zmluvy je v zmysle zákona č. 18/1996 Z. z.
o cenách v znení neskorších predpisov stanovená vo výške
60 158.00,- EUR bez DPH
72 189.60,- EUR vrátane DPH
Slovom: šesťdesiattisícstopäťdesiatosem eur bez DPH
V cene sú zahrnuté všetky náklady spojené s realizáciou predmetu zmluvy.

2.

Fakturácia za predmet zmluvy podľa bodu 1. tohto článku bude prebiehať na základe
podpísaného akceptačného protokolu oprávnenými zamestnancami oboch zmluvných
strán v zmysle čl. 3 tejto zmluvy, ktorý bude tvoriť neoddeliteľnú súčasť faktúry.

•

3.

Faktúra musí obsahovať okrem náležitostí uvedených v príslušných ustanoveniach
zákona č. 222/2004 Z. z. o dani z pridanej hodnoty v znení neskorších predpisov, zákona
č. 431/2002 o účtovníctve v znení neskorších predpisov a podľa Obchodného zákonníka
taktiež číslo zmluvy, číslo faktúry a označenie diela.

4.

V prípade, že faktúra neobsahuje potrebné náležitosti, určené príslušnými právnymi
predpismi alebo touto zmluvou, objednávateľ je oprávnený vrátiť faktúru do desiatich
pracovných dní od jej doručenia na doplnenie poskytovateľovi, čím sa preruší splatnosť
faktúry a nová splatnosť začína plynúť od doručenia novej faktúry.

5.

Objednávateľ je povinný uhradiť faktúru do 30 (tridsať) dní od jej doručenia
poskytovateľom na číslo účtu uvedeného v záhlaví zmluvy.

6.

V prípade neuhradenia faktúry v termíne splatnosti je poskytovateľ oprávnený požadovať
od objednávateľa úrok z omeškania vo výške 0,022% za každý deň omeškania.

7.

Poskytovateľ neuplatní úrok z omeškania v prípade, ak toto omeškanie bude spôsobené
z dôvodu vyššej moci (napr. na strane Štátnej pokladnice).

8.

Faktúra sa považuje za uhradenú v termíne splatnosti odpísaním predmetnej fakturovanej
čiastky z účtu objednávateľa na účet poskytovateľa.

Článok 7.
Zánik zmluvy
1.

Zmluva zaniká:
a) písomnou dohodou zmluvných strán,
b) odstúpením od zmluvy.

2.

Ktorákoľvek zo zmluvných strán môže odstúpiť od tejto zmluvy v prípade podstatného
porušenia zmluvy druhou zmluvnou stranou.

3.

Za podstatné porušenie zmluvy zo strany poskytovateľa sa považuje:
a)
b)

nesplnenie špecifikácie predmetu zmluvy v zmysle čl. 1. zmluvy uvedené
v akceptačnom protokole,
neposkytnutie služieb v termíne uvedenom v čl. 2 bod 1. zmluvy.

4.

Pri odstúpení od zmluvy objednávateľom podľa bodu 3. tohto článku nevznikne
poskytovateľovi nárok na zaplatenie ceny za predmet zmluvy.

5.

Odstúpenie od zmluvy musí mať písomnú formu a nadobúda účinnosť dňom doručenia
písomného odstúpenia na poštovú adresu druhej zmluvnej strany uvedenú v záhlaví tejto
zmluvy.

Článok 8.

Záverečné ustanovenia
1.

Prípadne vzniknuté spory zmluvných strán, ktoré by sa týkali tejto zmluvy, budú
prednostne riešené dohodou.

2.

Jednotlivé ustanovenia tejto zmluvy možno zmeniť alebo doplniť len formou písomných
dodatkov k predmetnej zmluve podpísaných oprávnenými zástupcami oboch zmluvných
strán.

3.

Zmluva je vyhotovená v 3 (troch) vyhotoveniach, z ktorých objednávateľ dostane 2 (dve)
a poskytovateľ 1 (jedno).

4.

Zmluva nadobúda platnosť dňom jej podpisu oprávnenými zástupcami obidvoch
zmluvných strán a účinnosť dňom nasledujúcim po dni jej zverejnenia v Centrálnom
registri zmlúv.

5.

Ostatné právne vzťahy neupravené touto zmluvou sa riadia príslušnými ustanoveniami
Obchodného zákonníka a iných právnych predpisov vo vzťahu na predmet a obsah.

6.

Zmluvné strany vyhlasujú, že v zmluve vyjadrujú svoju slobodnú a vážnu vôľu, zmluvu si
pred podpisom prečítali, jej obsahu plne porozumeli, súhlasia s ním a na znak toho ju
podpisujú.

7.

Neoddeliteľnou súčasťou zmluvy je:
Príloha č. 1 – Detailná špecifikácia predmetu zmluvy

V Bratislave, dňa .......................

V Bratislave, dňa 22.5.2019

Za objednávateľa:

Za poskytovateľa:

____________________________

____________________________

Ing. Alexander Ballek
predseda ŠÚ SR

Juraj Žabka
konateľ

Príloha č. 1 ZML-3-26/2019-500

Detailná špecifikácia predmetu zmluvy

Štatistický úrad Slovenskej republiky sa podieľa na príprave a spracovaní výsledkov volieb a na
pokyn Štátnej komisie ich zverejňuje na svojom webovom sídle a publikuje v tlačovej forme. Na
prípravu a spracovanie výsledkov volieb Štatistický úrad SR využíva Integrovaný volebný informačný
systém ďalej aj IVIS. Uvedený informačný systém bol vyvinutý na základe dokumentácie vytvorenej
v roku 2011. Do roku 2014 boli jednotlivé druhy volieb a referenda upravené šiestimi zákonmi. V roku
2014 nadobudol účinnosť zákon č. 180/2014 Z. z., ktorým sa zjednotili základné pravidlá pre všetky
druhy volieb a vykonanie referenda. Uvedený zákon do roku 2018 prešiel niekoľkými novelami. V roku
2017 vstúpil do platnosti zákon č. 73/2017 Z. z., ktorým sa dopĺňa už spomenutý zákon o konanie volieb
do orgánov samosprávy obcí a volieb do orgánov samosprávnych krajov v rovnaký deň a v rovnaký čas.
Pre potreby Štatistického úradu SR je potrebné vyhodnotiť dopady platnej legislatívy a zadefinovať
cieľové riešenie pre úpravu Integrovaného volebného informačného systému za účelom zvýšenia
podielu spracovania výsledkov volieb v elektronickej forme, súladu s legislatívou, ako aj zrýchlenia
spracovania výsledkov volieb a to s ohľadom na legislatívnu možnosť konania viacerých typov volieb
v rovnaký deň.
Predmetom zákazky je komparatívna analýza dokumentácie - výstupov projektu Analýza a návrh
riešenia IVIS a jej konfrontácia s nasadeným informačným systémom - Integrovaný volebný informačný
systém. Úspešný uchádzač bude zabezpečovať analytické práce, ktoré budú spočívať
v komparácii vypracovanej dokumentácie a nasadenej verzie IVIS v čase realizácie plnenia
predmetu verejného obstarávania.
3.1. Analýza IVIS bude realizovaná nasledovne:
a) Zhodnotenie zdokumentovaných požiadaviek na IVIS:
− Analýza zdokumentovaných funkčných požiadaviek
− Testovanie zapracovania požiadaviek v IVIS
− Zhodnotenie aktuálnosti požiadaviek a identifikácia potrebných úprav dokumentácie
generovanej zo systému, v zmysle platnej legislatívy
− Zhodnotenie aktuálnosti implementovaných požiadaviek z pohľadu potrieb biznis
používateľov Integrovaného volebného informačného systému
− Celkové vyhodnotenie zapracovania zdokumentovaných požiadaviek
b) GAP analýza IS a aktuálnosti zdokumentovaného modelu
−

Analýza modelov prípadových štúdií
 Analýza zdokumentovaných modelov prípadových štúdií
 Testovanie zapracovania modelu prípadovej štúdie
 Zhodnotenie aktuálnosti modelu prípadovej štúdie a identifikácia potrebných
úprav dokumentácie generovanej zo systému, v zmysle platnej legislatívy
 Celkové vyhodnotenie zapracovania zdokumentovaného USE CASE modelu

c) Potenciály optimalizácie procesov a rozvoja IVIS
− Definovanie požiadaviek komplementárnych s platnou legislatívou a zároveň
synergických s nasadeným Integrovaným volebným informačným systémom
− Definovanie cieľového stavu Integrovaného volebného informačného systému.

−

Identifikácia, klasifikácia a kategorizácia požiadaviek biznis používateľov
Integrovaného volebného informačného systému (funkčné, procesné, organizačné,
legislatívne, technické).

d) Vybrané skúsenosti zo zahraničia
− Analýza spôsobov hlasovania vo voľbách v zahraničí.
− Výber relevantných spôsobov hlasovania vo voľbách v zahraničí a ich rámcový popis.
− Vyhodnotenie prínosov a nedostatkov najpoužívanejších riešení v zahraničí.
− Príklady prezentácie volebných výsledkov vo vybraných krajinách.
3.2.
−
−
−
−

Úspešný uchádzač bude činnosti zabezpečovať predovšetkým:
Analýzou poskytnutej dokumentácie (Identifikácia a revízia existujúcej
dokumentácie).
Testovaním nasadenej verzie IVIS v testovacom prostredí.
Riadenými rozhovormi a zberom údajov od hlavných užívateľov IVIS
o hlavných obmedzeniach, problémoch, zdržaniach pri práci, prípadné
štatistické údaje o využívaní IS.
Konzultáciami identifikovaných systémových zlepšení a technických návrhov
na rozvoj IVIS s určenými zamestnancami ŠÚ SR.

3.3.

Na základe realizovaných činností v bode 3.1 a 3.2. úspešný uchádzač
vypracuje:
Analytický
dokument
slúžiaci
pre
manažérske
rozhodnutia
o zdokumentovaných výsledkoch GAP analýzy Integrovaného volebného
informačného systému.

3.4.

Predmetná analýza nezahŕňa:
oblasť a úroveň fyzickej bezpečnosti a bezpečnosti IT,
použitá technológia,
vnútorná architektúra systému,
ďalšie využívanie dát získaných spracovaním volebných výsledkov v rámci
štatistického vyhodnocovania,
kvantifikácia úspor zavedením navrhnutých požiadaviek a opatrení,
optimalizácia procesu volieb z legislatívneho pohľadu.

−
−
−
−
−
−

