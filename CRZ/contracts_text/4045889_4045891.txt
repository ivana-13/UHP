Dohoda o skončení
(ďalej len „Dohoda“)
Zmluvy o poskytovaní služieb aplikačnej a systémovej podpory prevádzky a podpory
zmien aplikačných komponentov a obchodných procesov vo finančnej oblasti,
implementovaných v rámci integrovaného informačného systému Ministerstva vnútra
Slovenskej republiky
(ďalej len „Zmluva“)
uzatvorená medzi
Názov:
IČO:
Sídlo:
zastúpené:

Ministerstvo vnútra Slovenskej republiky
00151866
Pribinova 2, 812 72 Bratislava, SR
Ing. Ondrej Varačka, generálny tajomník služobného úradu MV SR na
základe plnej moci č.p.: KM-OPS4-2018/001604-117 zo dňa 30.4.2018

(ďalej len „objednávateľ“)
a
Obchodné meno:
IČO:
Sídlo:
Konajúca prostredníctvom:
Údaj o zápise:

SAP Slovensko s.r.o.
35 737 328, IČ pre DPH : SK2020211193
Mlynské nivy 16, 821 09 Bratislava - mestská časť Staré Mesto, SR
Mgr. Andrej Quittner Cibulka, PhD., konateľ
Ing. Zuzana Suchanová, finančná riaditeľka
spoločnosť zapísaná v obchodnom registri Okresného súdu Bratislava
I, oddiel Sro, vložka č. 16427/B

(ďalej len „poskytovateľ 1“)
a
Obchodné meno:
IČO:
Sídlo:
Konajúca prostredníctvom:
Údaj o zápise:

GLOBESY, s.r.o.
36 407 275, IČ pre DPH : SK2020107540
Framborská 58, 010 01 Žilina, SR
Ing. Martin Valúch, konateľ
spoločnosť zapísaná v obchodnom registri Okresného súdu Žilina,
oddiel Sro, vložka č. 13764/L

(ďalej len „poskytovateľ 2“)
a
Obchodné meno:
IČO:
Sídlo:
Konajúca prostredníctvom:
Údaj o zápise:

DWC Slovakia a.s.
35 918 501, IČ pre DPH: SK2021942307
Mlynské nivy 71, 821 05 Bratislava, SR
Ing. Peter Axamít, predseda predstavenstva
spoločnosť zapísaná v obchodnom registri Okresného súdu
Bratislava I, oddiel Sa, vložka č. 4134/B

(ďalej len „poskytovateľ 3“)
(poskytovateľ 1, poskytovateľ 2 a poskytovateľ 3 spolu ďalej len „poskytovatelia“)
(objednávateľ a poskytovatelia spolu ďalej len „zmluvné strany“)

1

Článok I.
Úvodné ustanovenia
1.

Zmluvné strany uzatvorili dňa 01.10.2009 Zmluvu, predmetom ktorej je poskytovanie Služieb
podpory, a to zo strany poskytovateľov objednávateľovi, ktorý sa zaviazal za predmetné Služby
podpory platiť odplatu. Špecifikácia Služieb podpory, podmienky ich poskytovania a ich rozsah sú
detailne špecifikované v Zmluve.

2.

Nakoľko majú zmluvné strany záujem ukončiť Zmluvu, dohodli sa na uzatvorení tejto Dohody, na
základe ktorej dochádza k ukončeniu poskytovania Služieb podpory a k vysporiadaniu práv
a povinností zmluvných strán vyplývajúcich zo Zmluvy.

3.

S výnimkou odlišných definícií uvedených v tejto Dohode majú slová začínajúce s veľkým
písmenom rovnaký význam, aký je im priradený v Zmluve.
Článok II.
Predmet Dohody

1.

Zmluvné strany sa dohodli, že Zmluva uzavretá medzi poskytovateľmi a objednávateľom sa končí
ku dňu účinnosti tejto Dohody.

2.

V súlade s prílohou č. 2 Zmluvy vystavili poskytovatelia za Služby podpory poskytované v mesiaci
máj 2019 nasledovné faktúry:
a)
b)
c)

Poskytovateľ č. 1 – faktúra č. 8319001700;
Poskytovateľ č. 2 – faktúra č. 2019000130;
Poskytovateľ č. 3 – faktúra č. 219040005;

Vyššie uvedené faktúry obsahujú odplatu za Služby podpory v rozsahu podľa Prílohy č. 2 za celý
mesiac máj 2019, pričom však k ukončeniu Zmluvy dochádza k dátumu účinnosti tejto Dohody, t.j.
v priebehu mesiaca máj 2019. V dôsledku vyššie uvedeného vzniká poskytovateľom (každému z
nich) nárok len na pomernú (alikvotnú) časť odplaty za fakturované Služby podpory, a to len za
časť mesiaca máj, v ktorom boli Služby podpory poskytované. Alikvotná časť sa určí tak, že odplata
každého poskytovateľa za mesiac máj 2019 sa rozráta na jednotlivé dni, pričom poskytovatelia
majú nárok na odplatu pripadajúcu na jednotlivý deň vynásobenú počtom dní, počas ktorých boli
Služby podpory poskytované, t.j. do skončenia Zmluvy.
Poskytovatelia sa zaväzujú do 7 dní odo dňa účinnosti tejto Dohody vystaviť objednávateľovi
dobropis na tú časť fakturovanej sumy odplaty za mesiac máj 2019, na ktorú im nárok na odplatu
nevznikol z dôvodu ukončenia Služieb podpory a objednávateľ sa zaväzuje uhradiť časť odplaty,
na ktorú majú poskytovatelia nárok v lehote splatnosti uvedenej vo faktúrach špecifikovaných
vyššie.
Článok III.
Vyhlásenia
1.

Objednávateľ vyhlasuje, že okrem pohľadávok uvedených v Článku II. bode 2. tejto Dohody
uhradil všetky poplatky za poskytnuté Služby podpory, nepožaduje ďalšie plnenie v zmysle Zmluvy
od poskytovateľov a nemá žiadne ďalšie pohľadávky voči poskytovateľom v zmysle Zmluvy.

2.

Zmluvné strany vyhlasujú, že práva a povinnosti vyplývajúce zo Zmluvy majú navzájom vyrovnané
a neevidujú voči sebe žiadne ďalšie práva alebo povinnosti. S výnimkou ustanovení, ktoré majú
v zmysle Zmluvy pretrvať aj po jej ukončení, zanikajú účinnosťou tejto Dohody práva a povinnosti
vyplývajúce zo Zmluvy.
Článok IV.
Záverečné ustanovenia

1.

Táto Dohoda je vyhotovená v ôsmych (8) rovnopisoch s platnosťou originálu, z ktorých každá
zmluvná strana obdrží dva (2) rovnopisy.
2

2.

Táto Dohoda môže byť menená len na základe písomných dodatkov.

3.

Táto Dohoda nadobúda platnosť dňom jej podpisu oprávnenými zástupcami zmluvných strán
a nadobúda účinnosť dňom nasledujúcim po dni jej zverejnenia v Centrálnom registri zmlúv
vedenom Úradom vlády SR.

4.

Zmluvné strany vyhlasujú, že túto Dohodu uzavierajú slobodne a vážne, že ich zmluvná voľnosť
nie je obmedzená, že ustanovenia tejto Dohody sú pre nich zrozumiteľné a určité, že túto Dohodu
neuzavreli v tiesni ani za nápadne nevýhodných podmienok alebo v omyle, že si túto Dohodu
prečítali, porozumeli jej obsahu a na znak súhlasu s ňou ju vlastnoručne podpísali. Zmluvné strany
vyhlasujú, že sú oprávnené zaviazať sa k tomuto úkonu v celom jeho rozsahu.

V Bratislave dňa . .......................

V Bratislave dňa .......................

________________________
Ministerstvo vnútra Slovenskej republiky
Ing. Ondrej Varačka
generálny tajomník služobného úradu

________________________
SAP Slovensko s.r.o.
Mgr. Andrej Quittner Cibulka, PhD.
konateľ

________________________
SAP Slovensko s.r.o.
Ing. Zuzana Suchanová
finančná riaditeľka

________________________
GLOBESY, s.r.o.
Ing. Martin Valúch
konateľ

________________________
DWC Slovakia a.s.
Ing. Peter Axamít
predseda predstavenstva

3

