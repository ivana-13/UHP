Zmluva o dielo č. 150-2018/385-12229
uzatvorená v zmysle ust. § 536 a nasl. zákona č. 513/1991 Z. z. Obchodný zákonník v znení neskorších predpisov (ďalej len
„Zmluva”) medzi zmluvnými stranami:

SOFTIP, a. s.
so sídlom Business Center Aruba, Galvaniho 7/D
Bratislava 821 04

a

Národná agentúra pre sieťové a elektronické služby
so sídlom Kollárova 8, Trnava 917 02

IČO:

36 785 512

IČO:

42156424

IČ DPH:

SK2022390942

IČ DPH:

SK 2022736287

spoločnosť zapísaná v obchodnom registri vedenom

zriadená zákonom

Okresným súdom Bratislava I, oddiel Sa, vložka
4151/B
Bankové spojenie: Tatra banka, a.s.

Bankové spojenie: Štátna pokladnica

č. účtu:

č. účtu:

č. účtu (IBAN):

č. účtu (IBAN):

SWIFT/BIC:

SWIFT/BIC:

Konajúca: Ing. Radovan Bálent, člen predstavenstva

Konajúca: Ing. Lukáš Sojka, generálny riaditeľ

(ďalej len “Zhotoviteľ“)

(ďalej len “Objednávateľ“)

Číslo zmluvy Zhotoviteľa: 30118144
Zmluvné strany, vedome si svojich záväzkov v tejto Zmluve obsiahnutých a s úmyslom byť touto Zmluvou viazané, dohodli
sa na nasledujúcom znení Zmluvy:

1
1.1

ZÁKLADNÉ USTANOVENIA
Zhotoviteľ prehlasuje, že spĺňa všetky podmienky a požiadavky v tejto Zmluve stanovené a je oprávnený túto Zmluvu
uzavrieť a riadne plniť záväzky v nej obsiahnuté.

1.2

Objednávateľ prehlasuje, že spĺňa všetky podmienky a požiadavky v tejto Zmluve stanovené a je oprávnený túto Zmluvu
uzavrieť a riadne plniť záväzky v nej obsiahnuté.

1.3

Účelom Zmluvy je dodanie informačného systému pre riešenie potrieb Objednávateľa.

1.4

Táto zmluva je výsledkom verejného obstarávania, ktoré Objednávateľ realizoval v zmysle § 117 zákona č. 343/2015
Z. z. o verejnom obstarávaní a o zmene a doplnení niektorých zákonov (ďalej len „zákon“) zákazku s nízkou hodnotou
s názvom: „Elektronické spracovanie faktúr“.

2
2.1

PREDMET ZMLUVY
Zhotoviteľ sa touto Zmluvou zaväzuje vykonať pre Objednávateľa dielo, ktorým sa rozumie dodanie informačného
systému Elektronické spracovanie faktúr bližšie špecifikovaného v Prílohe č. 1. – Opis predmetu zákazky tejto Zmluvy
(ďalej len „Dielo“ alebo „APV“), a to za cenu a podmienok ďalej stanovených v tejto Zmluve. Dielo bude dodané po
častiach, v čiastkových plneniach (etapách) v súlade s Prílohou č. 4 tejto Zmluvy.

2.2

Objednávateľ sa touto Zmluvou zaväzuje uhradiť Zhotoviteľovi za poskytnuté plnenia cenu podľa tejto Zmluvy.

2.3

Objednávateľ sa touto Zmluvou ďalej zaväzuje poskytnúť Zhotoviteľovi súčinnosť potrebnú pre plnenie záväzkov
Zhotoviteľa, a to minimálne v rozsahu stanovenom v Prílohe č. 7 tejto Zmluvy. Súčasťou plnení podľa tejto Zmluvy nie
je poskytnutie zdrojových textov k softvéru ani dodanie podkladových materiálov potrebných na jeho prípravu.

3
3.1

DOBA PLNENIA
Plnenia podľa tejto Zmluvy sa Zhotoviteľ zaväzuje odovzdať Objednávateľovi v termínoch špecifikovaných v Prílohe č.
4, ak nie je Zmluvou stanovené inak.

3.2

V prípade omeškania Objednávateľa s úhradou ceny alebo jej častí podľa tejto Zmluvy, alebo s poskytnutím súčinnosti
nevyhnutnej pre riadne plnenie záväzkov Zhotoviteľa podľa tejto Zmluvy, je Zhotoviteľ oprávnený po predchádzajúcom
písomnom upozornení Objednávateľa na takéto omeškanie, pozastaviť práce na zhotovovaní Diela (úplne či čiastočne),
a to do času kým nedôjde zo strany Objednávateľa k náprave. Ak dôjde k pozastaveniu prác podľa tohto odseku, má
Strana č. 1 z 19

Zhotoviteľ nárok na úhradu účelne vynaložených nákladov, ktoré mu vznikli v súvislosti s pozastavením a následným
obnovením prác. Termíny plnenia Zhotoviteľa sa predlžujú o dobu pozastavenia prác ako aj o ďalšiu primeranú dobu,
potrebnú pre opätovné obnovenie plnení Zhotoviteľa.
3.3

V prípade omeškania Zhotoviteľa s plnením podľa tejto zmluvy má Objednávateľ nárok na zmluvnú pokutu vo výške
0,05% z celkovej ceny za omeškanú etapu Diela za každý deň omeškania.

4
4.1

5
5.1

MIESTO PLNENIA
Miesto plnenia je špecifikované v Prílohe č. 3 tejto Zmluvy.

CENA A PLATOBNÉ PODMIENKY
Objednávateľ sa zaväzuje Zhotoviteľovi uhradiť celkovú cenu za plnenia podľa tejto Zmluvy vo výške 22 680,- EUR
(slovom: dvadsaťdvatisíc šesťsto osemdesiat eur) bez DPH.

5.2

Kalkulácia celkovej ceny plnení je špecifikovaná v Prílohe č. 4 tejto Zmluvy.

5.3

Zmluvné strany sa dohodli, že celková cena plnení bude hradená postupne po častiach, na základe faktúr vystavených
Zhotoviteľom po splnení etáp, špecifikovaných v Prílohe č. 4.

5.4

Lehota splatnosti faktúry je tridsať (30) kalendárnych dní odo dňa ich doručenia Objednávateľovi.

5.5

V prípade nedoručenia faktúry na adresu Objednávateľa s odôvodnením „Adresát neznámy“ alebo „Zásielka neprevzatá
v odbernej lehote“ sa faktúra považuje za doručenú uplynutím 5 (piateho) dňa odo dňa jej preukázateľného odoslania.
V prípade odopretia prijatia faktúry sa faktúra považuje za doručenú momentom odopretia jej prijatia.

5.6

Ak faktúra neobsahuje stanovené náležitosti alebo v nej budú uvedené nesprávne údaje, je Objednávateľ oprávnený ju
vrátiť v lehote piatich (5) kalendárnych odo dňa jej doručenia Zhotoviteľovi s uvedením chýbajúcich náležitosti alebo
s označením nesprávnych údajov. V takom prípade sa prerušuje plynutie lehoty splatnosti podľa ods. 5.4 tohto článku
a nová lehota začne plynúť dňom doručenia riadnej faktúry. Ak Objednávateľ faktúru vráti bezdôvodne, bez uvedenia
chýb alebo po dohodnutom termíne, lehota splatnosti sa neprerušuje. Tým nie je dotknutá povinnosť Zhotoviteľa
dodať Objednávateľovi riadnu faktúru.

5.7

Peňažné plnenia budú platené bankovým prevodom na účet uvedený v záhlaví tejto Zmluvy.

5.8

V prípade omeškania Objednávateľa s plnením jeho peňažných záväzkov má Zhotoviteľ nárok na zaplatenie úroku z
omeškania vo výške 0,05 % za každý aj len začatý deň omeškania. Tým nie je dotknutý nárok Zhotoviteľa na náhradu
vzniknutej škody v plnej výške.

6
6.1

ZMENY DIELA V PRIEBEHU PLNENIA
Ktorákoľvek zo zmluvných strán je oprávnená písomne navrhnúť druhej zmluvnej strane zmenu Diela pred jeho
dokončením. Žiadna zo strán nie je povinná navrhnutú zmenu akceptovať.

6.2

Zhotoviteľ sa na písomnú výzvu Objednávateľa zaväzuje vyhodnotiť dôsledky Objednávateľom navrhnutých zmien
Diela, ktoré budú zahŕňať hodnotenie dopadov takých zmien na cenu a rozsah plnení, dohodnuté termíny odovzdaní
a rozsah potrebnej súčinnosti (ďalej len „Špecifikácia dôsledkov“). Ak si podľa Zhotoviteľa vypracovanie Špecifikácie
dôsledkov vyžiada dodatočné náklady alebo ak by jej vypracovanie mohlo mať negatívny dopad na plnenie záväzkov
Zhotoviteľa podľa tejto Zmluvy, vypracuje Zhotoviteľ Špecifikáciu dôsledkov iba na základe písomnej dohody
s Objednávateľom o úhrade nákladov za vypracovanie Špecifikácie dôsledkov a o úprave ďalších zmluvných
podmienok, ktorých sa vypracovanie Špecifikácie dôsledkov môže dotknúť.

6.3

Akékoľvek zmeny Diela musia byť dohodnuté formou písomného očíslovaného dodatku k tejto Zmluve, ktorým dôjde
k úprave zmluvných podmienok v súlade so Špecifikáciou dôsledkov alebo (ak zmenu navrhol Zhotoviteľ) v súlade
s dohodou zmluvných strán, ak nie je v konkrétnom prípade touto Zmluvou stanovené inak.

7
7.1

ODOVZDANIE A PREVZATIE DIELA
Zhotoviteľ odovzdá Dielo po jednotlivých častiach (etapách) na akceptačnú procedúru v termínoch špecifikovaných
v tejto Zmluve. Súčasne odovzdá Objednávateľovi návrh akceptačných testov.

7.2

Akceptačné testy vykonáva Objednávateľ. Zhotoviteľ je oprávnený sa ich vykonania zúčastniť. Objednávateľ je povinný
oznámiť termín a miesto vykonania akceptačných testov Zhotoviteľovi najneskôr tri (3) pracovné dni vopred.

Strana č. 2 z 19

7.3

Akceptačné testy prebiehajú v lehote piatich (5) pracovných dní odo dňa, kedy Zhotoviteľ odovzdal Objednávateľovi
príslušnú etapu k vykonaniu akceptačnej procedúry.

7.4

Etapa alebo Dielo sú považované za akceptované bez výhrad, ak po ukončení akceptačných testov nie sú zistené žiadne
vady.

7.5

Etapa alebo Dielo sú považované za akceptované s výhradami, ak nie je zistená ani jedna Kritická vada a viac ako päť
(5) Hlavných vád. Kategorizácia vád je stanovená v Prílohe č. 8 tejto Zmluvy. Tieto vady budú odstránené najneskôr do
odovzdania ďalšej časti (etapy) resp. celého diela.

7.6

Ak v rámci akceptačných testov nie sú splnené podmienky pre akceptáciu (bez výhrad či s výhradami), oznámi
Objednávateľ vady Zhotoviteľovi písomne najneskôr do troch (3) pracovných dní odo dňa uskutočnenia akceptačných
testov. V oznámení je Objednávateľ povinný určiť kategóriu jednotlivých vád a zároveň ich dostatočne popísať.

7.7

V prípade, že Objednávateľ oznámil Zhotoviteľovi vady, ktoré bránia akceptácii etapy alebo Diela, v súlade s touto
Zmluvou, zaväzuje sa Zhotoviteľ takéto vady bez zbytočného omeškania odstrániť a odovzdať etapu alebo Dielo
k opakovaným akceptačným testom. Predchádzajúce ustanovenia tohto článku sa použijú obdobne. Predmetom
opakovaných akceptačných testov je overenie, či boli oznámené vady riadne odstránené.

7.8

Ak v rámci akceptačných testov nebudú zistené vady, brániace akceptácii etapy alebo Diela, považuje sa etapa alebo
Dielo za riadne prevzaté, o čom je Objednávateľ povinný Zhotoviteľa písomne informovať bez zbytočného omeškania.
O prevzatí etapy alebo Diela podpíšu zmluvné strany akceptačný protokol, ktorého vzor tvorí Prílohu č. 7 tejto Zmluvy,
a to najneskôr do troch (3) pracovných dní odo dňa vykonania akceptačných testov. Akceptačný protokol je podkladom
na vystavenie faktúry zo strany Zhotoviteľa podľa čl. 5 tejto Zmluvy.

7.9

Zmluvné strany sa výslovne dohodli, že etapu budú považovať za riadne prevzatú aj keď:
7.9.1

Objednávateľ začal etapu alebo Dielo používať pre iné účely, ako pre účely vykonania akceptačných testov
alebo umožnil také používanie tretej osobe,

7.9.2

Objednávateľ riadne a včas neoznámil Zhotoviteľovi vady, ktoré bránia prevzatiu etapy a neurobil tak ani v
dodatočne poskytnutej lehote 15 dní, ktorú mu poskytol Zhotoviteľ na základe písomnej výzvy.

7.10

Celé Dielo sa považuje za prevzaté prevzatím poslednej časti (etapy) Diela a podpísaním Záverečného akceptačného
protokolu oboma zmluvnými stranami. Zmluvné strany sa dohodli, že nebezpečenstvo poškodenia alebo zničenia Diela
znáša až do odovzdania diela, resp. jeho časti Zhotoviteľ.

7.11

Predchádzajúce ustanovenia tohto čl. 7 sa nepoužijú pre prevzatie etapy školenie. Školenie prebieha v termíne
a v rozsahu, stanovenom touto Zmluvou, inak v termíne a v rozsahu stanovenom dohodou Zmluvných strán s ohľadom
na to, aby pracovníci Objednávateľa, ktorých sa školenie týka, mohli Dielo používať riadne a v súlade s pokynmi
Zhotoviteľa odo dňa prevzatia Diela. Dokladom o vykonaní školenia je zoznam účastníkov zaškolenia, ktorý účastníci
podpíšu pred zahájením školenia. Ak z dôvodov na strane Objednávateľa neprebehne riadne pripravené školenie
v termíne stanoveného v súlade s touto Zmluvou, považuje sa školenie za vykonané uplynutím tohto termínu, ak sa
Zmluvné strany nedohodnú inak. V takomto prípade je Objednávateľ povinný uhradiť Zhotoviteľovi všetky účelne
a preukázateľne vynaložené náklady na prípravu takéhoto školenia.

7.12

Predchádzajúce ustanovenia sa nepoužijú pri prevzatí dokumentácie, ktorú Zhotoviteľ poskytuje v súlade s touto
Zmluvou.

8
8.1

ODOVZDANIE A PREVZATIE DOKUMENTÁCIE
Dokumentáciou sa rozumie programová dokumentácia k Dielu, potrebná pre účelné používanie Diela, ako aj
dokumentácia k technickému a systémovému vybaveniu, ak je poskytované na základe tejto Zmluvy.

8.2

Zhotoviteľ sa zaväzuje dodať Objednávateľovi dokumentáciu k APV v slovenskom alebo anglickom jazyku v papierovej
alebo elektronickej podobe.

8.3

Zhotoviteľ touto Zmluvou poskytuje Objednávateľovi právo celú dokumentáciu k dielu kopírovať a používať iba
v nevyhnutnom rozsahu pre vlastnú internú potrebu Objednávateľa.

8.4

Prevzatiu dokumentácie nebránia gramatické, štylistické ani iné podobné chyby, ktoré nemajú vplyv na použiteľnosť
dokumentácie k Dielu. Rovnako toto ustanovenie platí aj pre ostatné oznámenia alebo dokumenty vzniknuté v priebehu
plnenia Zmluvy.

Strana č. 3 z 19

9

VLASTNÍCKE PRÁVO A PRÁVA POUŽITIA

9.1

Vlastnícke právo k Dielu nadobúda Objednávateľ prevzatím diela podľa čl. 7 tejto Zmluvy.

9.2

Zhotoviteľ odovzdaním Diela udeľuje v zmysle zákona č. 185/2015 Z. z. autorský zákon v znení neskorších predpisov
(ďalej ako „Autorský zákon“) Objednávateľovi výhradnú, neobmedzenú a bezodplatnú licenciu na používanie Diela
v súlade s účelom podľa tejto Zmluvy. Zhotoviteľ vyhlasuje, že má vysporiadané všetky záväzky voči tretím osobám
v súlade s Autorským zákonom, a že odovzdávané Dielo je bez právnych vád.

9.3

Objednávateľ je oprávnený používať Dielo spôsobom v súlade s jeho funkčným vymedzením podľa tejto Zmluvy a v
súlade s pokynmi poskytnutými formou dodanej dokumentácie v zmysle čl. 8 tejto Zmluvy alebo s pokynmi dodanými
v rámci zaškolenia. Ak táto Zmluva neustanoví inak, Objednávateľ nemá oprávnenie zasahovať alebo upravovať Dielo
s výnimkou zásahov, ktoré v súlade s donucujúcimi ustanoveniami právnych predpisov, vtedy sa súhlas poskytovateľa
licencie nevyžaduje.

9.4

Objednávateľ je oprávnený rozmnožiť dielo výlučne pre vlastnú potrebu.

9.5

Zmluvné strany výslovne vyhlasujú, že ak pri vykonávaní Diela vznikne činnosťou Zhotoviteľa a Objednávateľa dielo
spoluautorov podľa Autorského zákona, dohodnú sa strany na spôsobu vysporiadania vzájomných práv k takému dielu,
a to bez zbytočného omeškania odo dňa, kedy k tomu jedna strana druhú stranu písomne vyzve.

10
10.1

PRÁVA A POVINNOSTI ZMLUVNÝCH STRÁN
Zhotoviteľ sa touto Zmluvou zaväzuje:
10.1.1

zhotoviť Dielo podľa tejto Zmluvy riadne a včas s potrebnou odbornou starostlivosťou;

10.1.2

pri vykonávaní prác v sídle Objednávateľa dodržiavať platné a účinné predpisy o ochrane bezpečnosti práce a
zdravia pri práci, požiarnej ochrany, hygieny práce a životného prostredia;

10.1.3

zaistiť, aby jeho pracovníci dodržiavali všetky interné predpisy Objednávateľa, s ktorými boli Objednávateľom
vopred oboznámení;

10.1.4

chrániť práva duševného vlastníctva patriace Objednávateľovi ako aj práva tretích osôb, ktoré by mohli byť
plnením Zmluvy dotknuté.

10.2

Objednávateľ sa touto Zmluvou zaväzuje umožniť Zhotoviteľovi plnenia podľa tejto Zmluvy, spolupracovať
so Zhotoviteľom pri plnení tejto Zmluvy, najmä mu s dostatočným predstihom poskytovať vždy súčinnosť, úplné,
pravdivé a včasné informácie potrebné pre riadne plnenie záväzkov Zhotoviteľa, a to v rozsahu najmenej podľa tejto
Zmluvy, najmä jej Prílohy č. 7.

10.3

Objednávateľ sa zaväzuje pri vykonávaní prác zamestnancami Zhotoviteľa v sídle Objednávateľa a na jeho
pracoviskách:
10.3.1

zabezpečiť v zmysle § 6 ods. 4 a nadväzne na § 7 ods. 8 písm. a) až c) zákona NR SR č. 124/2006 Z. z., v
znení neskorších predpisov, aby zamestnanci Poskytovateľa dostali potrebné pokyny pre bezpečnosť a na
ochranu zdravia pri práci platné pre jeho pracoviská a informácie o možných ohrozeniach, preventívnych
opatreniach, opatreniach na poskytnutie prvej pomoci, na vykonanie záchranných prác a na evakuáciu osôb,

10.3.2

vytvoriť podmienky pre bezpečnosť a na ochranu zdravia pri práci, zároveň v prípade potreby zabezpečiť pre
zamestnancov Zhotoviteľa osobné ochranné pracovné prostriedky,

10.3.3

splniť povinnosti uvedené v bodoch 10.3.1 a 10.3.12 pred začatím výkonu práce zamestnancami Zhotoviteľa.

10.3.4

postupovať v zmysle § 17 ods. 6 zákona NR SR č. 124/2006 Z. z. v znení neskorších predpisov v prípade, že
zamestnanec Poskytovateľa utrpí pracovný úraz.

11
11.1

ZÁRUKA
Zhotoviteľ zodpovedá za kvalitu Diela a za vady, ktoré sa vyskytnú počas vykonávania akceptačných testov, za vady
zistené pri odovzdaní a prebratí Diela, ako aj za vady ktoré sa vyskytnú počas záručnej doby. Zhotoviteľ sa zaväzuje
vady Diela zistené v čase plynutia záručnej doby odstrániť na vlastné náklady.

11.2

Záručná doba na Dielo je dvanásť (12) mesiacov. Záručná doba začína plynúť dňom prevzatia príslušnej časti (etapy)
Diela alebo celého Diela.

Strana č. 4 z 19

12

OPRÁVNENÉ OSOBY

12.1

Každá zo zmluvných strán určí oprávnené osoby, ktoré za ňu budú jednať v súvislosti s plnením podľa tejto Zmluvy.

12.2

Mená oprávnených osôb, ako aj rozsah ich pôsobnosti, sú uvedené v Prílohe č. 6 tejto Zmluvy. Zmluvné strany sú
oprávnené jednostranne meniť oprávnené osoby, a to písomným oznámením druhej strane. Zmena oprávnenej osoby
nie je považovaná za zmenu tejto Zmluvy.

13
13.1

RIEŠENIE SPOROV
Zmluvné strany sa zaväzujú, že vyvinú maximálne úsilie k odstráneniu prípadných sporov vyplývajúcich z tejto Zmluvy
vzájomnou dohodou.

13.2

Všetky spory, ktoré vzniknú z tejto Zmluvy, vrátane sporov o jej platnosť, výklad alebo zrušenie, budú riešené vecne
a miestne príslušnými súdmi Slovenskej republiky.

14

TRVANIE ZMLUVY

14.1

Táto zmluva sa uzatvára na dobu určitú, a to do 20.12.2018.

14.2

Táto Zmluva nadobúda platnosť dňom jej podpisu zmluvnými stranami a účinnosť dňom nasledujúcim po jej zverejnení
v Centrálnom registri zmlúv.

14.3

Zmluvné strany sú oprávnené odstúpiť od Zmluvy iba z dôvodov stanovených touto Zmluvou.

14.4

Ktorákoľvek zmluvná strana môže odstúpiť od tejto Zmluvy z dôvodu podstatného porušenia záväzku druhej zmluvnej
strany.

14.5

Za podstatné porušenie záväzku sa považuje omeškanie s plnením záväzku zmluvnej strany, ktoré trvá po dobu viac
ako tridsať (30) kalendárnych dní, ak povinná zmluvná strana nezjedná nápravu ani v dodatočnej lehote, ktorú jej
poskytne oprávnená zmluvná strana v písomnom oznámení, v ktorom špecifikuje porušenie záväzku, ktorého sa
dovoláva. Taká primeraná lehota nesmie byť kratšia ako pätnásť (15) kalendárnych dní.

14.6

Ktorákoľvek zmluvná strana môže odstúpiť od tejto Zmluvy aj bez uvedenia dôvodu, a to s účinnosťou dňom doručenia
písomného oznámenia o odstúpení druhej strane. V takom prípade nadobúda Objednávateľ vlastnícke a používateľské
právo k všetkým plneniam, ktoré mu boli Zhotoviteľom poskytnuté do účinnosti odstúpenia, a to v rozsahu
vyplývajúcim z tejto Zmluvy; a súčasne vzniká Objednávateľovi záväzok uhradiť Zhotoviteľovi cenu za tieto plnenia.
Odstúpenie od Zmluvy podľa tohto odseku sa nedotýka tejto Zmluvy v rozsahu, v ktorom upravuje výšku ceny
poskytnutých plnení a podmienky jej zaplatenia, nárok na úrok z omeškania ako aj používateľské práva k poskytnutým
plneniam.

14.7

Odstúpenie od Zmluvy nemá vplyv na plnenie Zhotoviteľa, ktoré bolo riadne odovzdané a bolo aj prijaté, alebo malo a
mohlo byť prijaté pred nadobudnutím účinnosti odstúpenia. Odstúpením nie je dotknutý ani nárok Zhotoviteľa na
zaplatenie ceny za také plnenie podľa tejto Zmluvy ani na prípadný úrok z omeškania.

14.8

15
15.1

Odstúpením Zmluvy nie sú dotknuté ustanovenia týkajúce sa ochrany informácií, voľby práva a riešenia sporov.

MLČANLIVOSŤ
Zhotoviteľ sa zaväzuje dodržiavať ochranu akýchkoľvek údajov a záväzok mlčanlivosti o akýchkoľvek a všetkých
údajoch, s ktorými počas výkonu prác pre Objednávateľa prišiel do styku.

15.2

Ďalej sa Zhotoviteľ zaväzuje zachovávať mlčanlivosť o osobných údajoch, s ktorými počas výkonu prác pre
Objednávateľa prišiel do styku a nevyužívať ich pre osobnú potrebu, pre akékoľvek potreby zverejnenia, poskytnutia
a sprístupnenia, s výnimkou orgánov činných v trestnom konaní a vo vzťahu k úradu pre ochranu osobných údajov pri
plnení jeho úloh.

16
16.1

ZÁVEREČNÉ USTANOVENIA
Táto Zmluva predstavuje úplnú dohodu zmluvných strán o predmete tejto Zmluvy a nahrádza všetky predchádzajúce
dohody, ústne či písomné.

16.2

Akékoľvek zmeny Diela musia byť dohodnuté formou písomného očíslovaného dodatku k tejto Zmluve, ktorým dôjde
k úprave zmluvných podmienok.

Strana č. 5 z 19

16.3

Pokiaľ by sa ktorékoľvek ustanovenie vyplývajúce z tejto Zmluvy ukázalo ako neplatné či nevymáhateľné alebo sa takým
počas trvania účinnosti tejto Zmluvy stalo, nemá taká skutočnosť vplyv na ostatné ustanovenia, ak nestanoví inak
donucujúce ustanovenie zákona. Zmluvné strany sa zaväzujú také ustanovenie nahradiť platným ustanovením, ktoré
je svojím obsahom pôvodnému ustanoveniu najbližšie.

16.4

Zmluvné strany dojednávajú, že s ohľadom na hodnotu Diela obmedzujú celkovú zodpovednosť každej zmluvnej
strany za škody spôsobené v súvislosti s touto Zmluvou čiastkou a to vo výške diela podľa tejto zmluvy. Toto
obmedzenie sa netýka škôd, spôsobených zmluvnou stranou úmyselne.

16.5

Obe zmluvné strany s prihliadnutím k ust. § 379 Obchodného zákonníka a s ohľadom na všetky okolnosti súvisiace s
uzatvorením tejto Zmluvy konštatujú, že súhrnná predvídateľná škoda, ktorá by mohla vzniknúť, môže dosiahnuť
maximálne čiastku rovnajúcu sa čiastke uvedenej v predchádzajúcom odseku. Žiadna zo zmluvných strán nie je
zodpovedná za škody, ktorých vznik nemohla predvídať. S ohľadom na skutočnosti uvedené v tomto odseku si strany
zjednali aj cenu plnení podľa tejto Zmluvy.

16.6

Práva a povinnosti zmluvných strán neupravené touto Zmluvou sa riadia právnymi predpismi Slovenskej republiky,
najmä obchodným zákonníkom a autorským zákonom.

16.7

Táto Zmluva je vyhotovená v štyroch (4) rovnopisoch, pričom Objednávateľ obdrží 3 rovnopisy a Zhotoviteľ obdrží
jeden rovnopis.

16.8

Zmluvné strany vyhlasujú, že zmluva bola spísaná podľa ich pravej a slobodnej vôle, nie v tiesni alebo za inak
jednostranne nevýhodných podmienok, že je pre nich dostatočne jasná, zrozumiteľná a že si ju riadne prečítali, súhlasia
s ňou a na dôkaz záväznosti a súhlasu ju podpisujú.

Zhotoviteľ

Objednávateľ

V Banskej Bystrici dňa ................... 2018

V Bratislave dňa ................... 2018

............................................................

............................................................

Ing. Radovan Bálent

Ing. Lukáš Sojka

člen predstavenstva

generálny riaditeľ

Prílohy:

Príloha č. 1
Príloha č. 2
Príloha č. 3
Príloha č. 4
Príloha č. 5
Príloha č. 6
Príloha č. 7
Príloha č. 8

Špecifikácia Diela
Harmonogram plnenia
Miesto plnenia
Kalkulácia ceny plnenia
Štandardné zmluvné formuláre
Oprávnené osoby
Minimálny rozsah súčinnosti Objednávateľa
Všeobecné obchodné podmienky SOFTIP

Strana č. 6 z 19

Príloha č. 1

Špecifikácia Diela
(Opis predmetu zákazky)

Požiadavka

Popis požiadavky
1. Vstupný súbor bude uložený v určenom úložisku v infraštruktúre spoločnosti NASES. Cestu k nemu
bude možné nastaviť parametricky v aplikácií.
2. V procese načítania dávky zo Slovenskej pošty je potrebné vykonať nasledovné činnosti:


Zapísanie dávky do evidencie podkladov pre fakturáciu



Overenie subjektu (podľa URI) voči číselníku partnerov v existujúcom APV a napárovanie na
číselník partnerov zápisom subj_id do podkladov pre fakturáciu

Načítanie dát bude možné realizovať manuálne na pokyn užívateľa (obsluhy) v aplikácii. Popis
Riešenie procesu

konverzie vstupného súboru pre zápis do tabuľky databázy (nie evidencie faktúr) bude predmetom
detailnejšej funkčnej špecifikácie.
3. Z načítaných podkladov si bude používateľ môcť vytvoriť report nákladov a výnosov pre schválenie
fakturácie.
4. Generovanie faktúr z podkladov.
5. Hromadné odoslanie faktúr e-mailom. Predpokladom pre odoslanie faktúr e-mailom je, aby každý
odberateľ mal v číselníku Partneri zaevidovanú e-mailovú adresu alebo viac adries, na ktoré sa má
odoslať faktúra v PDF formáte. Informáciu o odoslaných faktúrach získa používateľ v Prehľade
odoslaných faktúr e-mailom.
Na základe zmluvy s NASES bude partner zaevidovaný v existujúcom informačnom systéme v číselníku
Partneri, ktorému sa okrem identifikačných údajov (obchodný názov, adresa, e-mail...) zaeviduje URI,
či má zmluvu a či sa má partnerovi fakturovať.

Evidencia partnerov

Založenie partnera sa bude realizovať manuálne. V rámci tohto riešenia bude riešená integrácia na
IAM modul s cieľom získania údaja URI. V prípade, že organizácia (subjekt) bude mať viac URI (napr.
pobočky), v existujúcom informačnom systéme bude tieto pobočky potrebné založiť ako podradených
partnerov hlavnej organizácie. Bude potrebné vykonať dátové zmeny v číselníku partnerov a integráciu
na IAM modul.
Predpokladom importu fakturačných dokladov bude existencia položiek cenníka

Slovenskej pošty

v číselníku, ktorý sa bude nachádzať v každej z logistických aplikácií. V aplikácii budú zaevidované
cenníkové položky Slovenskej pošty napr. testovací číselník kde kód tarifnej položky sa bude zapisovať
Evidencia číselníka

do čísla materiálu (čísla položky) v existujúcom IS verejného obstarávateľa.

položiek a cenníka

Účtovná skupina sa naplní podľa cenníka Slovenskej pošty. Tento číselník je potrebné udržiavať
manuálne v existujúcom IS verejného obstarávateľa. Ku každej číselníkovej položke bude existovať
informácia v cenníku. V cenníku bude položka zaevidovaná s predajnou cenou, ktorá sa vypočíta,
vstupná cena (cenník zo Slovenskej pošty) * marža.

Strana č. 7 z 19

V aplikácii bude potrebné vytvoriť podklady pre fakturáciu NASES. Po aktivovaní sa zobrazí okno
evidencie podkladov pre fakturáciu. V rámci tohto okna je potrebné dopracovať viaceré podslužby
(tlačidlá). Jednou z nich bude Načítanie XML súboru , ktorou sa z XML súboru zapíšu údaje do
prenosovej tabuľky v existujúcom IS VO (zapíšu sa všetky záznamy, bez ohľadu na to či sa partner
nachádza alebo nenachádza v existujúcom IS. XML súbor bude umiestnený v internej sieti NASES, tak
aby bol prístupný pre načítanie. Prenos súboru zo Slovenskej pošty bude riešené mimo tohto riešenia.
Pri importe dávky (súboru) XML bude prebiehať validácia správnosti údajov:
•

Overenie subjektu (podľa URI) voči číselníku partnerov v aplikácií a napárovanie na číselník

partnerov zápisom subj_id do podkladov pre fakturáciu
•

Overenie kategórie a kódu tarifnej položky

V prípade, že aj keď nastane chyba, dávku je potrebné načítať tak, že používateľ bude informovaný o
tom, že dávka má chyby a chybné záznamy je potrebné vizuálne označiť. V prípade, že pre niektoré
URI nebude existovať v IS partner, záznamy budú označené a používateľ bude môcť zaevidovať
partnera cez číselník partnerov. Podobne aj s kategóriou, alebo kódom tarifnej položky.
Načítanie dávky z XML

Následne bude môcť spustiť opakovanú validáciu dávky, čím sa predtým zistené chyby odstránia.
Pri importe sa nebudú vystavovať faktúry automaticky, ale až na akciu používateľa.
Každý riadok tabuľky bude obsahovať nasledovné údaje:
•

Fakturačné údaje: URI, fakturačné obdobie, typ dokladu, fakturačný subjekt (nadradený

partner) a samozrejme ostatné údaje z dávky
•

Údaje o importe: dátum importu, id užívateľa, ktorý vykonal import, názov importného

súboru, číslo faktúry z pošty (údaj v XML). Ochrana pre načítaním tej istej dávky viackrát bude postavená
na kontrole čísla faktúry z pošty.
Opravný doklad dobropis je potrebné identifikovať podľa elementu AccountingDocumentType, kde
bude údaj či je to faktúra, alebo dobropis.
Podľa dostupných informácií Slovenská pošta bude XML súbor posielať jedenkrát za mesiac. V prípade
nesprávnych podkladov na fakturáciu sa oprava bude posielať v nasledujúcom mesiaci a v novom
súbore.
V podkladoch pre fakturáciu NASES

bude sprístupnená podslužba pre vytvorenie a tlač reportov

v nasledujúcej štruktúre:
Obdobie
OVM
Kategória (poštovné, tlač a obálkovanie, skartácia)
Druh zásielky (viď položky so sadzobníka Sl. Pošty)
Počet kusov
Cena/ks
Náklady ŠR
Vytvorenie reportu
nákladov a výnosov

Náklady mimo ŠR
Výnosy mimo ŠR
*/ Výnosy budú predstavovať fakturovanú hodnotu SLP podľa dohodnutého cenníka * marža (prirážka)
Okno bude obsahovať nasledovné služby existujúceho IS


Definovanie pohľadov



Filtrovanie



Vyhľadávanie



Výstup do excelu



Výstup do wordu



Výstup do Open office calc



Výstup do Open office writer

Tlačový výstup reportu bude potrebné navrhnúť podľa požiadaviek NASES.

Strana č. 8 z 19

Generovanie faktúr sa bude realizovať len pre organizácie mimo štátneho rozpočtu, ktoré budú mať
nastavený parameter pre fakturáciu.
Na generovanie faktúr bude vytvorená podslužba (tlačidlo) Generovanie faktúr. Podkladom budú údaje
z prenosovej tabuľky, ktoré ešte neboli vyfakturované.
Naplnenie údajov faktúry sa bude realizovať nasledovne:
1.

Hlavička faktúry:


Číslo faktúry sa vygeneruje na základe priradenej číselnej rady k fakturačnému druhu



Odberateľom bude fakturačný subjekt, ktorý bude už zapísaný v evidencii podkladov v procese
načítania dávky

Generovanie faktúr



Pre faktúru bude existovať jeden fakturačný druh a pre dobropisy tiež jeden fakturačný druh



Dátum vystavenia fakturačného dokladu = dátum generovania faktúr



Dátum splatnosti – z globálneho parametra alebo z partnera



Dátum daňovej povinnosti sa naplní vždy posledným dňom mesiaca



Do faktúry / dobropisu sa preberie úvodný text priradený k fakturačnému druhu



Hodnota faktúry sa vypočíta na základe položiek faktúry

2.

Položky faktúry:


Položky sa priradia na základe kódu tarifnej položky (číselník zo Sl. Pošty)



Účtovná skupina - sa priradí podľa kategórie. Kategórie poštových služieb sú 3 POSTAGE,
DELIVERY_INFO_AND_SHREDDING, LETTER_CREATION

Jednotlivé cenníkové položky sú zaradené do vyššie uvedených kategórií. Nakoľko názvy kategórií majú
dlhé názvy, bude potrebné v procese generovania faktúry ich transformovať na účtovné skupiny, ktoré
môžu mať kód maximálne na 3 znaky.
Príklad účtovných skupín:
Kkód

Názov skupiny

DEL

DELIVERY_INFO_AND_SHREDDING

LET

LETTER_CREATION

POS

POSTAGE



Predajná jednotková cena bude preberaná z cenníka NASES.



Jednotková cena v cenníku bude pre každú položku obsahovať jej platnosť od konkrétneho
dátumu.



DPH ( % DPH ) sa preberie zo vstupného súboru



Množstvo sa preberie zo vstupného súboru



Každá položka faktúry bude obsahovať informáciu URI. Tento údaj bude mať význam pri tlači
faktúry, v prípade, že pre jedno IČO bude existovať viac URI.

Vygenerované faktúry budú viditeľné v menu Evidencie – Faktúry a dobropisy budú viditeľné v menu
Evidencie – Dobropisy. Tieto fakturačné doklady nebude možné opravovať.
V prípade, že faktúra obsahuje aj nenulovú DPH, výpočet hodnoty faktúry sa bude realizovať tak, že sa
vypočíta:
Evidencia faktúr



Základ DPH za sadzbu DPH = ∑ množstvo* predajná cena bez DPH zo všetkých položiek
s rovnakou sadzbou DPH



Hodnota DPH za sadzbu DPH = (základ DPH za sadzbu DPH * ( sadzba DPH /100)) zaokrúhlené
na 2 des.miesta



Celková hodnota faktúry = ∑ všetkých základov dane po sadzbách + hodnôt DPH po sadzbách

Strana č. 9 z 19

Pre potreby tlače faktúry bude potrebné vytvoriť tlačovú zostavu faktúry podľa definovaných
požiadaviek.
Tlač faktúr

Tlačový výstup faktúry bude obsahovať len sumárnu hodnotu faktúry vyjadrenú jednou položkou.
Podrobný zoznam položiek faktúry sa bude tlačiť ako príloha s medzisúčtami za URI a so záverečnou
sumou za faktúru. Tlačový výstup faktúry a prílohy bude predmetom podrobnejšej detailnej špecifikácie
podľa požiadaviek NASES.
Odosielanie fakturačných dokladov bude štandardná funkčnosť fakturácie vo všetkých evidenciách.
Predpokladom je, že odberateľ (príjemca faktúry) bude mať v menu Číselníky - Partneri - karta
Spojenia na kontaktnú osobu - zaevidovanú e-mailovú adresu pre druh spojenia e-mail a nastavený
druh dokladu ( Odb.faktúru).
Ďalej bude potrebné nastaviť parametre e-mailovej komunikácie v aplikácií.
Proces odosielania faktúr e-mailom verejný obstarávateľ požaduje realizovať dvomi spôsobmi:


Jednotlivo - iba jeden fakturačný doklad



Hromadne – označené alebo vyfiltrované fakturačné doklady

Odoslanie fakturačných dokladov jednotlivo
V menu Evidencie - Faktúry/ dobropisy bude možné odosielať faktúry/dobropisy e-mailom jednotlivo
Odosielanie faktúr emailom

aktivovaním podslužby.
Odoslanie fakturačných dokladov hromadne
Pre hromadné odosielanie faktúr/ dobropisov e-mailom bude slúžiť podslužba, ktorá bude prístupná
v každej z evidencií:
Pred aktivovaním podslužby Odoslanie e-mailu pre hromadné odoslanie faktúr e-mailom bude
potrebné vyfiltrovať alebo označiť fakturačné doklady, ktoré sa budú odoslať e-mailom.
Faktúra/dobropis sa vygeneruje do PDF súboru s možnosťou ju podpísať elektronickým podpisom
a takto sa uloží ako príloha do e-mailu, ktorý sa odošle odberateľovi. V prípade, že existuje pre jedného
odberateľa vystavených viac faktúr, tieto sa zapíšu do jedného PDF súboru, pričom budú označené
ako dávka faktúr.
Počas odosielania faktúr e-mailom sa bude vytvárať protokol odosielania e-mailov.

Evidencia e-mailov
odoslaných faktúr

V aplikácii FAK bude možné evidovať odoslané e-maily s faktúrami/dobropismi.
Evidencia odoslaných emailov bude obsahovať všetky potrebné informácie vrátane prílohy, ktorú si
môže obsluha zobraziť. Koľkokrát bola faktúra odoslaná e-mailom toľkokrát bude zaevidovaná
v prehľade odoslaných e-mailov.
Po vygenerovaní fakturačných dokladov (faktúr/ dobropisov) sa fakturačné doklady nebudú účtovať
(nevytvoria účtovné zápisy) automaticky. Označia sa vygenerované faktúry a spustí sa hromadné
zaúčtovanie, ktoré bude v každej evidencii, v ktorej sa fakturačné doklady účtujú.
Zaúčtovanie (vytvorenie účtovných zápisov) bude realizované v existujúcom IS verejného obstarávateľa
na základe účtovnej tabuľky. Účtovná tabuľka prestavuje predpis, ako sa má fakturačný doklad
zaúčtovať. Na to aby bolo možné správne zaúčtovať tržby je potrebné, aby položky fakturačných

Účtovanie fakturačných dokladov obsahovali informáciu o účtovnej skupine. Účtovná skupina môže predstavovať analytický
účet tržieb. V prípade poštových služieb prichádzajú do úvahy 3 kategórie poštových služieb a tak sa
dokladov
budú aj účtovať.
Príklad účtovných skupín:
Kód

Názov skupiny

DEL

DELIVERY_INFO_AND_SHREDDING

LET

LETTER_CREATION

POS

POSTAGE

Výmaz faktúry/ dobropisu
Po výmaze sa v prenosovej tabuľke vymaže informácia o vystavení faktúry/ dobropisu a pri ďalšom
generovaní faktúr bude opäť tento záznam zahrnutý.
Pravidlá a obmedzenia

Opakované načítanie toho istého XML súboru
Systém neumožní opakované načítanie tých istých údajov.
Oprava faktúry/ dobropisu
Nebude povolená.

Strana č. 10 z 19

Pre správnu realizáciu riešenia platia nasledovné predpoklady:
• Vstupný súbor XML:

Predpoklady

-

prešiel formálnou kontrolou mimo existujúceho IS

-

bude mať vždy jednoznačný názov

-

bude umiestnený na prístupnom mieste v internej sieti NASES

• Partner je zaevidovaný v existujúcom IS vrátane
-

URI (Unique resource Identifier) identifikačného údaja

-

informácie fakturovať A/N

-

informácie, že je s ním uzavretá zmluva

Strana č. 11 z 19

Príloha č. 2

Harmonogram plnenia
Fáza

Popis

Termín

Zodpovedný

ASAP po podpise zmluvy

NASES

0

Dodanie certifikátu pre prístup do IAM

1

Vývoj riešenia na základe špecifikácie v prílohe č.1.

19.11.2018

Softip

2

Dodanie riešenia do testovacej prevádzky, zaškolenie kľúčových používateľov

20.11.2018

Softip

3

Akceptačné testy

29.11.2018

4

Akceptácia riešenia

30.11.2018

NASES

5

Školenie používateľov

05.12.2018

Softip

6

Príprava na ostrú prevádzku

07.12.2018

Softip

7

Zahájenie ostrej prevádzky

11.12.2018

NASES,
Softip

NASES,
Softip

Strana č. 12 z 19

Príloha č. 3

Miesto plnenia
Miestom plnenia podľa tejto Zmluvy je detašované pracovisko Objednávateľa na adrese:
Národná agentúra pre sieťové a elektronické služby
BC Omnipolis
Trnavská cesta 100/II
821 01 BRATISLAVA
a pokiaľ to povaha plnenia tejto zmluvy umožňuje, je poskytovateľ oprávnený poskytovať služby aj vzdialeným prístupom
alebo inak z miesta odlíšeného od miesta plnenia

Strana č. 13 z 19

Príloha č. 4

Kalkulácia ceny plnenia

Etapa

Cena za etapu

Termín fakturácie

bez DPH

Vývoj riešenia, akceptácia riešenia

30.11.2018

17 680,00 EUR

Školenie používateľov a nasadenie do ostrej prevádzky

20.12.2018

5 000,00 EUR

Celková cena za plnenia Diela

22 680,00 EUR

Cenová rekapitulácia
Celková cena diela bez DPH

DPH (20%)

Celková cena diela s DPH

22 680,00 EUR

4 536,00 EUR

27 216,00 EUR

Cena za práce nad rámec predmetu plnenia diela
Pre

tieto

práce

je

definovaná

denná

sadzba.

Minimálne

odpracovaný

rozsah

je

jeden

(1)

deň.

Dňom sa rozumie 8 pracovných hodín vykonaných vzdialeným pripojením, alebo 6 pracovných hodín na mieste u
Objednávateľa. Táto sadzba je platná do konca dodania projektu podľa tejto zmluvy.
Rozsah prác bude odsúhlasený Objednávateľom. Takto odsúhlasený rozsah prác bude fakturovaný Zhotoviteľom jedenkrát
mesačne, spravidla k poslednému dňu v mesiaci.
Sadzba definovaná pre účely tejto zmluvy je 500 eur/deň.
Ak nie je stanovené inak, ceny sú stanovené v eurách (€) a bez DPH

Strana č. 14 z 19

Príloha č. 5

Štandardné zmluvné formuláre
VZOR - Akceptačný protokol služieb
SOFTIP, a. s.

Národná agentúra pre sieťové a elektronické služby

so sídlom Business Center Aruba, Galvaniho 7/D

so sídlom Kollárova 8

Bratislava 821 04

Trnava 917 02

Číslo OP

Projekt číslo:

Objednávateľ svojím podpisom potvrdzuje prevzatie časti (etapy) Diela v zmysle čl. 2 ods. 2.1 Zmluvy:
Typ služby

Cena celkom bez DPH

Podpísaním tohto Akceptačného protokolu vzniká Poskytovateľovi právo fakturovať cenu, uvedenú v čl. 5 ods. 5.1. Zmluvy za
služby prevzaté týmto Akceptačným protokolom.
Poznámky k prevzatiu:

Akceptačný protokol tvorí neoddeliteľnú súčasť Zmluvy č. xx-2018/xx-xxx
Podpisy:
Za SOFTIP, a.s.:

Za Objednávateľa:

Dátum:

Dátum:

Podpis:

Podpis:

Meno:

Meno:

Funkcia:

Funkcia:

Strana č. 15 z 19

Príloha č. 6

Oprávnené osoby
Za Zhotoviteľa
Projektový manažér:
Za Objednávateľa
Koordinátor:
Riadiaca komisia
Meno a priezvisko:

Meno a priezvisko:

Meno a priezvisko:

Meno a priezvisko:

ORGÁNY RIADENIA PROJEKTU A ICH ČINNOSŤ POČAS PROJEKTU
1.

DEFINÍCIE POJMOV

Koordinátor – je pracovník určený Objednávateľom, ktorý zaisťuje zabezpečenie zdrojov a kapacít Objednávateľa potrebných
pre riadne plnenie projektu. Zaisťuje aj aktívnu súčinnosť a spoluprácu zamestnancov Objednávateľa v spoločných pracovných
tímoch.
Projektový manažér – je pracovník vymenovaný Zhotoviteľom, ktorý riadi práce na projekte. Zaisťuje detailné plánovanie,
koordináciu a kontrolu všetkých činností vykonávaných v rámci projektu.
Riadiaca komisia – je vrcholný rozhodovací a riadiaci orgán projektu. Oprávnené osoby, určené zmluvnými stranami, sú členmi
riadiacej komisie. Zriadenie Riadiacej komisie je na dohode zmluvných strán.
2.

ORGÁNY RIADENIA PROJEKTU

Plnenie zmluvných strán podľa Zmluvy bude riadené orgánmi riadenia projektu stanovenými touto prílohou.
Zmluvné strany menujú projektového manažér, koordinátora a v prípade dohody riadiacu komisiu, ako orgány riadenia
projektu, ktorých právomoc je stanovená ďalej.
Členovia riadiacej komisie sú menovaní po vzájomnej dohode zmluvných strán. Zoznam členov riadiacej komisie, projektového
manažéra a koordinátora je uvedený v tejto prílohe Zmluvy.
Ďalšie orgány riadenia projektu, najmä zmenovú komisiu, menuje v prípade potreby riadiaca komisia.
Zmeny v orgánoch riadenia projektu podľa bodu je príslušná zmluvná strana povinná oznámiť druhej strane najneskôr na
najbližšom nasledujúcom rokovaní riadiacej komisie.
3.

RIADIACA KOMISIA

Riadiaca komisia je vrcholným rozhodovacím a dozorným orgánom projektu. Úlohou riadiacej komisie je vytvárať podmienky
pre úspešnú realizáciu jednotlivých častí projektu.
Riadiaca komisia prerokúva záležitosti a prijíma svoje rozhodnutia v súlade s ďalej stanovenými podmienkami. Riadiaca
komisia nie je oprávnená meniť Zmluvu.
Riadiaca komisia schvaľuje Implementačný projekt.
V ďalšom priebehu jednotlivých častí projektu riadiaca komisia:
- odporúča zmeny Zmluvy. Všetky zmeny Zmluvy musia byť podpísané štatutárnymi orgánmi oboch zmluvných strán alebo nimi
splnomocnenými zástupcami,
- rozhoduje o konečnej akceptácii a podpise Akceptačných protokolov,
- kontroluje a sleduje priebeh a postup plnenia Zmluvy, plnenie cieľov a harmonogramu projektu,
- predkladá štatutárnym orgánom zmluvných strán na rozhodnutie situácie, ktoré presahujú právomoci riadiacej komisie (najmä podpisy
dodatkov k Zmluve, výnimočné situácie, nemožnosť prijať rozhodnutie),
- ukladá svojim členom úlohy, ktoré z titulu ich funkcií v organizačnej štruktúre zmluvných strán môžu podporiť plnenie.

Rokovania alebo časti rokovania riadiacej komisie sa môžu so súhlasom riadiacej komisie zúčastniť i ďalšie osoby. Takéto
osoby sa však nezúčastňujú rozhodovania riadiacej komisie. Člen riadiacej komisie môže byť na základe plnej moci zastúpený
inou osobou. V takejto plnej moci musí byť uvedené, pre aké konkrétne rokovania riadiacej komisie bola udelená.
Strana č. 16 z 19

Zasadania riadiacej komisie sa konajú po dobu trvania projektu. Riadne rokovania riadiacej komisie môžu zvolať projektový
manažér alebo koordinátor. Riadne zasadania riadiacej komisie môžu byť zvolávané aj na predchádzajúcom rokovaní riadiacej
komisie. Riadne rokovanie riadiacej komisie sa písomne potvrdí najmenej tri (3) pracovné dni vopred. Mimoriadne rokovanie
riadiacej komisie môže zvolať ktorýkoľvek člen riadiacej komisie, rokovanie riadiacej komisie sa v takomto prípade koná
najskôr tretí (3) pracovný deň po takomto zvolaní.
Riadiaca komisia je uznášaniaschopná, ak sú na jej rokovaní prítomní všetci jej členovia, alebo boli všetci členovia riadne
pozvaní a rokovania sa zúčastní nadpolovičná väčšina za každú zo zmluvných strán. Riadiaca komisia prijíma rozhodnutia
konsenzuálne, t.j. zhodou všetkých prítomných členov riadiacej komisie.
Z rokovania riadiacej komisie sa robia zápisy prerokovaných skutočností, ktoré odsúhlasia a podpíšu obidve zmluvné strany.
V prípade, že riadiaca komisia nebude schopná prijať konkrétne rozhodnutia, a to ani na opakovanom zasadaní, predloží daný
problém na rozhodnutie štatutárnym orgánom zmluvných strán.
4.

PROJEKTOVÝ MANAŽÉR

Projektový manažér riadi práce na projekte. Projektový manažér detailne plánuje, koordinuje a kontroluje všetky činnosti
vykonávané v rámci projektu.
Projektový manažér zaisťuje zabezpečenie zdrojov/kapacít Zhotoviteľa, potrebných pre riadne plnenie projektu a za
spoluprácu v spoločných tímoch pracujúcich na jednotlivých častiach riešenia.
Projektový manažér je oprávnený zadávať úlohy a vymáhať ich plnenie pracovníkmi určenými zmluvnými stranami na
spoluprácu v spoločných pracovných tímoch a na riešení jednotlivých častí plnenia.
Projektový manažér najmä zaisťuje:
- celú realizáciu jednotlivých častí projektu v rámci schválených cieľov a rozsahu a za plnenie Zmluvy podľa jej ustanovení,
- dodržanie termínov podľa schváleného harmonogramu, dosiahnutie akceptačných kritérií a kvality riešenia.

Projektový manažér má právo vyžiadať si od členov jednotlivých tímov odovzdávanie pravidelných alebo nepravidelných
informácií o ich činnosti. Členovia takých tímov sú povinný také informácie poskytnúť, a to bez zbytočného omeškania po
vyžiadaniu Projektového manažéra.
Projektový manažér je povinný odovzdávať pravidelné správy o priebehu plnenia riadiacej komisii na jej zasadaní.
Projektový manažér je povinný viesť dokumentáciu projektu a dohliadať na dodržiavanie projektových postupov a procedúr,
definovaných v Implementačnom projekte.
5.

KOORDINÁTOR

Koordinátor zaisťuje zabezpečenie zdrojov/kapacít objednávateľa potrebných pre riadne plnenie projektu a za ich aktívnu
súčinnosť a spoluprácu so Zhotoviteľom v spoločných tímoch pracujúcich na jednotlivých riešeniach.
Koordinátor zaisťuje:
- zabezpečenie potrebných zdrojov/kapacít Objednávateľa v požadovanej kvalite a rozsahu podľa harmonogramu,
- riešenie bežných problémov pri využívaní zdrojov,
- zabezpečenie potrebnej technickej infraštruktúry pre využitie vyčlenených zdrojov,
- detailne plánuje, koordinuje a kontroluje všetky činnosti vykonávané v rámci tímov, ktoré sú tvorené len pracovníkmi Objednávateľa a k
plneniu úloh, ktoré sú úplne v kompetencii Objednávateľa.

Objednávateľ sa zaväzuje, že koordinátor pri otvorení projektu predloží splnomocnenie štatutárneho orgánu Objednávateľa v
rozsahu činností uvedených v bode 5. s platnosťou až do ukončenia diela.

Strana č. 17 z 19

Príloha č. 7

Minimálny rozsah súčinnosti Objednávateľa
Pre riadne zhotovenia Diela sa Objednávateľ zaväzuje poskytnúť dodávateľovi súčinnosť, a to najmä:

1.

Objednávateľ najmä poskytne Zhotoviteľovi informácie a podklady potrebné k riadnemu zhotoveniu Diela,
špecifikáciu všetkých požiadaviek na vlastnosti a funkčnosť Diela, technické a organizačné údaje týkajúce sa
Objednávateľa a jeho partnerov, ako aj ďalšie relevantné podklady (ďalej len „informácie“). Zhotoviteľ nie je
zodpovedný za vady Diela spôsobené nesprávnym alebo nekonkrétnym zadaním či požiadavkami Objednávateľa.

2.

Objednávateľ je povinný plniť riadne a včas záväzky, ktoré preňho vyplývajú z tejto zmluvy, najmä záväzky týkajúce
sa odovzdávania a preberania Diela.

3.

Objednávateľ sa zaväzuje zaistiť na svoje náklady všetky potrebné predpoklady pre riadne zhotovovanie Diela
Zhotoviteľom, a to najmä pracovné miesto pre prácu tímu Zhotoviteľa.

4.

Objednávateľ sa zaväzuje zaistiť potrebnú súčinnosť prostredníctvom svojich pracovníkov s potrebnou kvalifikáciou
a skúsenosťami v dostatočnom počte.

5.

Objednávateľ sa zaväzuje umožniť Zhotoviteľovi a jeho pracovníkom plný prístup k vlastnému softvérovému a
hardvérovému vybaveniu a k automatizovanému i neautomatizovanému informačnému systému v rozsahu
nevyhnutnom pre riadne plnenie zmluvných záväzkov Zhotoviteľa, a to aj pomocou diaľkového prístupu.

6.

Objednávateľ sa zaväzuje poskytnúť súčinnosť podľa tejto Zmluvy i subdodávateľom Zhotoviteľa. Pokiaľ bude
súčasťou plnenia podľa tejto Zmluvy taktiež realizácia väzieb na aplikácie tretích strán alebo realizácia väzieb na iný
informačný systém, ktorého dodávka nie je súčasťou plnenia podľa tejto Zmluvy, zaistí Objednávateľ na svoje náklady
s dodávateľmi týchto systémov koordináciu potrebnú pre splnenie predmetnej časti plnenia.

Strana č. 18 z 19

Príloha č. 8

Všeobecné obchodné podmienky SOFTIP

Strana č. 19 z 19

