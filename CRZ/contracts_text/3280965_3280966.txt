ZMLUVA O DIELO
Služby inštalácie a konfigurácie dokumentačného informačného systému
zabezpečujúcemu elektronické spracovanie spisov a administratívnych procesov na
platforme Fabasoft eGOV-Suite
Zhotoviteľ:

obchodné meno: DWC Slovakia a.s.
sídlo: Mlynské nivy 71
zapísaný v registri: Okr. Súd BA I, oddiel Sa, vložka č. 4134/B
štatutárny zástupca: Ing. Peter Axamít, predseda predstavenstva
IČO: 35 918 501
DIČ: 2021942307
IČ DPH: SK2021942307
bankové spojenie: Tatra banka a.s., Bratislava
Objednávateľ:

obchodné meno: Pôdohospodárska platobná agentúra
sídlo: Hraničná 12, 815 26 Bratislava
štatutárny zástupca: Ing. Juraj Kožuch, PhD., generálny riaditeľ
IČO: 307 94 323

bankové spojenie: Štátna pokladnica Bratislava
IBAN SK32 8180 0000 0070 0011 6152
uzatvárajú túto

zmluvu o dielo
podľa § 536 a nasl. zákona č. 513/1991 Zb. Obchodný zákonník v znení neskorších predpisov

Strana 1 / 14

Úvodné ustanovenia
1.1. Objednávateľ a zhotoviteľ uzatvárajú zmluvu na realizáciu plnenia s názvom: „Služby inštalácie
a konfigurácie dokumentačného informačného systému zabezpečujúcemu elektronické
spracovanie spisov a administratívnych procesov na platforme Fabasoft eGOV-Suite“ (ďalej len
„zmluva“).
1.2. Objednávateľ týmto vyhlasuje, že je spôsobilý túto zmluvu uzatvoriť a plniť záväzky v nej
obsiahnuté a že mu nie sú známe žiadne okolnosti, ktoré by ovplyvnili jeho oprávnenosť.
1.3. Zhotoviteľ týmto vyhlasuje, že je spôsobilý túto zmluvu uzatvoriť a plniť záväzky v nej
obsiahnuté. Objednávateľ a zhotoviteľ súhlasne spoločne vyhlasujú, že všetky vyhlásenia a
prílohy pripojené ako podklady pre uzatvorenie tejto zmluvy a doklady a údaje v nich
obsiahnuté, ktoré tvoria súčasť tejto zmluvy sú pravdivé a zostávajú účinné pri podpise zmluvy
v nezmenenej forme.

ČLÁNOK 2

Predmet zmluvy

2.1. Predmetom zmluvy je záväzok zhotoviteľa zhotoviť dielo v rozsahu uvedenom v Prílohe č.1
tejto Zmluvy, ktorá obsahuje detailný opis predmetu diela (ďalej len ako „dielo“) a riadne
zhotovené dielo odovzdať objednávateľovi a záväzok objednávateľa riadne zhotovené dielo
prevziať a zaplatiť za jeho zhotoveniedohodnutú cenu.
2.2. Zmluvné strany sa zaväzujú, že pri plnení záväzkov, ktoré im vyplývajú z tejto Zmluvy sa
budú rešpektovať, vynaložia všetko úsilie podľa svojich najlepších možností a
schopností na dosiahnutie účelu tejto Zmluvy, že poskytnú potrebnú súčinnosť druhej
Zmluvnej strane tejto Zmluvy, a že nebudú vyvíjať také kroky a zdržia sa všetkých takých
aktivít, ktoré by narušili ciele a zámery tejto Zmluvy resp. inej zmluvy, ktorá bola alebo bude
uzatvorená medzi Zmluvnými stranami za účelom plnenia záväzkov Zmluvných strán z tejto
Zmluvy.
2.3. Miesto realizácie zmluvného plnenia je pracovisko objednávateľa:
a) Pôdohospodárska platobná agentúra, Hraničná 12, 821 05 Bratislava

ČLÁNOK 3

Lehota na zhotovenie diela

3.1. Zhotoviteľ sa v zmysle tejto Zmluvy zaväzuje na svoje náklady a na svoje
nebezpečenstvo zhotoviť Dielo v zmysle schváleného Harmonogramu oboma zmluvnými
stranami na úvodnom riadiacom výbore projektu, ktorý bude tvoriť neoddeliteľnú súčasť
zmuvy o dielo, avšak najneskôr do 4. kalendárnych mesiacov od podpisu zmluvy..
3.2. Zhotoviteľ nebude v omeškaní, ak záväzok na plnenia, alebo činnosti podľa tejto zmluvy
nemohol riadne a včas splniť pre okolnosti, ktoré po uzavretí tejto zmluvy vznikli v dôsledku
ním nepredvídateľných a neodvrátiteľných skutočností mimoriadnej povahy (vyššia moc, napr.
povodeň, zemetrasenie, niečo, čo nemožno ovplyvniť; neprekonateľná prekážka,
neodvratiteľná, neovplyvniteľná udalosť) a ak mu objednávateľ neposkytneme potrebnú
súčinnosť - lehoty pre plnenia, alebo činnosti zhotoviteľa podľa tejto zmluvy sa predlžia o dobu
zodpovedajúcu dobe trvania takýchto okolností.

Strana 2 / 14

ČLÁNOK 4

Povinnosti objednávateľa

4.1. Objednávateľ poskytne na požiadanie Poskytovateľovi všetky informácie, ktoré má k
dispozícii a sú potrebné na realizáciu plnení podľa Zmluvy.
4.2. Objednávateľ sa zaväzuje, že pre riadne plnenie záväzkov zhotoviteľa z tejto zmluvy a pre
kontinuálny postup prác na predmete zmluvy poskytne zhotoviteľovi potrebnú súčinnosť.

ČLÁNOK 5

Povinnosti zhotoviteľa

5.1. Zhotoviteľ je povinný pri plnení tejto zmluvy postupovať na vysokej profesionálnej
úrovni, so všetkou odbornou starostlivosťou, ktorú možno pri poctivom obchodnom styku
a realizácii predmetu zmluvy od zhotoviteľa požadovať a riadne a včas plniť všetky svoje
povinnosti podľa zmluvy a dodržiavať počas zmluvného plnenia administratívne nariadenia
objednávateľa, ktoré nie sú v rozpore so zmluvou a ktoré podmieňujú priebeh a okolnosti
zmluvného plnenia.
5.2. Zhotoviteľ je povinný okamžite informovať Objednávateľa o všetkých skutočnostiach, ktoré by
mohli mať za následok omeškanie plnenia.
5.3. Zhotoviteľ je povinný vykonať Dielo prostredníctvom svojich odborných a kvalifikovaných
zamestnancov v dohodnutom rozsahu a termínoch.
5.4. Zhotoviteľ zaobchádza so všetkými vecami a informáciami, ktoré obdrží v súvislosti s
plnením tejto zmluvy, ako s dôvernými a bez predchádzajúceho písomného súhlasu
objednávateľa nesmie takéto veci alebo informácie sprístupniť tretej osobe – v zmysle
ČLÁNOK 7 – Dôvernosť informácií, obchodné tajomstvo.

ČLÁNOK 6

Vzťahové dojednania a formy komunikácie

6.1. Zmluvné strany sa dohodli, že ich vzájomná komunikácia súvisiaca s predmetom
zmluvného plnenia si pre svoju záväznosť vyžaduje písomnú alebo elektronickú formu
prostredníctvom doporučenej zásielky na adresy totožné s adresami zmluvných strán
uvedenými v záhlaví zmluvy, pričom sa zaväzujú bezodkladne oznámiť druhej zmluvnej strane
akúkoľvek zmenu svojich kontaktných údajov pre účely takejto komunikácie.
6.2. V prípade, ak si zmluvná strana neprevezme zásielku, zasielanú doporučenou poštou a
uloženú na pošte, piaty deň od uloženia na pošte sa bude považovať za deň doručenia zásielky,
aj keď sa adresát o obsahu uloženej zásielky nedozvedel. Pokiaľ nemožno zásielku doručiť
adresátovi a zásielka nebola uložená na pošte, zásielka sa považuje za doručenú momentom
jej vrátenia odosielateľovi. To neplatí, ak zásielka nebola riadne doručená z dôvodov na strane
pošty alebo inej tretej strany.
6.3. Každá správa, protokol, výkaz, súhlas, schválenie, alebo rozhodnutie, ktoré sa požaduje ako
doklad o plnení predmetu zmluvy, sa vyhotovia, pokiaľ nie je stanovené inak, v písomnej
forme.
6.4. Objednávateľ pre účely tejto zmluvy určuje, že vzájomná písomná komunikácia súvisiaca s
touto zmluvou na základe bodu 6.1 môže prebiehať aj elektronicky prostredníctvom emailu.
Strana 3 / 14

6.5. Pre elektronickú formu komunikácie prostredníctvom emailu formu komunikácie sa zmluvné
strany zaväzujú vzájomne písomne oznámiť svoje emailové adresy, (vrátane ich zmien), ktoré
budú v rámci tejto formy komunikácie pre účely zmluvného plnenia záväzne používať s
uvedením v komunikačnej matici k zmluve.
6.6. Zmluvné strany si zároveň dohodli ako mimoriadny spôsob doručovania písomných
zásielok doručovanie osobne formu alebo prostredníctvom kuriéra; takéto doručenie je možné
výlučne cez podateľňu, prípadne oficiálne určené miesto na spôsob preberania, a len
v úradných alebo dispozičných hodinách oznámených si zmluvnými stranami navzájom
alebo zverejnených verejne prístupným spôsobom.
6.7. Pre obidve zmluvné strany je záväzná vzájomná komunikácia v slovenskom jazyku, keďže
v zmysle určenia touto zmluvou sa akákoľvek projektová dokumentácia vyžaduje v
slovenskom jazyku. Výnimku môžu tvoriť jedine nepovinne dokladané dokumenty z druhej
úrovne organizácie projektu, pokiaľ zmluvná strana nevyžiada ich autorizovaný preklad.

ČLÁNOK 7

Dôvernosť informácií, obchodné tajomstvo

7.1. Pre účely a v rámci plnenia predmetu zmluvy sa vzájomne vymieňané a s predmetom
plnenia súvisiace informácie považujú za dôverné (ďalej len „dôverná informácia”). Za dôverné
sa považujú najmä informácie spadajúce do rozsahu obchodného tajomstva zhotoviteľa
podľa § 17 Obchodného zákonníka (teda všetky skutočnosti obchodnej, výrobnej alebo
technickej povahy súvisiace s podnikom zhotoviteľa, ktoré majú skutočnú alebo aspoň
potenciálnu materiálnu alebo nemateriálnu hodnotu, nie sú v príslušných obchodných
kruhoch bežne dostupné, majú byť podľa vôle zhotoviteľa utajené a zhotoviteľ
zodpovedajúcim spôsobom ich utajenie zabezpečuje). Za dôverné sa podľa vôle zhotoviteľa
považujú najmä všetky cenové a technické informácie, ktoré sú súčasťou tejto zmluvy, ďalej
know-how, štruktúra a hospodárske výsledky zhotoviteľa, jeho majetok, pohľadávky a
záväzky, stratégie a plány a informácie týkajúce sa predmetov chránených duševným
vlastníctvom. Za dôverné sa považujú tiež informácie zmluvnou stranou ako pôvodcom takto
výslovne označené.
7.2. Objednávateľ a zhotoviteľ sa zaväzujú, že bez písomného súhlasu druhej zmluvnej strany
akékoľvek dôverné informácie, zverené si navzájom pred, počas zmluvného plnenia, ako i v
rámci druhej a ďalších vzťahových úrovní pri plnení predmetu tejto zmluvy,
nesprístupnia tretím stranám ani ich nepoužijú na iné účely ako na účely plnenia predmetu
tejto zmluvy a/alebo pre výkon práv vyplývajúci zo záväzkového vzťahu v rámci tejto
zmluvy resp. zo záväzkového vzťahu vzniknutého v súvislosti s touto zmluvou.
7.3. Za porušenie záväzku z bodu 7.2 sa nepovažuje poskytnutie informácii v zmysle zákona č.
211/2000 Z. z. o slobodnom prístupe k informáciám a o zmene a doplnení niektorých zákonov
(zákon o slobode informácií) v znení neskorších predpisov v rozsahu nevyhnutne
potrebnom na základe uvedenej legislatívy. V prípade, ak bude zmluvná strana oslovená
treťou stranou na poskytnutie informácií podľa platných právnych predpisov (napr. podľa
spomínaného zákona č. 211/2000 Z. z. o slobodnom prístupe k informáciám a o zmene a
doplnení niektorých zákonov (zákon o slobode informácií) v znení neskorších predpisov),
bezodkladne bude o tejto požiadavke informovať druhú zmluvnú stranu, konzultovať s ňou
rozsah poskytovaných informácií a postupovať s ňou v úzkej súčinnosti tak, aby boli
žiadateľovi poskytnuté informácie len v rozsahu nevyhnutnom na splnenie zákonných
povinností a aby v žiadnom prípade nedošlo k poskytnutiu informácií, ktoré majú dôverný
charakter (v prípade potreby druhej zmluvnej strane umožní i využitie prípadných zákonných
prostriedkov na obranu proti žiadosti o poskytnutie informácií, ktoré sa v zmysle tejto zmluvy
Strana 4 / 14

považujú za dôverné); kópiu poskytnutia informácií vrátane príloh poskytne druhej zmluvnej
strane.
7.4. Ak zmluvná strana poskytne alebo sprístupní druhej zmluvnej strane dôvernú informáciu, touto
zmluvou je implicitne udelený súhlas na narábanie, postúpenie alebo sprístupnenie takejto
dôvernej informácie pre nasledujúce vymedzené prípady:
a) ak treťou osobou budú zamestnanci tejto zmluvnej strany, jej štatutárny orgán alebo
člen jej štatutárneho alebo iného jej nadriadeného orgánu,
b) ak na to bude povinná podľa všeobecne záväzného právneho predpisu alebo podľa
vykonateľného rozhodnutia, opatrenia alebo výzvy príslušného orgánu verejnej moci,
c) ak to bude potrebné v súdnych, rozhodcovských, správnych a iných obdobných
konaniach,
d) ak treťou osobou bude osoba, ktoré vo vzťahu k poskytnutým alebo sprístupneným
informáciám bude mať zákonom uloženú povinnosť zachovávania mlčanlivosti,
e) ak treťou osobou bude osoba, ktorej plnenia zhotoviteľ použije na plnenie povinností zo
záväzkového vzťahu z tejto zmluvy alebo zo záväzkového vzťahu vzniknutého v
súvislosti s touto zmluvou (subdodávatelia a partnerské spoločnosti druhej a
ďalších vzťahových úrovní pri plnení predmetu zmluvy), avšak v tomto prípade musí
tretia strana písomne prevziať záväzok ochrany poskytnutých alebo
sprístupnených informácií v zmysle určenom touto zmluvou,
f)

ak pôjde o poskytnutie alebo sprístupnenie časti dôvernej informácie
prostredníctvom určeného zástupcu ktorejkoľvek zmluvnej strany v rozsahu
minimálne potrebnom pre účely referencií, propagácie alebo informovania
verejnosti, v súlade s legislatívou ES a SR; takýto zástupca musí byť riadne poučený o
povinnostiach týkajúcich sa dôverných informácií a bude zaviazaný povinnosťou
mlčanlivosti v rozsahu danom touto zmluvou,

7.5. Dôvernými informáciami v zmysle tejto zmluvy sú aj ustanovenia tejto zmluvy, jej
prílohy a zmeny a doplnenia obsiahnuté v prípadných dodatkoch, na ktorých sa zmluvné strany
v dôsledku potreby chrániť predmet plnenia pred jeho zmarením na vymedzenú dobu
dohodnú.
7.6. Zmluvné strany budú ochraňovať dôverné informácie druhej zmluvnej strany a to s
rovnakou starostlivosťou, s akou ochraňujú vlastné informácie rovnakého druhu, vždy však
najmenej v rozsahu primeranej odbornej starostlivosti.
7.7. Ochrana podľa tohto článku nebude povinnou vo vzťahu k pôvodne dôverným
informáciám, ktoré sa po súhlase s ich poskytnutím a sprístupnením stanú verejne
známymi spôsobom neporušujúcim ustanovenia zmluvy.
7.8. Zmluvné strany prehlasujú, že ak pri plnení záväzku vyplývajúceho z tejto zmluvy bude
potrebný prístup a narábanie s osobnými údajmi chránenými v zmysle zákona
č.428/2002 Z. z. o ochrane osobných údajov v znení neskorších predpisov, zaväzujú sa
zabezpečiť súhlas dotknutej osoby pre účely plnenia tejto zmluvy tak, aby mohli byť riadne
plnené povinnosti vyplývajúce z predmetu zmluvy.

ČLÁNOK 8

Odovzdanie a prevzatie plnenia

8.1. Záväzok Zhotoviteľa zhotoviť Dielo je splnený dňom odovzdania riadne zhotoveného Diela bez
vád a nedorobkov Objednávateľovi v lehote podľa Článku 3. Odovzdanie a prevzatie Diela
Strana 5 / 14

Zmluvné strany potvrdia podpísaním tzv. Akceptačného protokolu, ktorý tvorí Prílohu č.2 tejto
Zmluvy.
8.2. Pred prevzatím Diela je Objednávateľ oprávnený Dielo otestovať. V prípade, ak Objednávateľ
počas testovania zistí, že Dielo obsahuje vady a nedorobky, Objednávateľ je oprávnený Dielo
neprevziať a zároveň spíše zoznam vád a nedorobkov a určí Zhotoviteľovi lehotu na ich
odstránenie.
8.3. Odovzdaním diela podľa tohto článku sa dielo bude považovať za vykonané a jeho
predmet za odovzdaný objednávateľovi.
8.4. V prípade, že objednávateľ bez oprávneného dôvodu v rozpore s touto zmluvou
nepodpíše odovzdávací/preberací protokol vyhotovený podľa tejto zmluvy, považuje sa takýto
odovzdávací/preberací protokol za podpísaný a odovzdávané plnenie za objednávateľom
akceptované dňom jeho riadneho predloženia na podpis objednávateľovi.
8.5. Ak sa počas odovzdávacieho testu alebo odovzdávajúceho a preberacieho konania
vyskytnú iba také vady, ktoré nebudú znemožňovať užívať dielo, dielo sa prevezme s
výhradou. Delegáti obidvoch zmluvných strán, poverení projektovým riadením vzájomne
dojednajú primeranú lehotu na odstránenie vád. Prebratie predmetu dodávky s výhradou,
neoprávňuje Zhotoviteľa fakturovať dodanie predmetu plnenia.

ČLÁNOK 9

Licenčné podmienky

10.1. Zhotoviteľ záväzne vyhlasuje, že:
a)

vykonáva všetky majetkové práva k dielu v neobmedzenom rozsahu,

b)

dielo netrpí žiadnymi právnymi vadami,

c)

Autor alebo iný nositelia práv k dielu udelili súhlas so zásahom do svojich osobnostných
práv v zmysle ustanovenia § 18 ods. 5 zákona č. 185/20185 Z. z. Autorský zákon v znení
zákona č. 125/2016 Z. z. (ďalej len „Autorský zákon“) v rozsahu a v spôsobe, ktorý
zaručuje bezradné vykonanie a používanie Diela objednávateľom,

d)

poskytuje Objednávateľovi nevýhradnú, časovo a územne neobmedzenú licenciu na
použitie Diela na účely, na ktoré bolo vytvorené a v súlade s touto zmluvou.

ČLÁNOK 10

Cena za dielo a platobné podmienky

10.1. Celková zmluvná cena sa skladá z ceny za dodávku diela nasledovne :
 SW vybavenie vrátane inštalačných a konfiguračných prác na realizáciu diela: 45 200,EUR bez DPH,,
 Cena školenia: 4 300,- EUR bez DPH,,
 Cena celkom bez DPH: 49 500,- EUR; cena celkom vrátene DPH: 59 400,- EUR.
10.2. Cena za dielo tejto zmluvy je stanovená dohodou zmluvných strán v zmysle § 3 zákona
NR SR č. 18/1996 Z. z. o cenách v znení neskorších predpisov ako cena pevná. Cena platí
Strana 6 / 14

pri dodržaní kvalitatívnych a dodacích podmienok, stanovených vo verejnom obstarávaní,
v ponuke dodávateľa a podľa tejto zmluvy.
10.3. Zhotoviteľ si do ceny započítal všetky náklady spojené s dodaním predmetu zákazky a
licenciami.
10.4. Objednávateľ sa zaväzuje, že cenu za realizáciu predmetu zmluvy uhradí na základe
vystavenej faktúry so splatnosťou 30 dní od ich doručenia objednávateľovi. Právo fakturovať
vzniká prevzatím riadne zhotoveného diela.
10.5. Zhotoviteľ je oprávnený vystaviť faktúru a doručiť objednávateľovi najneskôr do troch dní
od prevzatia funkčného celku diela objednávateľom.
10.6. Faktúra zhotoviteľa bude uhradená bezhotovostným prevodom na bankový účet
zhotoviteľa, uvedený v záhlaví tejto zmluvy, pričom sa za deň zaplatenia považuje deň
odpísania peňažných prostriedkov z bankového účtu objednávateľa v prospech účtu
zhotoviteľa. Akúkoľvek zmenu bankových údajov v priebehu zmluvného plnenia je
zhotoviteľ povinný oznámiť neodkladne objednávateľovi.
10.7. Objednávateľ je oprávnený namietať vecnú ako aj formálnu správnosť fakturácie
zhotoviteľa v zmysle zabezpečenia zhody s požiadavkami na podmienky realizácie
projektu.
10.8. Faktúra vystavená Zhotoviteľom musí spĺňať náležitosti daňového dokladu v zmysle
platných predpisov v Slovenskej republike a obsahovať minimálne:


číslo faktúry



obchodné meno a sídlo, IČO, DIČ Zhotoviteľa



obchodné meno a sídlo, IČO, DIČ Objednávateľa



deň odoslania a deň splatnosti faktúry



číslo a názov zmluvy



názov finančného ústavu a číslo účtu Zhotoviteľa, na ktorý má byť platba
poukázaná



výška ceny bez dane v EUR, sadzba dane, fakturovaná suma celkom vrátane DPH



podpis oprávnenej osoby

ČLÁNOK 11

Zmluvné pokuty a sankcie

11.1. V prípade omeškania so zhotovením diela podľa bodu 3.1, prináleží objednávateľovi
zmluvná pokuta 0,05% zo zmluvnej ceny diela za každý deň omeškania. maximálne do 100%
zmluvnej ceny diela.
11.2. Zhotoviteľ nebude v omeškaní, ak záväzok na plnenia, alebo činnosti podľa tejto zmluvy
nemohol riadne a včas splniť pre okolnosti, ktoré po uzavretí tejto zmluvy vznikli v
dôsledku ním nepredvídateľných a neodvrátiteľných skutočností mimoriadnej povahy (vyššia
moc, napr. povodeň, zemetrasenie, niečo, čo nemožno ovplyvniť; neprekonateľná prekážka,
neodvratiteľná, neovplyvniteľná udalosť) – lehoty pre plnenia, alebo činnosti zhotoviteľa podľa
tejto zmluvy sa predĺžia o dobu zodpovedajúcu dobe trvania takýchto okolností. Za vyššiu moc
Strana 7 / 14

sa pokladajú skutočnosti, ktoré po uzavretí tejto zmluvy vznikli v dôsledku zmluvnou stranou
nepredvídateľných a neodvrátiteľných skutočností mimoriadnej povahy.
11.3. Zhotoviteľ nebude v omeškaní, ak mu Objednávateľ neposkytne požadovanú súčinnosť.
11.4. Dodaním predmetu plnenia podpísaním preberacích protokolov objednávateľ zodpovedá za
škodu spôsobenú neodborným zásahom do systémov.

ČLÁNOK 12

Zodpovednosť za škody a záruka

12.1. Zhotoviteľ zodpovedá za to, že predmet tejto zmluvy bude zhotovený podľa tejto zmluvy,
technických noriem a všeobecne záväzných právnych predpisov a že počas záručnej doby bude
mať vlastnosti dohodnuté v tejto zmluve.
12.2. Zodpovednosť za vady sa nevzťahuje na vady vzniknuté z dôvodu nesprávneho používania
diela alebo užívania v rozpore s pokynmi zhotoviteľa.
12.3. Zmluvné strany sa dohodli, že počas záručnej doby má objednávateľ právo požadovať a
zhotoviteľ povinnosť bezplatne odstrániť vady.
12.4. Nárok na odstránenie vád musí byť uplatnený písomne resp. elektronickou komunikáciou na
adresu zhotoviteľa uvedenú na prednej strane tejto zmluvy, prípadne na iné adresy písomne
oznámené zhotoviteľom objednávateľovi. Vady musia byť zrozumiteľne a dostatočne popísané.
12.5. Zhotoviteľ sa zaväzuje, že v každom konkrétnom prípade riadne reklamovanú vadu
odstráni spôsobom a v termíne určenom objednávateľom.
12.6. V prípade ak zhotoviteľ nezačne práce na odstránení vady plnenia alebo zmluvnú
podporu v dobe určenej objednávateľom, je objednávateľ v prípade akútnosti odstránenia
problému oprávnený zabezpečiť odstránenie vád treťou stranou, pričom sa tento stav bude
považovať za porušenie zmluvného plnenia zo strany zhotoviteľa a objednávateľovi
vzniká oprávnenosť refundácie vzniknutých nákladov a škôd takýmto porušením spôsobených.
12.7. Záručná doba na dielo je 24 mesiacov.
12.8. Celková výška náhrad škôd, ktoré si môže objednávateľ uplatniť podľa tejto zmluvy voči
zhotoviteľovi, predstavuje najviac 100% z ceny diela.

ČLÁNOK 13

Urovnanie sporov

13.1. Objednávateľ a zhotoviteľ vynaložia všetko úsilie, aby priateľsky a v dobrej vôli urovnali
akýkoľvek spor vzťahujúci sa na zmluvu, ktorý medzi nimi vznikne.
13.2. V prípade sporu si zmluvné strany navzájom písomne oznámia svoje stanovisko k
danému sporu a návrh riešenia, ktoré považujú za prijateľné. Ak to jedna zo zmluvných strán
považuje sa užitočné a oznámi to písomne druhej strane, zmluvné strany sa stretnú a pokúsia
sa daný spor urovnať.
13.3. Ak sa urovnanie sporu nedosiahne v primeranej lehote od doručenia prvej žiadosti o
mimosúdne urovnanie sporu, môže sa každá zmluvná strana obrátiť na príslušný súd.

Strana 8 / 14

ČLÁNOK 14

Ukončenie zmluvného vzťahu

14.1. Od tejto zmluvy možno odstúpiť iba v prípadoch uvedených v tomto článku zmluvy a
podľa podmienok uvedených v tomto článku zmluvy.
14.2. Ak zhotoviteľ bude v omeškaní s odovzdaním diela podľa bodu 3.1 tejto zmluvy
a dielo nedodá ani v lehote na to dodatočne určenej, objednávateľ môže odstúpiť od tejto zmluvy.
14.3. Ak objednávateľ bude v omeškaní s poskytnutím súčinnosti podľa tejto zmluvy a túto
súčinnosť neposkytne ani v dodatočnej lehote poskytnutej zhotoviteľom v dĺžke najmenej 40
dní, zhotoviteľ môže odstúpiť od tejto zmluvy.
14.4. Ak objednávateľ bude v omeškaní so zaplatením čiastky fakturovanej zhotoviteľom
podľa tejto zmluvy o viac ako 60 dní a tento záväzok nesplní ani v dodatočnej lehote
poskytnutej zhotoviteľom v dĺžke najmenej 30 dní, zhotoviteľ môže odstúpiť od tejto zmluvy.

ČLÁNOK 15

Záverečné ustanovenia

15.1. Neoddeliteľnou súčasťou tejto zmluvy sú prílohy:
Príloha č.1

Opis predmetu zákazky

Príloha č.2

Odovzdávací/akceptačný protokol

15.2. Okrem prípadov, kde táto zmluva alebo jej prílohy výslovne umožňujú inak, môžu byť
zmeny a doplnky tejto zmluvy vykonané len formou písomných a riadne očíslovaných
dodatkov, schválených a podpísaných oprávnenými zástupcami zmluvných strán.
15.3. Táto zmluva vrátane všetkých jej príloh, predstavuje úplnú dohodu zmluvných strán o
predmete tejto zmluvy a nahrádza všetky ústne i písomné dohody zmluvných strán, ktoré
nie sú v tejto zmluve a jej prílohách.
15.4. Zmluvné strany nie sú počas realizácie vecného plnenia podľa tejto zmluvy oprávnené bez
predchádzajúceho písomného súhlasu objednávateľa postúpiť akékoľvek svoje práva a
povinnosti, vyplývajúce z tejto zmluvy na tretiu stranu.
15.5. Všetky spory, ktoré vzniknú z tejto zmluvy, vrátane sporov o jej platnosť, výklad alebo
ukončenie sú zmluvné strany povinné prednostne riešiť vzájomnými zmierovacími
rokovaniami a dohodami . V prípade, že sa vzájomné spory zmluvných strán vzniknuté v
súvislosti s plnením záväzkov podľa zmluvy alebo v súvislosti s ňou nevyriešia, zmluvné
strany sa dohodli a súhlasia, že všetky spory vzniknuté zo zmluvy, vrátane sporov o jej
platnosť, výklad alebo ukončenie, budú riešené na miestne a vecne príslušnom súde
Slovenskej republiky podľa právneho poriadku Slovenskej republiky.
15.6. Účastníci tejto zmluvy po jej prečítaní prehlasujú, že súhlasia s jej obsahom a prílohami,
ktoré tvoria súčasť tejto zmluvy. Táto zmluva bola uzavretá podľa skutočnej a slobodnej vôle
účastníkov.
15.7. Zmluvné strany vyhlasujú, že si text tejto zmluvy riadne a dôsledne prečítali, jej obsahu a
právnym účinkom z nej vyplývajúcich porozumeli, ich zmluvné prejavy sú dostatočne jasné,
určité a zrozumiteľné, podpisujúce osoby sú oprávnené k podpisu tejto zmluvy a na znak
súhlasu ju podpísali.

Strana 9 / 14

15.8. Táto zmluva sa podpisuje v 4 (štyroch) vyhotoveniach, z ktorých každá zmluvná strana obdrží
po 2 (dve) vyhotovenia.
15.9. Táto zmluva je povinne zverejňovaná v zmysle § 5a zákona NR SR č. 211/2000 Z. z.
o slobodnom prístupe k informáciám a o zmene a doplnení niektorých zákonov v znení neskorších
predpisov v Centrálnom registri zmlúv vedenom Úradom vlády SR.
15.10. Táto zmluva nadobúda platnosť dňom podpisu oboma Zmluvnými stranami. V zmysle § 47a
ods. 1 zákona č. 40/1964 Zb. Občiansky zákonník v znení neskorších predpisov (ďalej len
„Občiansky zákonník“), táto zmluva je účinná dňom nasledujúcim po dni jeho zverejnenia.

v Bratislave .....................................

za zhotoviteľa

..............................................................................

Ing. Peter Axamít
predseda predstavenstva
DWC Slovakia a.s.

v Bratislave .....................................

za objednávateľa

..................................................................................

Ing. Juraj Kožuch, PhD.
generálny riaditeľ
Pôdohospodárska platobná agentúra

Strana 10 / 14

Príloha č.1

Opis predmetu zákazky

Predmetom zákazky je zabezpečiť služby inštalácie a konfigurácie dokumentačného informačného
systému zabezpečujúcemu elektronické spracovanie spisov a administratívnych procesov na platforme
Fabasoft eGOV-Suite podľa nasledovnej špecifikácie:
Služby inštalácie a konfigurácie musia objednávateľovi zabezpečiť plnú funkčnosť dokumentačného
informačného systému zabezpečujúcemu elektronické spracovanie spisov a administratívnych procesov
na platforme Fabasoft eGOV-Suite (ďalej len „systém“) podľa uvedených požiadaviek.
Každý dokument v systéme bude implementovaný ako samostatný jedinečný a jednoznačne
identifikovateľný objekt – záznam. Tento objekt bude obsahovať popisné údaje (metadáta - napr. názov
dokumentu, dátum vzniku) a samotný obsah (napr. skenovaný obraz papierového dokumentu - súbor
typu PDF).
Systém musí podporovať väzbu na organizačnú štruktúru (napr. pre definovanie aktérov schvaľovania),
vrátane možnosti manuálneho výberu.
Používateľské prostredie pre prácu so systémom musí byť riešené prostredníctvom web rozhrania.
Systém musí podporovať centralizované vedenie správy registratúry.
Systém musí umožniť validáciu a prednastavovanie údajov (kontrolu povinných údajov).
Systém musí byť lokalizovaný do slovenského jazyka.
Systém musí spĺňať súlad s legislatívou a európskymi štandardmi.
Systém musí byť implementovaný v súlade so zákonom č. 395/2002 Z. z. o archívoch a registratúrach
Systém musí byť implementovaný v súlade s vyhlášku MV SR č. 628/2002 Z. z.
Systém musí byť implementovaný v súlade s vyhlášku MV SR č. 410/2015 Z.z.
Systém musí byť implementovaný v súlade s ďalšími všetkými relevantnými všeobecne záväznými
právnymi predpismi SR, napr. zákon o ochrane osobných údajov, zákon o informačných systémoch
verejnej správy a o zmene a doplnení niektorých zákonov a pod.
Systém musí disponovať certifikátom o posúdení zhody s požiadavkami výnosu Ministerstva vnútra SR
č. 525/2011 Z.z. o štandardoch pre elektronické informačné systémy na správu registratúry s úrovňou
hodnotenia „Vysoká úroveň“.
Správa registratúrnych záznamov a spisov musí byť v súlade s platným registratúrnym poriadkom
organizácie.
Záznamy
Systém musí podporovať automatický obeh záznamov v elektronickej forme.
Systém musí umožniť spracovanie každého záznamu v rámci spisu.
Systém musí pokrývať kompletný životný cyklus registratúrnych záznamov – od ich vzniku, resp.
príchodu do organizácie, cez evidenciu, pridelenie na org. útvar, pridelenie spracovateľovi, vloženie do
spisu, tvorbu odpovede, schválenie a odoslanie.
Systém musí umožniť určenie spracovateľa manuálnym výberom spracovateľa alebo organizačného
útvaru alebo automatizovane na základe logicky definovaných pravidiel pre konkrétny druh záznamu
alebo službu.
Systém musí umožniť, aby každý registratúrny záznam bol vložený práve do jedného spisu. Systém
umožní kópiu záznamu vložiť ako elektronický dokument do ďalších spisov avšak s uvedením
správneho uloženia originálu.
Systém musí umožniť stornovanie registratúrneho záznamu za určitých podmienok. Záznam bude
označený ako zrušený, systém nepovolí výmaz záznamu.
Systém musí podporovať hromadné vybavovanie a rozposielanie zásielok (hromadné tlačenie obálok),
interných a externých rozdeľovníkov.

Spisy
Strana 11 / 14

Systém musí umožniť jednoznačnú identifikáciu spisov v štruktúre podľa registratúrneho poriadku
organizácie.
Systém musí zabezpečiť dodržanie predpísaného spôsobu manipulácie so spisom – od vzniku až po
archiváciu/zničenie.
Systém musí podporovať typ spisu, viaceré stavy spisov a spisové zväzky.
Systém musí umožniť vizualizáciu podľa typov a stavov spisov.
Systém musí podporovať stavy spisov podľa platného registratúrneho poriadku.
Systém musí zabezpečiť povinné priradenie spisu ku vecnej skupine registratúrneho plánu.
Systém musí umožniť spracovateľovi zaznamenať spôsob vybavenia spisu.
Systém musí umožniť delimitáciu spisu.
Práca s dokumentmi
Systém musí umožniť import skenovaných dokumentov.
Systém musí podporovať funkciu Drag&Drop pri importe dokumentov.
Systém musí umožniť manuálne zadávanie atribútov pre importované zoskenované dokumenty.
Tlačové zostavy a reporty
Automatická tvorbu všetkých evidenčných pomôcok požadovaných registratúrnym poriadkom (napr.
registratúrny denník) v elektronickej aj tlačovej forme, evidencia výpožičiek fyzických spisov z
registratúrneho strediska pre správcu registratúry.
Systém musí umožniť vedenie príslušnej dokumentácie o správe registratúry – možnosť tvorby
dokumentácie týkajúcej sa správy registratúry: registratúrny denník spisov/záznamov spisové obaly
zostava pre presun spisov do RS, zostavy pre vyraďovanie.
Systém musí umožniť vytvorenie a tlač spisového obalu a obsahu spisu alebo jeho časti v zmysle
registratúrneho poriadku.
Systém musí umožniť vytvorenie reportu na kontrolingové účely pre nadriadených (napr. nedodržanie
termínov vybavenia spisov a záznamov).
Systém musí umožniť tlač adries na obálku pre odoslanie.
Systém musí umožniť vytvorenie a tlač podacieho hárku pre odoslanie vybavenia poštou a vedie ich
evidenciu
Zastupovanie
Systém musí poskytovať možnosť nastavenia zastupovania ako aj nastavenie zastupovania
podriadených zamestnancov.
Jeden používateľ môže zastupovať viacerých iných používateľov.
Zastupovanie môže byť aj trvalé (t.j. bez obmedzenia dátumu ukončenia zastupovania).
Určený zástupca dostane počas stanoveného obdobia k dispozícii rolu zastupovaného a bude sa môcť
do nej prepnúť a vykonávať činnosti zastupovaného. Analogicky daný používateľ môže mať viacerých
zástupcov.
Zastupovanie ohraničené koncovým dátumom bude automaticky systémom ukončené po tomto termíne
(t.j. systém už neumožní zástupcovi prístup k roly zastupovaného).
Notifikácie
Systém musí umožniť automatické zasielanie notifikácie o aktivite čakajúcej na vybavenie. Notifikácia
bude obsahovať linku na príslušnú aktivitu.
Systém musí umožniť podporu zasielania notifikácií (upozornenia) o blížiacom sa termíne ukončenia
úlohy čakajúcej na vybavenie.
Systém musí poskytovať funkcie pre kontrolu spracovania záznamov a spisov formou farebného
odlíšenia tesne pred a po uplynutí termínu.
Vyhľadávanie
Systém musí umožniť vyhľadávanie registratúrnych záznamov a spisov ako aj iných objektov podľa
jednoduchého filtra (jeden atribút) alebo podľa zloženého filtra (viacero atribútov) za dodržania pravidla
oprávnených prístupov.
Strana 12 / 14

Dokladovateľnosť
Systém musí zabezpečiť dokladovateľnosť - zaznamenávanie všetkých dôležitých operácií nad spismi,
záznamami a ďalšími objektami registratúry a vedenie podrobnej histórie záznamu a spisu.
Integrácia
Systém musí byť plne integrovaný s bežne používanými kancelárskymi aplikáciami (textový a
tabuľkový procesor).
Správa registratúry
Systém musí podporovať vytvorenie a správu registratúrneho plánu správcom registratúry.
Systém musí podporovať elektronický proces vyradenia spisov v zmysle registratúrneho poriadku.
Systém musí umožniť tvorbu a vyhotovenie všetkých dokumentov pre vyradenie spisov z evidencie
registratúry.
Systém musí podporovať vytvorenie tlačových zostáv registratúrneho denníka:- ročný zoznam spisovzoznam registratúrnych záznamov v spise (obsah spisov)- menný register
Systém musí podporovať ročnú uzávierku spisov.
Systém musí podporovať presun nevybavených a neuzatvorených bežných spisov z predchádzajúceho
roku do nového registratúrneho roka. Prenosom sa musí prideliť nové číslo spisu.
Systém musí podporovať presun spisov do registratúrneho strediska.
Systém musí podporovať správu spisov v registratúrnom stredisku: evidencia presunu spisov do RS
lokácia spisov zmena lokácie spisu, výpožičky, nahliadnutie.
Systém musí umožniť presné zaznačenie uloženia spisov v registratúrnom stredisku (miestnosť, regál a
jeho časti, polica, ukladacia jednotka).
Systém musí umožniť vytváranie reportov pre správcu registratúrneho strediska.
Doručovanie zásielok
Systém bude podporovať proces doručovania dokumentov v listinnej forme prostredníctvom slovenskej
pošty.
Systém bude podporovať doručovanie e-mailom.
Systém bude umožňovať generovanie poštového podacieho hárka do formátu xml ako podklad pre
vytvorenie zásielok v službe ePodací hárok.
Systém bude podporovať proces pre osobné doručenie zásielky.
Systém bude umožňovať evidenciu vrátených zásielok.
Systém bude umožňovať evidovanie papierových doručeniek v štruktúrovanej podobe alebo ako sken.
Systém bude obsahovať funkcionalitu pre tvorbu a tlač poštových podacích hárkov.
Školenia
Školenie používateľov (max. 10 kľúčových používateľov) a školenie administrátorov systému (max. 2
osoby)

Strana 13 / 14

Príloha č.2

Odovzdávací/akceptačný protokol

Preberací/Akceptačný protokol
Objednávateľ / Zhotoviteľ :

Pôdohospodárska platobná agentúra/ DWC Slovakia a.s.

Kód projektu:
Projekt/zmluva:

ZMLUVA O DIELO

Služby inštalácie a konfigurácie dokumentačného informačného systému
zabezpečujúcemu elektronické spracovanie spisov a administratívnych
procesov na platforme Fabasoft eGOV-Suite
Predmet prevzatia:
Referenčná dokumentácia:
Dátum:

Miesto prevzatia:
Preberací tím:

Za Objednávateľa :
Za Zhotoviteľa :

Vykonané testy:

Výsledky testov-závery:

Odovzdaná dokumentácia:

Zoznam odovzdávaného SW:
P.č.

Názov komponentu

Počet licencií

Licenčné číslo

Potvrdenie o akceptovaní:

Za DWC Slovakia a.s. :
Meno
Podpis

Dátum

Za Pôdohospodárska platobná agentúra:
Meno
Podpis
Dátum

Strana 14 / 14

