Zmluva o dielo
č. CRZ:00507/2019-ESPF-GR0004/19.00
uzatvorená v zmysle § 536 a nasl. zákona č.513/1991 Zb. Obchodný zákonník v znení
neskorších predpisov
(ďalej len „.Obchodný zákonník“)
(ďalej len „Zmluva“)

č. objednávateľa:

č. zhotoviteľa : 2/2019
I.
ZMLUVNÉ STRANY

Zmluvné strany
1.1. Objednávateľ:
so sídlom:
Zapísaný:
IČO:
DIČ:
IČDPH:
Bankové spojenie:
IBAN:
Zastúpený:

Slovenský pozemkový fond
Búdkova 36, 817 15 Bratislava
OR OS Bratislava I, Oddiel: Po, Vložka č. 35/B
17335345
2021007021
nie je platcom DPH
Štátna pokladnica
SK35 8180 0000 0070 0000 1638
JUDr. Adriana Šklíbová, generálna riaditeľka
Ing. Boris Brunner, námestník generálnej riaditeľky

(ďalej len „objednávateľ" alebo „SPF“)
1.2. Zhotoviteľ:
so sídlom:
IČO:
IČ DPH:
DIČ:
Bankové spojenie:
Číslo:
Zapísaný:
Zastúpený:

YMS, a.s.
Hornopotočná 1, 917 01 Trnava
36224278
SK2020163090
2020163090
Slovenská sporiteľňa, a.s.
SK66 0900 0000 0002 8639 7620
v OR OS Trnava, oddiel Sa, vložka č. 10037/T
Ing. Lucia Dubná, podpredseda predstavenstva

(ďalej len „zhotoviteľ")
II.
PREAMBULA
Táto zmluva je výsledkom postupu verejného obstarávania realizovaného objednávateľom na
obstaranie zákazky „Informačný systém správy právnych aktov“ postupom podľa zákona č.
343/2015 Z.z. o verejnom obstarávaní a o zmene a doplnení niektorých zákonov v znení
neskorších predpisov (ďalej len „zákon o verejnom obstarávaní“).
III.
PREDMET ZMLUVY
3.1. Zhotoviteľ sa zaväzuje pre objednávateľa vykonať dielo „Informačný systém správy
právnych aktov“, ktoré predstavuje vytvorenie informačného systému pre evidenciu,

riadené schvaľovanie a zverejňovanie právnych aktov Slovenského pozemkového fondu
(ďalej ako „dielo“), ktoré je bližšie špecifikované v Prílohe č.1 tejto Zmluvy.
3.2. Zhotoviteľ ako súčasť diela dodá príslušnú dokumentáciu.
3.3. Objednávateľ sa zaväzuje riadne vykonané dielo prevziať a zaplatiť zhotoviteľovi
dohodnutú cenu podľa tejto Zmluvy.

IV.
ČAS A MIESTO PLNENIA
4.1. Zhotoviteľ sa zaväzuje vykonať a odovzdať dielo do 30.4.2019.
4.2. Zhotoviteľ nie je oprávnený termín plnenia meniť bez predchádzajúcej písomnej dohody
s objednávateľom.
4.3. Dielo sa považuje za vykonané okamihom jeho protokolárneho odovzdania a prevzatia
zástupcami zmluvných strán v mieste realizácie diela po úspešnom vykonaní skúšok
funkcionality.
4.4. Pred dohodnutým termínom môže zhotoviteľ odovzdať časť diela len so súhlasom
objednávateľa.
4.5. Miestom realizácie a odovzdania diela je sídlo objednávateľa.

V.
CENA
5.1. Cena za vykonanie diela v rozsahu článku III. tejto Zmluvy je stanovená podľa zákona
NR SR cd. 18/1996 Z. z. o cenách a vyhlášky MF SR cd. 87/1996 Z. z., ktorou sa
vykonáva zákon NR SR cd. 18/1996 Z. z. o cenách.
5.2. Cena za vykonanie diela podľa článku III. je 68.450 EUR (slovom:
šesťdesiatosemtisícštyristopäťdesiat EUR) bez DPH.
5.3. K cene bude fakturovaná DPH v zmysle zákona č. 222/2004 Z. z. o dani z pridanej
hodnoty (ďalej aj ako „zákon o DPH“) v čase odovzdania diela.
5.4. V cene dohodnutej podľa bodu 5.2 tejto Zmluvy sú zahrnuté všetky náklady zhotoviteľa
na vykonanie diela a cena je konečná.

VI.
PLATOBNÉ PODMIENKY
6.1. Právo na zaplatenie ceny podľa bodu 5.2. tejto Zmluvy vzniká zhotoviteľovi riadnym
vykonaním a odovzdaním všetkých častí diela definovaného v článku III. osobám
objednávateľa formou písomného protokolu o odovzdaní a prevzatí všetkých častí diela
a po preverení ich funkcionality (akceptačný protokol).
6.2. Objednávateľ neposkytuje na dielo preddavok ani zálohovú platbu. Cenu za dielo uhradí
objednávateľ na základe faktúry, ktorú zhotoviteľ vystaví do 15 dní odo dňa vzniku
daňovej povinnosti a doručí objednávateľovi. Dňom vzniku daňovej povinnosti je deň
odovzdania diela formou akceptačného protokolu.
6.3. Faktúra musí obsahovať všetky náležitosti podľa zákona o DPH, ako aj číslo Zmluvy a
číslo bankového účtu v tvare IBAN.
6.4. Povinnou prílohou faktúry je akceptačný protokol podpísaný osobami objednávateľa
oprávnenými rokovať vo veciach technických.
6.5. Ak faktúra nebude úplná alebo nebude obsahovať náležitosti podľa bodu 6.3 alebo bude
obsahovať nesprávne údaje, objednávateľ je oprávnený faktúru vrátiť. Ak je zhotoviteľ
povinný vystaviť novú faktúru, v takom prípade začne plynúť lehota splatnosti faktúry po
jej opätovnom doručení objednávateľovi.

6.6. Lehota splatnosti faktúry je 30 dní od jej doručenia objednávateľovi. Dňom úhrady podľa
tejto Zmluvy sa považuje dátum odpísania príslušnej čiastky z účtu objednávateľa
vedeného v jeho peňažnom ústave. V prípade omeškania objednávateľa s úhradou
zmluvnej ceny na základe predloženej faktúry si môže zhotoviteľ uplatniť úrok z
omeškania vo výške 0,05% za každý, aj začatý deň omeškania.

VII.
PODMIENKY VYKONANIA DIELA
7.1 Zhotoviteľ vykoná dielo na svoje náklady a na vlastné nebezpečenstvo v zmysle tejto
Zmluvy.
7.2 Vlastnícke právo k zhotovenému dielu prechádza na objednávateľa protokolárnym
odovzdaním celého diela alebo časti diela osobám objednávateľa oprávneným rokovať
vo veciach technických. Týmto okamihom prechádza na objednávateľa aj
nebezpečenstvo škody na odovzdanom diele alebo jeho odovzdanej časti. Každá zo
zmluvných strán menuje oprávnené osoby vo veciach technických, ktoré budú za ňu
jednať v súvislosti s plnením podľa Zmluvy do 10 dní od jej podpisu.
7.3 Podmienkou odovzdania a prevzatia diela je preukázanie jeho funkčnosti vykonaním
skúšok funkcionality a preukázanie funkčností jednotlivých častí diela. Akceptačné
skúšky prebiehajú v lehote do desiatich pracovných dní odo dňa, kedy zhotoviteľ
odovzdal objednávateľovi dielo alebo jeho časť, ak sa zmluvné strany nedohodnú inak.
Objednávateľ je povinný oznámiť vady diela do piatich pracovných dní po uplynutí lehoty
na vykonanie akceptačných skúšok.
7.4 Objednávateľ potvrdí prevzatie diela a jeho funkcionalitu písomne akceptačným
protokolom podpísaným osobami objednávateľa oprávnenými rokovať vo veciach
technických. Časť diela bude zhotoviteľom odovzdaná a objednávateľom prevzatá aj v
prípade, že v zápise o odovzdaní a prevzatí časti diela budú uvedené vady, ktoré samy
o sebe ani v spojení s inými nebránia plynulej a bezpečnej prevádzke (užívaniu). Tieto
zjavné vady musia byť uvedené v akceptačnom protokole časti diela so stanovením
termínu ich odstránenia.
7.5 Zhotoviteľ sa zaväzuje:
7.5.1 Odovzdať spolu s dielom dokumentáciu skutočného vyhotovenia diela,
7.5.2 Po ukončení diela odovzdať objednávateľovi všetky dokumenty či už vo forme písomnej,
výkresovej alebo elektronickej s vyhlásením, že nedošlo počas tvorby projektovej a inej
dokumentácie k zneužitiu, strate alebo odcudzeniu informácií a dokumentov.
7.6 Pri plnení Zmluvy je zhotoviteľ povinný počínať si tak, aby nedochádzalo ku škodám na
zdraví, na majetku, na prírode a životnom prostredí. Ak zhotoviteľ, resp. jeho
subdodávatelia spôsobia v súvislosti s činnosťami, ktoré sú vykonávané v rámci plnenia
predmetu Zmluvy objednávateľovi škodu, zhotoviteľ sa zaväzuje objednávateľovi
nahradiť túto škodu v plnom rozsahu.
7.7 Zmluvné strany sú povinné poskytovať si súčinnosť nevyhnutnú pre dosiahnutie účelu
Zmluvy.

VIII.
OSTATNÉ USTANOVENIA
8.1. Zhotoviteľ zodpovedá za bezpečnosť a ochranu zdravia pri práci a požiarnu bezpečnosť
osôb pri realizácii predmetu Zmluvy.
8.2. Objednávateľ zabezpečí pre zhotoviteľa súčinnosť svojich pracovníkov pri zabezpečení
údajov a pokladov potrebných pre plnenie Zmluvy. Objednávateľ umožní zhotoviteľovi
osobné konzultácie a potrebné vstupy do priestorov objednávateľa.
8.3. Zhotoviteľ je povinný pri vykonaní diela postupovať s odbornou starostlivosťou a je
povinný dbať na účelnosť a hospodárnosť pri realizácii diela.

8.4. Zhotoviteľ, jeho subdodávatelia a subdodávatelia podľa zákona č. 315/2016 Z. z. o
registri partnerov verejného sektora a o zmene a doplnení niektorých zákonov (ďalej len
,,zákon o registri partnerov verejného sektora“), musia byť v čase uzatvorenia Zmluvy v
súlade s § 11 zákona o verejnom obstarávaní zapísaní v registri partnerov verejného
sektora, ak to zákon vyžaduje. Objednávateľ neuzatvorí túto Zmluvu so zhotoviteľom, ak
v čase uzatvorenia nebude mať on, jeho subdodávatelia alebo subdodávatelia podľa
zákona o registri partnerov splnenú podmienku zápisu v registri partnerov verejného
sektora, alebo ak zhotoviteľovi bude uložený zákaz účasti podľa § 182 ods. 3 písm. b)
zákona o verejnom obstarávaní.
8.5. Využitím subdodávateľov nie je dotknutá zodpovednosť zhotoviteľa na plnenie predmetu
Zmluvy.

IX.
ZÁRUČNÁ DOBA - ZODPOVEDNOSŤ ZA VADY
9.1. Zhotoviteľ zodpovedá za to, že dielo je vykonané podľa podmienok Zmluvy a v súlade s
platnými všeobecne záväznými právnymi predpismi a príslušnými normami, a že
funkčné a technické vlastnosti diela zodpovedajú vlastnostiam dohodnutým v tejto
Zmluve.
9.2. Zhotoviteľ poskytne na dielo záruku po dobu 12 mesiacov. Záruka začne plynúť odo dňa
písomného prevzatia diela akceptačným protokolom.
9.3. Dielo má vady, ak nemá vlastnosti požadované touto Zmluvou.
9.4. Počas záručnej doby má objednávateľ právo požadovať a zhotoviteľ povinnosť
bezplatne odstrániť vady.
9.5. Objednávateľ sa zaväzuje, že prípadnú reklamáciu vady diela uplatní bezodkladne po
jej zistení u zhotoviteľa písomnou formou.
9.6. Zhotoviteľ sa zaväzuje začať s odstraňovaním prípadných vád diela nasledujúci
pracovný deň od uplatnenia reklamácie, najneskôr do 2 pracovných dní. Termín
odstránenia konkrétnej vady diela sa dohodne elektronickou formou, najneskôr však 30
dní od dňa uplatnenia reklamácie.
9.7. Zhotoviteľ zodpovedá za vady, ktoré má dielo v čase jeho odovzdania objednávateľovi.
Za vady vzniknuté po odovzdaní zodpovedá zhotoviteľ iba vtedy, ak boli spôsobené
porušením jeho povinnosti.
9.8. Zhotoviteľ nenesie zodpovednosť za akékoľvek škody, ktoré vzniknú objednávateľovi v
dôsledku nesprávneho alebo nedostatočného použitia predmetu Zmluvy, alebo v
dôsledku chýb v produktoch alebo postupoch tretích strán, ktoré budú použité pri plnení
Zmluvy. Zhotoviteľ nezodpovedá za vady vzniknuté z dôvodov nie na jeho strane.

X.
ÚROKY Z OMEŠKANIA, ZMLUVNÉ POKUTY, NÁHRADA ŠKODY
10.1. V prípade, že zhotoviteľ bude v omeškaní s dokončením a odovzdaním časti diela,
pokiaľ toto omeškanie nie je zapríčinené vinou objednávateľa, môže si objednávateľ
uplatniť zmluvnú pokutu vo výške 0,05 % z ceny časti diela za každý deň omeškania,
maximálne však v celkovej výške 12 % z ceny diela.
10.2. Ak zhotoviteľ neodstráni prípadné vady diela počas záručnej doby v lehote dohodnutej
podľa bodu 9.6 tejto Zmluvy, môže si objednávateľ uplatniť zmluvnú pokutu vo výške
0,05 % z celkovej zmluvnej ceny za každý kalendárny deň omeškania, maximálne však
v celkovej výške 12 % z ceny diela.
10.3. Ak zhotoviteľ nezačne s odstraňovaním prípadných vád diela počas záručnej doby v
lehote dohodnutej podľa bodu 9.6 tejto Zmluvy, môže objednávateľ uplatniť zmluvnú
pokutu vo výške 0,05 % z celkovej zmluvnej ceny za každý kalendárny deň omeškania,
maximálne však v celkovej výške 12 % z ceny diela

10.4. Za každé jednotlivé porušenie povinnosti podľa článku XII. tejto Zmluvy vzniká
poškodenej zmluvnej strany nárok na zmluvnú pokutu vo výške 1 000 EUR (slovom tisíc
eur) za každé porušenie.
10.5. Uplatnením zmluvnej pokuty nezaniká zmluvnej strane právo na náhradu škody
spôsobenej porušením zmluvných povinností druhej zmluvnej strany. Zmluvná strana je
oprávnená požadovať aj náhradu škody prevyšujúcu zmluvnú pokutu.

XI.
OKOLNOSTI VYLUČUJÚCE ZODPOVEDNOSŤ
11.1. Pre účely tejto Zmluvy sa na okolnosti vylučujúce zodpovednosť vzťahuje právna úprava
uvedená v § 374 Obchodného zákonníka.
11.2. Okolnosti vylučujúce zodpovednosť sú okolnosti, ktoré nie sú závislé od vôle zmluvných
strán, a ktoré zmluvné strany nemôžu ovplyvniť, ako napr. vojna, mobilizácia, povstanie,
živelné pohromy, teroristický čin a pod.
11.3. Ak bude plnenie diela zastavené v dôsledku okolností vylučujúcich zodpovednosť, je
zhotoviteľ povinný bezodkladne vykonať opatrenia na zabezpečenie diela, aby sa
minimalizovali riziká zničenia alebo poškodenia diela, odcudzenia časti diela alebo iné
škody.
11.4. Rozsah a spôsob vykonania opatrení na zabezpečenie diela podľa bodu 11.3 a úhradu
nákladov na realizáciu týchto opatrení dohodnú zmluvné strany pred vykonaním prác na
základe návrhu, ktorý predloží zhotoviteľ.
11.5. Ak je výsledkom okolností vylučujúcich zodpovednosť havarijný stav, vykoná zhotoviteľ
opatrenia na zabezpečenie diela bezodkladne. Ocenenie realizácie týchto opatrení
dohodnú a odsúhlasia zmluvné strany následne.

XII.
OCHRANA DÔVERNÝCH INFORMÁCIÍ
12.1 Zmluvné strany sú povinné zaistiť ochranu získaných dôverných informácií spôsobom
obvyklým pre ochranu takýchto informácii, ak nie je výslovne dojednané inak. Zmluvné
strany sú povinné zaistiť ochranu dôverných informácií aj u svojich pracovníkov,
zástupcov, ako aj iných spolupracujúcich tretích strán, pokiaľ im takéto informácie boli
poskytnuté.
12.2 Dôverné informácie znamenajú všetky informácie, ktoré sa týkajú alebo môžu týkať
diela, vrátane a bez obmedzenia všetkých údajov a informácií, dokumentov a správ,
ponúk, cien, návrhov kontraktov, know-how, vzorcov, postupov, projektov, špecifikácií,
softvérových programov a akýchkoľvek iných médií nesúcich alebo zahrňujúcich takéto
informácie a akýchkoľvek materiálov, ktoré budú spracované a budú tieto informácie
obsahovať, informácie o činnosti zmluvnej strany, jej štruktúre, o jej technickom a
programovom vybavení, smernice, informácie týkajúce sa predmetov chránených
právom priemyselného alebo iného duševného vlastníctva alebo pre ktoré je stanovený
všeobecne záväznými právnymi predpismi platnými v Slovenskej republike osobitný
režim nakladania.
12.3 Dôverné informácie poskytnuté, odovzdané, oznámené, sprístupnené alebo akýmkoľvek
spôsobom získané jednou zmluvnou stranou od druhej zmluvnej strany v súvislosti so
Zmluvou môžu byť použité výhradne na účely plnenia predmetu Zmluvy.
12.4 Zmluvné strany sa zaväzujú dôverné informácie udržiavať v tajnosti, zachovávať o nich
mlčanlivosť a chrániť ich pred zneužitím, poškodením, zničením, stratou alebo
odcudzením. Zmluvná strana nie je oprávnená bez predchádzajúceho písomného
súhlasu druhej zmluvnej strany dôverné informácie poskytnúť, odovzdať, sprístupniť,
zverejniť, rozširovať ani použiť inak, než na účely plnenia predmetu Zmluvy, a to ani po

12.5

12.6
12.7

12.8

ukončení platnosti a účinnosti Zmluvy. Povinnosť zmluvných strán zachovávať
mlčanlivosť o dôverných informáciách sa nevzťahuje na informácie, ktoré:
a) boli zverejnené pred podpisom Zmluvy,
b) sa stanú všeobecne a verejne dostupné po podpise Zmluvy z iného dôvodu, ako v
dôsledku porušenia povinností podľa Zmluvy,
c) majú byť sprístupnené na základe povinnosti stanovenej zákonom, rozhodnutím
súdu alebo orgánu verejnej moci,
d) boli získané od tretej strany, ktorá ich legitímne získala a nemá žiadnu povinnosť,
ktorá by obmedzovala ich zverejňovanie, pričom tieto skutočnosti musí byť zmluvná
strana schopná preukázať.
Zhotoviteľ sa zaväzuje, že osobné údaje objednávateľa, v prípade, že mu budú
poskytnuté, neposkytne tretej osobe a tieto budú používané výhradne iba pre potreby
zhotoviteľa. Osobné údaje objednávateľa sú pokladané za prísne dôverné a zhotoviteľ
sa zaväzuje chrániť ich pred zneužitím a bude postupovať podľa predpisov o ochrane
osobných údajov.
Povinnosť mlčanlivosti trvá bez ohľadu na ukončenie účinnosti alebo platnosti Zmluvy.
V prípade, ak by na základe tejto zmluvy a v súlade s dosiahnutím jej účelu bolo
potrebné, aby objednávateľ sprístupnil zhotoviteľovi informácie a/ alebo dáta
obsahujúce osobné údaje, na ktoré sa vzťahuje ochrana podľa zákona č. 18/2018 Z. Z.
O ochrane osobných údajov v znení neskorších predpisov, zmluvné strany sa zaväzujú
prijať primerané opatrenia na ich ochranu v súlade s dosiahnutím účelu tohto zákona,
najmä pred začatím spracovania osobných údajov uzavrieť Zmluvu o spracúvaní
osobných údajov.
Zmluvné strany vyhlasujú, že sú si vedomé svojich povinností vyplývajúcich z ochrany
osobných údajov tak, ako je upravená v Nariadení Európskeho parlamentu a Rady (EÚ)
2016/679 a v zákone č. 18/2018 Z.z. o ochrane osobných údajov, vrátane povinnosti
zabezpečenia súhlasu dotknutej osoby pri prvom sprístupnení osobných údajov
dotknutej osoby v súlade s aktuálne platnými právnymi predpismi.

XIII.
AUTORSKÉ PRÁVA
13.1 Ak je súčasťou plnení podľa tejto Zmluvy autorské dielo v zmysle zákona č. 185/2015 Z.
z. Autorský zákon, zhotoviteľ udeľuje objednávateľovi nevýhradnú licenciu na použitie
diela podľa §19 Autorského zákona na neobmedzené vyhotovovanie rozmnoženín diela
pre svoje interné potreby, po dobu trvania autorských práv v neobmedzenom územnom
rozsahu v súlade a s účelom podľa tejto Zmluvy, a to s účinnosťou odo dňa dodania
takého autorského diela. Objednávateľ nie je oprávnený udeliť sublicenciu inej osobe.
13.2 Zhotoviteľ odovzdá objednávateľovi zdrojové kódy a príslušnú dokumentáciu v
elektronickej forme na relevantnom nosiči pri podpísaní akceptačného protokolu.
Odovzdaním zdrojových kódov a príslušnej dokumentácie postupom podľa prvej vety
tohto bodu Zmluvy práva k zdrojovému kódu patria Objednávateľovi.
13.3 Objednávateľ je oprávnený používať autorské dielo v súlade s jeho funkčným
vymedzením a v súlade s pokynmi poskytnutými formou dokumentácie alebo
zaškolenia.
13.4 Zhotoviteľ vyhlasuje, že neporušuje autorské práva tretích osôb a garantuje
objednávateľovi, že poskytnuté plnenie nemá právne vady. V prípade, že si akákoľvek
tretia strana bude v súvislosti s predmetom Zmluvy uplatňovať voči objednávateľovi
nároky z titulu porušenia Autorského zákona, zhotoviteľ sa zaväzuje uhradiť všetky
náklady objednávateľa spojené s úspešným uplatnením takéhoto nároku v plnom
rozsahu.

XIV.
UKONČENIE ZMLUVY
14.1 K skončeniu Zmluvy môže dôjsť dohodou zmluvných strán alebo odstúpením od
Zmluvy.
14.2 Pokiaľ sa zmluvná strana dozvie, že druhá zmluvná strana je v omeškaní alebo si neplní
akýkoľvek zmluvný záväzok, je povinná písomne o tomto porušení upovedomiť druhú
zmluvnú stranu a uviesť primeranú lehotu, v ktorej je porušujúca zmluvná strana
povinná porušenie odstrániť, v trvaní minimálne 30 dní. Nesplnenie povinnosti
porušujúcej zmluvnej strany v tejto primeranej lehote oprávňuje druhú zmluvnú stranu
odstúpiť od Zmluvy.
14.3 Podstatným porušením Zmluvy v zmysle ustanovení § 344 a nasl. Obchodného
zákonníka, a teda dôvodom na okamžité odstúpenie od tejto Zmluvy sa považuje:
14.3.1
nesplnenie povinností podľa bodu 9.6 tejto Zmluvy a to ani v
dodatočnej lehote na odstránenie nedostatkov stanovenej objednávateľom v
predchádzajúcej písomnej výzve ,
14.3.2
nedodržanie termínu vyhotovenia diela podľa bodu 4.1 tejto
Zmluvy o viac ako 30 kalendárnych dní.
14.4 Odstúpenie od Zmluvy je účinné dňom doručenia písomného oznámenia o odstúpení od
Zmluvy druhej Zmluvnej strane. Zmluvné strany sú povinné vyrovnať všetky pohľadávky
a záväzky vzniknuté do dňa účinnosti odstúpenia od Zmluvy. Zmluvné strany nie sú
povinné si vracať plnenia, ktoré ku dňu odstúpenia od Zmluvy boli druhou zmluvnou
stranou akceptované.

XV.
ZÁVEREČNÉ USTANOVENIA
15.1 Zmluva nadobúda platnosť dňom podpísania obidvomi zmluvnými stranami a účinnosť
dňom nasledujúcim po dni zverejnenia tejto Zmluvy v súlade s ust. § 47a ods. 1 zákona
č.40/1964 Zb. Občiansky zákonník v znení neskorších predpisov.
15.2 Táto Zmluva predstavuje úplnú a konečnú dohodu medzi zmluvnými stranami vo
veciach v nej obsiahnutých.
15.3 Práva a povinnosti zmluvných strán, ktoré nie sú upravené v tejto Zmluve sa riadia
ustanoveniami Obchodného zákonníka, Autorského zákona, zákona o verejnom
obstarávaní a ustanoveniami ostatných súvisiacich všeobecne záväzných právnych
predpisov platných na území Slovenskej republiky. Na riešenie sporov z tejto Zmluvy je
príslušný súd Slovenskej republiky.
15.4 Miestom pre doručovanie písomností sú adresy zmluvných strán uvedené v záhlaví tejto
Zmluvy. Každá zo zmluvných strán je povinná písomne oznámiť druhej zmluvnej strane
akúkoľvek zmenu ohľadne doručovania, a to bezodkladne po tom, čo k takejto zmene
dôjde. Doručením písomnosti sa rozumie doručenie poštou na adresu uvedenú v
Zmluve, doručenie kuriérom alebo osobné doručenie. Za deň doručenia písomnosti sa
považuje aj deň, v ktorý zmluvná strana, ktorá je adresátom, odoprie doručovanú
písomnosť prevziať, alebo v ktorý márne uplynie úložná lehota pre vyzdvihnutie zásielky
na pošte alebo v ktorý je na zásielke preukázateľne zamestnancom pošty vyznačená
poznámka „adresát neznámy“ alebo iná poznámka podobného významu.
15.5 Zmluvu je možné meniť alebo dopĺňať len písomnou dohodou zmluvných strán vo forme
očíslovaných dodatkov k tejto Zmluve podpísaných oprávnenými zástupcami zmluvných
strán.
15.6 Neoddeliteľnou súčasťou tejto Zmluvy je:
Príloha č.1 - Špecifikácia predmetu diela
15.7 Táto Zmluva je vyhotovená v štyroch rovnopisoch s platnosťou originálu, z ktorých
každá zo zmluvných strán dostane po dve vyhotovenia.

15.8 Ak by niektoré z ustanovení tejto Zmluvy bolo, alebo sa stalo neúčinným, neplatným,
nezákonným alebo nevykonateľným nebude tým dotknutá ani obmedzená platnosť,
účinnosť a vykonateľnosť zvyšných ustanovení tejto Zmluvy. Zmluvné strany sa
zaväzujú, že takéto ustanovenia Zmluvy nahradia novým ustanovením, ktoré v čo
najvyššej možnej miere zodpovedá účelu úpravy práv a povinností, obsiahnutých v
zrušenom ustanovení.
15.9 Zmluvné strany vyhlasujú, že si Zmluvu prečítali, jej obsahu porozumeli a na znak toho,
že obsah Zmluvy zodpovedá ich skutočnej, slobodnej a určitej vôli, a že nebola
dohodnutá v tiesni, pod tlakom ani za nápadne nevýhodných podmienok ju vlastnoručne
podpisujú.

V Trnave dňa .....................

V Bratislave dňa ............

Za zhotoviteľa:

Za objednávateľa:

_______________________

____________________

Ing. Lucia Dubná

JUDr. Adriana Šklíbová

Podpredseda predstavenstva

generálna riaditeľka

____________________
Ing. Boris Brunner
Námestník generálnej riaditeľky

Príloha č. 1 - Špecifikácia predmetu diela
Predmetom zmluvy je vytvorenie aplikačného programového rozhrania pre evidenciu, riadené
schvaľovanie a zverejňovanie právnych aktov SPF (informačný systém).
Súpis požiadaviek na informačný systém:
1. Umožniť manuálne zakladanie právnych aktov oprávneným používateľom, ako aj ich
automatické zakladanie prenosom údajov o príslušnom spise z informačného systému
registratúry (Fabasoft). Jedná sa o jednosmerný prenos cca 20 popisných údajov spisu
prislúchajúcej zmluvy. Potrebné integračné rozhrania vo forme webových služieb budú
zo strany dodávateľa registratúry predpripravené.
2. Evidovať potrebné doplňujúce údaje pozemkov k príslušnej zmluve, ako aj ich
automatické zakladanie k spisu prenosom údajov z geografického informačného systému
(GIS). Jedná sa o jednosmerný prenos cca 14 popisných údajov prislúchajúcich k danej
zmluve. Potrebné integračné rozhrania vo forme webových služieb budú zo strany
dodávateľa GIS predpripravené.
3. Automaticky prideliť právnemu aktu úplné číslo na základe určeného pravidla a typu
právneho aktu. Úplné číslo následne automatizovane preniesť do GIS prostredníctvom
integračných webových služieb.
4. Sprístupniť zoznam evidovaných právnych aktov s prehľadným zobrazením aktuálneho
stavu právneho aktu v procese schvaľovania, a to v tabuľkovej forme. Tabuľkový zoznam
umožní filtrovať záznamy podľa všetkých popisných údajov právneho aktu a exportovať
zoznam do formátu .xlsx. Údaje musia byť prezentované s prihliadnutím na zvolený rok,
typ právneho aktu a prislúchajúceho regionálneho odboru.
5. Zabezpečiť riadený proces schvaľovania právnych aktov v rozsahu do 20 typov
schvaľovacích procesov. Každý typ schvaľovacieho procesu má určené poradie
schvaľovateľov. Schvaľovať bude môcť spis schváliť a tým posunúť na nasledujúceho
schvaľovateľa, alebo spis neschváliť, čím sa spis vracia na predošlého schvaľovateľa.
Schvaľovací proces je možné realizovať aj v prostredí Fabasoft, v takom prípade je
požadované zabezpečiť automatický prenos informácií o stave schvaľovacieho procesu z
Fabasoft do informačného systému.
6. Implementovať dôsledný auditing schvaľovacieho procesu ako aj všetkých zmien: kto,
kedy, akú aktivitu v procese vykonal. Minimálny rozsah aktivít: schválenie spisu,
neschválenie spisu, anonymizácia zmluvy, opatrenie zmluvy bezpečnostnými prvkami,
publikácia zmluv na web SPF, publikácia zmluvy na centrálny register zmlúv Úradu vlády
SR
7. Schválenie zmlúv vedením SPF, schválenie zmlúv Radou fondu.
8. Implementovať odosielanie notifikačných správ príslušným osobám v procese
schvaľovania a zabezpečiť ich vizualizáciu aj na pracovnej ploche používateľa. Notifikácia
môže byť realizovaná prostredníctvom zasielanej email správy. Požaduje sa, aby bolo
možné administrátorsky nastavovať predmet a telo všetkých notifikačných správ.
9. Umožniť hromadné schvaľovanie / neschvaľovanie spisov v procese schvaľovania.
Schvaľovateľ bude môcť označiť viacero spisov naraz a vykonať akciu v jednom kroku.
10. Implementovať funkciu prepojenia na nadväzujúce spisy v prípade uzatvorenia aktívnych
spisov na konci roka a otvorenie nového spisu pre tú istú agendu.
11. Vizualizovať dôležité dátumy na spise vo forme prehľadného formulára.
12. Umožniť vkladanie popisných údajov a poznámok k spisu každým oprávneným
používateľom.
13. Umožniť pripojenie fyzického súboru právneho aktu a dokumentov príloh.
14. Sprístupniť prehľad dokumentov a právnych aktov s možnosťou ich stiahnutia, resp.
zmazania.

15. Implementovať proces anonymizácie zmluvy. Umožniť nahratie redigovanej
(anonymizovanej) zmluvy.
16. Implementovať automatické opatrenie PDF dokumentu zmluvy ochrannými prvkami,
minimálne QR kódom. QR kód musí obsahovať identifikátor zmluvy a iné údaje ktoré
budú jednoznačne identifikovať danú zmluvu. QR kód musí byť zabezpečený proti
zneužitiu (napríklad využitím šifrovania údajov obsiahnutých v QR kóde).
17. Vytvoriť mobilnú aplikáciu pre možnosť overenia platnosti a originality QR kódu zmluvy.
Mobilná aplikácia umožní dešifrovať a skontrolovať obsah QR kódu zmluvy.
18. Zabezpečiť automatické zverejnenie zmluvy / zmlúv pred ich prejednávaním Radou fondu
na web stránke SPF.
19. Zabezpečiť automatické získanie zoznamu námietok k sprístupnených zmluvám z web
stránky SPF a ich sprístupnenie v informačnom systéme.
20. Zabezpečiť automatické zverejnenie schválenej zmluvy / zmlúv na web stránke SPF.
21. Zabezpečiť automatické zverejnenie schválenej zmluvy / zmlúv na Centrálnom registri
zmlúv Úradu vlády SR.
22. Implementovať generovanie podkladov pre poradu vedenia a zasadnutie Rady fondu.
Podklady sú generované vo forme výstupných tabuliek vo formáte .xlsx, ktoré obsahujú
zoznam schválených zmlúv s príslušnými údajmi a výstupmi procesu schvaľovania. Pre
každý typ právneho aktu sa generuje samostatný výstup.
23. Umožniť hromadné zverejnenie zmlúv v jednom kroku.
24. Implementovať logické kontroly zmluvy (vyplnenie potrebných metaúdajov zmluvy a
platnosti dátumov).
25. Umožniť generovanie prehľadových tlačových zostáv s podporou tlače a exportu do
formátu .xlsx v prípade tabuľkových prehľadov. Požaduje sa možnosť vlastnej tvorby
reportov bez nutnosti súčinnosti dodávateľa. V rámci projektu bude potrebné pripraviť 4
tlačové zostavy. Každá tlačová zostava bude mať vstupné parametre (napr. výber
obdobia od – do, výber typu zmlúv a pod.).
26. Implementovať riadenie prístupových práv k jednotlivým funkcionalitám informačného
systému na základe príslušnosti zamestnanca k pracovnej pozícii s napojením na
centrálny systém riadenia identít (Active Directory) SPF.
27. Dodať minimálne používateľskú a administrátorskú dokumentáciu k informačnému
systému.
28. Zabezpečiť školenia pre kľúčových používateľov informačného systému.

