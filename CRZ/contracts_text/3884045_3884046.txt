Registračné číslo SBA: 170/2019/KGR

Zmluva o partnerstve
uzatvorená v zmysle ustanovenia § 269 ods. 2 zákona č. 513/1991 Zb. Obchodný zákonník
v znení neskorších predpisov (ďalej len „Obchodný zákonník“)
Zmluvné strany:
Názov:
Registrácia:
Sídlo:
Štatutárny orgán:
IČO:
DIČ:
IČ DPH:
Bankové spojenie:
IBAN:

Profesia, spol. s r.o.
Obchodný register Okresného súdu Bratislava I., Oddiel:
Sro, Vložka číslo 22949/B
Pribinova 19, 811 09 Bratislava
Mgr. Ivana Molnárová, konateľ
35 800 861
2020280933
SK2020280933
Tatra banka, a.s.
SK96 1100 0000 0026 2254 5581

(ďalej len ako „Partner“)
a
Názov:
Registrácia:
Sídlo:
Korešpondenčná adresa:
Štatutárny orgán:
IČO:
DIČ:

Slovak Business Agency
Register záujmových združení právnických osôb vedený
Okresným
úradom Bratislava,
registračné
číslo:
OVVS/467/1997-Ta
Miletičova 23, 821 09 Bratislava – Ružinov, Slovenská
republika
Karadžičova 2, 811 09 Bratislava, Slovenská republika
Mgr. Martin Holák, PhD., generálny riaditeľ
30 845 301
2020869279

(ďalej len ako „SBA“)
(Partner a SBA spolu ďalej len ako „Zmluvné strany“)
Zmluvné strany na základe vzájomnej dohody uzatvárajú túto Zmluvu o partnerstve,
registračné číslo SBA: 170/2019/KGR (ďalej len ako „Zmluva“).
Článok I.
Úvodné ustanovenia
1.

Partner je prevádzakovateľom internetového pracovného portálu na Slovensku a ďalších
webových stránok, ktoré súvisia s prácou, a organizátorom veľtrhov práce Profesia days
Bratislava, Profesia days Žilina a Profesia days Košice.

2.

SBA je záujmová, dobrovoľná, nezávislá, nepolitická a nezisková právnická osoba
s právnou subjektivitou, ktorá združuje právnické osoby, ktorých záujmom a poslaním je

___________________________________________________________________
1/7

Registračné číslo SBA: 170/2019/KGR

podpora a rozvoj malého a stredného podnikania v Slovenskej republike. SBA je
v zmysle Zmluvy o poskytnutí dotácie na podporu činnosti združenia právnických osôb
s účasťou ministerstva, ktoré realizuje schémy pomoci alebo programy podpory malého
a stredného podnikania podľa osobitného predpisu na rok 2018, uzatvorenej
s Ministerstvom hospodárstva Slovenskej republiky, o. i. vykonávateľom aktivity pod
názvom „Podpora úspešnej podnikateľskej praxe“, cieľom uvedenej aktivity je
podporovať záujemcov o podnikanie s cieľom podporiť ich podnikateľské nápady
a poukázať na to, že podnikanie môže byť pre nich atraktívnou príležitosťou. Propagácia
nových inovatívnych myšlienok, úspešných podnikateľských príbehov, a podpora vzniku
startupov, stimuluje produktivitu a pomáha odstrániť existujúce mentálne bariéry, ktoré
častokrát demotivujú potenciálnych podnikateľov v naštartovaní vlastného biznisu. SBA
je v zmysle svojich stanov oprávnená spolupracovať s inými tuzemskými alebo
zahraničnými právnickými alebo fyzickými osobami pri rozvoji malého a stredného
podnikania v Slovenskej republike, a to prostredníctvom vytvárania partnerstva a aktívnej
spolupráce s fyzickými osobami alebo právnickými osobami ziskového a neziskového
charakteru.
Článok II.
Predmet Zmluvy
1. Partner je jediným, výhradným a výlučným organizátorom unikátneho podujatia Profesia
days Bratislava 2019 - Už 10 rokov, ktorého hlavným cieľom je priniesť širokej
verejnosti prednášky zaujímavých speakrov, workshopy na mnohé aj podnikateľské témy
a rôzne formy vzdelávania (ďalej len „Podujatie“). Podujatie sa uskutoční dňa
06. – 07. 03. 2019 v Bratislave. Podujatie sa koná už po desiatykrát a aj preto sa rozšírilo
o ostrov mladých talentov, ostrov kreativity a marketingu, ostrov spoločenskej
zodpovednosti, ostrov technológií a IT, ostrov zdravia, ostrov podnikania, ako aj zónu
príležitostí, ktoré majú za cieľ prostredníctvom prednášok úspešných podnikateľov
a startupov motivovať mladých ľudí, predovšetkým študentov, aby si podnikanie vybrali
ako svoju kariérnu voľbu. Podujatie je určené širokej verejnosti. SBA má záujem
o využitie práva na prezentáciu pri realizácii Podujatia na základe podmienok bližšie
špecifikovaných v jednotlivých ustanoveniach tejto Zmluvy.
2.

Predmetom tejto Zmluvy je úprava vzájomných vzťahov Zmluvných strán súvisiacich
s organizáciou Podujatia ako aktivity zameranej na prezentovanie príkladov úspešnej
podnikateľskej praxe, zlepšovanie podnikateľských zručností, informovanie širokej
verejnosti o oblastiach súvisiacich s podnikaním, propagáciu a prezentáciu úspešných
inovatívnych nápadov, a podnikateľských príkladov.

3.

V nadväznosti na ustanovenie bodu 1. a 2. tohto Článku Zmluvy, SBA nadobúda právo
na prezentáciu pri realizácii Podujatia, za účelom podpory a propagácie svojho mena,
pričom sa SBA zároveň zaväzuje poskytnúť Partnerovi platbu na úhradu niektorých
výdavkov na realizáciu Podujatia v zmysle Článku III. bod 5. tejto Zmluvy. Výdavky, na
ktoré má byť platba zo strany SBA poskytnutá, môžu byť len oprávnené výdavky na
realizáciu Podujatia akceptovateľné SBA, ktoré sú v súlade s touto Zmluvou.

___________________________________________________________________
2/7

Registračné číslo SBA: 170/2019/KGR

Článok III.
Práva a povinnosti Zmluvných strán
1. SBA sa zaväzuje poskytnúť Partnerovi platbu za účelom úhrady oprávnených výdavkov,
ktoré vznikli v súvislosti s realizáciou Podujatia, a to výlučne za podmienok uvedených
v tejto Zmluve. Za oprávnené výdavky sa na účely tejto Zmluvy nepovažujú:
a) výdavky na splácanie úverov, pôžičiek a úrokov z prijatých úverov a pôžičiek;
b) poplatky za bankové služby;
c) colné poplatky a dane. Výnimku predstavujú (i) daň z pridanej hodnoty v prípade, ak
Partner nie je platcom dane z pridanej hodnoty a (ii) daň vyberaná zrážkou v súlade
s ustanovením § 43 ods. 3 písmeno h) zákona č. 595/2003 Z. z. o dani z príjmov
v znení neskorších predpisov (ďalej len „Zákon o dani z príjmov“) v prípade, ak je
Partner zrážku dane povinný vykonať a odviesť v súlade s príslušnými ustanoveniami
Zákona o dani z príjmov, ktoré sa na účely tejto Zmluvy považujú za oprávnené
výdavky;
d) poistné;
e) úroky;
f) pokuty;
g) penále;
h) výdavky netýkajúce sa výlučne realizácie Podujatia.
2. Pre vylúčenie pochybností sa Zmluvné strany dohodli, že výdavky, ktoré sa v zmysle
ustanovenia bodu 1. tohto Článku Zmluvy nepovažujú za oprávnené, nebudú zo strany
SBA uhradené.
3. Partner sa zaväzuje, že platba poskytnutá zo strany SBA bude použitá za účelom úhrady
oprávnených výdavkov spojených výlučne s organizovaním Podujatia v súlade s touto
Zmluvou. Partner sa súčasne zaväzuje, že s poskytnutou platbou bude nakladať v súlade
s požiadavkami hospodárnosti, efektívnosti, účinnosti a účelnosti, a to vzhľadom na
skutočnosť, že SBA je orgánom verejnej správy a finančné prostriedky predstavujúce
platbu v zmysle tejto Zmluvy sú verejnými prostriedkami. Pri obstaraní tovarov, služieb
a verejných prác, ktoré majú byť uhradené z poskytnutej platby, sa Partner zaväzuje
postupovať v súlade so zákonom č. 343/2015 Z. z. o verejnom obstarávaní a o zmene
a doplnení niektorých zákonov v znení neskorších predpisov.
4. Partner na základe tejto Zmluvy poskytne SBA právo na prezentáciu pri realizácii
Podujatia a to v rozsahu stanovenom v Prílohe č. 1 tejto Zmluvy – Rozsah práva na
prezentáciu (ďalej len ako „Príloha č. 1“).
5. SBA sa zaväzuje poskytnúť Partnerovi platbu vo výške maximálne 3.000,- EUR
(slovom: tritisíc eur) na bankový účet Partnera špecifikovaný v záhlaví tejto Zmluvy,
a to na základe Žiadosti o platbu vystavenej zo strany Partnera, vrátane príloh v zmysle
ustanovenia bodu 6. tohto Článku Zmluvy (ďalej len ako „Žiadosť o platbu“). Partner sa
zaväzuje vystaviť a doručiť SBA Žiadosť o platbu do 25. 03. 2019. Platba je splatná do
29. 03. 2019.
6. Žiadosťou o platbu Partner žiada SBA o poskytnutie platby za účelom úhrady
oprávnených výdavkov spojených výlučne s organizovaním Podujatia, pričom prílohu
Žiadosti o platbu tvoria najmä:

___________________________________________________________________
3/7

Registračné číslo SBA: 170/2019/KGR

a) informácie, resp. fotodokumentácia preukazujúca využitie práva SBA na prezentáciu
pri realizácii Podujatia, a to v rozsahu stanovenom v Prílohe č. 1 tejto Zmluvy;
b) vyúčtovanie s rozpisom položiek, na ktoré má byť platba zo strany SBA poskytnutá;
c) účtovné a daňové doklady a príslušné výpisy z bankových účtov preukazujúce úhradu
oprávnených výdavkov, na ktoré má byť platba zo strany SBA poskytnutá;
d) prípadne iné doklady, výlučne však vo forme a podľa podmienok akceptovateľných
SBA; Zmluvné strany sa osobitne dohodli, že prílohu Žiadosti o platbu tvorí záverečná
správa s relevantnými štatistickými údajmi za zrealizované Podujatie.
7. SBA je oprávnená:
a) spolu s Ministerstvom hospodárstva Slovenskej republiky (ďalej len ako
„Ministerstvo hospodárstva SR“) a ostatnými orgánmi štátnej správy vykonať
kontrolu vynaložených verejných prostriedkov v súlade so zákonom
č. 357/2015 Z. z. o finančnej kontrole a audite a o zmene a doplnení niektorých
zákonov v znení neskorších predpisov a zákonom č. 523/2004 Z. z. o rozpočtových
pravidlách verejnej správy a o zmene a doplnení niektorých zákonov v znení
neskorších predpisov;
b) spolu s Ministerstvom hospodárstva SR kontrolovať dodržiavanie podmienok, za
ktorých sa Partnerovi platba poskytla, ako aj ostatné skutočnosti, ktoré by mohli mať
vplyv na správnosť a účelovosť poskytnutej platby. Ministerstvo hospodárstva SR a
SBA kontrolujú predovšetkým hospodárnosť a účelnosť použitia platby a dodržiavanie
zmluvných podmienok; za týmto účelom sú oprávnení vykonať kontrolu priamo
u Partnera, ktorý je povinný im kontrolu v plnom rozsahu umožniť a poskytnúť im
príslušnú súčinnosť.
8. V prípade, že SBA, resp. Ministerstvo hospodárstva SR a ostatné orgány štátnej správy
vykonávajúce kontrolu v zmysle bodu 7. tohto Článku Zmluvy zistia porušenie povinností
zo strany Partnera v zmysle tejto Zmluvy, ako aj ostatných zákonných povinností
vzťahujúcich sa na poskytnutú platbu, Partner je povinný poskytnutú platbu SBA vrátiť, a
to do 15 (slovom: pätnástich) kalendárnych dní odo dňa doručenia výzvy SBA na vrátenie
poskytnutej platby.
Článok IV.
Platnosť a účinnosť Zmluvy a jej ukončenie
1. Táto Zmluva sa uzatvára na dobu určitú, a to do 31. 05. 2019 s výnimkou ustanovení
uvedených v článku III. bod 7. a 8. tejto Zmluvy, ktorých platnosť a účinnosť trvá aj po
uplynutí trvania tejto Zmluvy.
2. Zmluva nadobúda platnosť dňom jej podpísania obidvoma Zmluvnými stranami. Zmluvné
strany berú na vedomie, že táto Zmluva je povinne zverejňovanou zmluvou v zmysle
ustanovenia § 5a zákona č. 211/2000 Z. z. o slobodnom prístupe k informáciám a o zmene
a doplnení niektorých zákonov (zákon o slobode informácií) v znení neskorších
predpisov, ktorá v zmysle ustanovenia § 47a ods. 1 zákona č. 40/1964 Zb. Občiansky
zákonník v znení neskorších predpisov nadobúda účinnosť dňom nasledujúcim po dni jej
zverejnenia v Centrálnom registri zmlúv vedenom Úradom vlády Slovenskej republiky
(link: http://www.crz.gov.sk/).
3. Túto Zmluvu je možné ukončiť:
a) písomnou dohodou Zmluvných strán;
b) uplynutím doby, na ktorú bola dojednaná;
___________________________________________________________________
4/7

Registračné číslo SBA: 170/2019/KGR

c) odstúpením od Zmluvy v prípade porušenia povinností v zmysle Článku III. tejto
Zmluvy.
4. Odstúpenie od Zmluvy je účinné okamihom doručenia odstúpenia druhej Zmluvnej strane.
V prípade, ak si druhá Zmluvná strana neprevezme odstúpenie od Zmluvy doručené na
adresu Zmluvnej strany uvedenú v záhlaví tejto Zmluvy, považuje sa odstúpenie od
Zmluvy za účinné posledným dňom úložnej doby na pošte.
Článok V.
Ostatné dojednania
1. Zmluvné strany sa dohodli určiť kontaktné osoby, ktoré budú zabezpečovať vzájomnú
komunikáciu pri plnení tejto Zmluvy:
a) za Partnera: Julián Gerhart, Marketingový špecialista pre eventy, telefón:
+421 915 985 928, e-mail: gerhart@profesia.sk.
b) za SBA: Mgr. Martina Pirošková, vedúca Oddelenia podpory podnikateľskej praxe,
telefón: +421 2 20 36 31 24, e-mail: piroskova@sbagency.sk.
Článok VI.
Záverečné ustanovenia
1. Partner podpisom tejto Zmluvy potvrdzuje, že sa v plnom rozsahu oboznámil so znením
príslušných všeobecne záväzných právnych predpisov, a tieto sa zaväzuje dodržiavať.
2. Všetky zmeny a doplnenia tejto Zmluvy je možné vykonať len vo forme písomných a
číslovaných dodatkov k tejto Zmluve, schválených a podpísaných obidvoma Zmluvnými
stranami.
3. Zmluva sa vyhotovuje v 3 (slovom: troch) vyhotoveniach v rozsahu 7 (slovom: siedmich)
strán, s určením 2 (slovom: dve) vyhotovenia pre SBA a 1 (slovom: jedno) vyhotovenie
pre Partnera.
4. Vzájomné vzťahy Zmluvných strán, ktoré nie sú výslovne dohodnuté v tejto Zmluve, sa
riadia príslušnými ustanoveniami všeobecne záväzných právnych predpisov platných
v Slovenskej republike, a to najmä ustanoveniami Obchodného zákonníka.
5. Zmluvné strany vyhlasujú, že ich zmluvná voľnosť nie je ničím obmedzená, svoju vôľu
prejavili slobodne, vážne, zrozumiteľne a určito, Zmluvu neuzavreli v tiesni, či za nápadne
nevýhodných podmienok, jej obsahu porozumeli bez výhrad a na znak súhlasu ju
podpisujú.

___________________________________________________________________
5/7

Registračné číslo SBA: 170/2019/KGR

6. Prílohou tejto Zmluvy je:
Príloha č. 1: Právo na prezentáciu

Partner:

SBA:

V Bratislave dňa ...............

V Bratislave dňa ...............

_________________________
Profesia, spol. s r.o.
Mgr. Ivana Molnárová
konateľ

_______________________
Slovak Business Agency
Mgr. Martin Holák, PhD.
generálny riaditeľ

___________________________________________________________________
6/7

Registračné číslo SBA: 170/2019/KGR

PRÍLOHA Č.1
PRÁVO NA PREZENTÁCIU
Rozsah práva na prezentáciu
1. viditeľné umiestnenie loga SBA na Podujatí,

2. viditeľné označenie tej skutočnosti na Podujatí, že „Podujatie je realizované s podporou
SBA ako partnera Podujatia“,
3. informovanie o spolupráci s SBA v rámci marketingových aktivít k Podujatiu,
predovšetkým umiestnením loga SBA alebo inou formou.

___________________________________________________________________
7/7

