ZMLUVA č. 00870/2018/4400
O poskytovaní technickej podpory a servisu na informačný systém „SK CRIS“
uzavretá podľa § 269 ods.2 Obchodného zákonníka v súlade s postupom v zmysle zákona č. 343/2015
Z. z. o verejnom obstarávaní a o zmene a doplnení niektorých zákonov v znení neskorších predpisov
(ďalej len „zmluva“)

1. STRANY ZMLUVY

Objednávateľ:
Centrum vedecko-technických informácií SR
Lamačská cesta 8/A
811 04 Bratislava
IČO: 151 882
DIČ: 2020798395
Bank. spojenie: Štátna pokladnica
IBAN SK05 8180 0000 0070 0006 4743
Zastúpený: prof. RNDr. Ján Turňa, CSc., generálny riaditeľ
a
Dodávateľ:
InterWay, a.s.
Stará Vajnorská 21,
831 04 Bratislava
Právna forma: Akciová spoločnosť
IČO:35 728 531
DIČ: 2020268294
IČ DPH: SK2020268294
Bankové spojenie:
IBAN:
SWIFT:
Zapísaný v registri: 03.04.2015, Obchodný register Okresného súdu Bratislava I, Oddiel: Sa,
Vložka č. 6123/B
Zastúpený: Ing. Petr Weber, prokurista

2. DEFINÍCIE POJMOV
2.1. Informačný systém SK CRIS je informačným systémom o výskume, vývoji a inováciách,
zhotoveným v roku 2013 a prevádzkovaným CVTI SR v zmysle zákona 172/2005 Z.z. v znení
neskorších predpisov ako súčasť Centrálneho informačného portálu pre výskum, vývoj a inovácie
(CIP VVI), Pod Informačným systémom sa rozumejú všetky jeho moduly a komponenty, z ktorých
je systém vybudovaný a ktoré sú súčasťou z pohľadu prevádzky.
2.2. Skratka IS označuje pojem Informačný systém.
2.3. Pod pojmom porucha sa rozumie čiastočné alebo úplné znefunkčnenie služby častí SK CRIS .
2.4. Servisná požiadavka je požiadavka, ktorá sa dá zabezpečiť rutinnými alebo dobre definovanými
postupmi
2.5. Incident je definovaný ako porucha alebo servisná požiadavka
2.6. Pod požiadavkou na zmenu sa rozumie doplnenie novej alebo úprava existujúcej funkčnosti častí
SK CRIS
2.7. Jeden človekodeň znamená 8 pracovných hodín.
2.8. Jedna človekohodina je základná časová jednotka pre vykazovanie prácnosti, vyjadruje prácnosť
realizovanú jedným človekom v rozsahu jednej hodiny, pričom najmenšia účtovateľná čiastka za
prácnosť podľa tejto zmluvy je 0,5 hodiny (30 minút).
2.9. Paušál znamená fixný poplatok, hradený objednávateľom dodávateľovi za služby podľa bodu 4.1
bez ohľadu na ich skutočný rozsah

3. PREDMET ZMLUVY
Predmetom tejto zmluvy je:
3.1. Záväzok dodávateľa poskytovať objednávateľovi technickú podporu informačného systému SK
CRIS, jeho údržbu, servis a úpravy dodávateľským spôsobom (ďalej služby) podľa ustanovení tejto
zmluvy
3.2. Záväzok objednávateľa zaplatiť dodávateľovi za vykonané služby v zmysle ustanovení tejto
zmluvy.
3.3. Služba nezahŕňa podporu, údržbu a servis technických zariadení, na ktorých je IS SK CRIS
u objednávateľa prevádzkovaný. Predmetom zmluvy nie je rutinné zálohovanie dát ani ich
bezpečnosť.
3.4. Neoddeliteľnú súčasť tejto zmluvy tvorí príloha č. 1 Zmluvy - Určenie poskytovaných služieb
technickej podpory pre IS SK CRIS.

4. ROZSAH SLUŽIEB A PODMIENKY ICH POSKYTOVANIA
V rámci plnenia tejto zmluvy budú dodávateľom poskytované služby týkajúce sa všetkých
komponentov SK CRIS v tomto rozsahu:
a) Hotline a technická podpora
b) Manažment incidentov

c) Profylaktika aplikačnej vrstvy
d) Požiadavka na zmenu (drobný rozvoj)

a) Dodávateľ v rámci požiadavky „Hotline a technická podpora“ :
-

zabezpečí hotline a technickú podporu pre objednávateľa
príjem všetkých otázok, požiadaviek a chýb od objednávateľa, ako aj evidenciu, identifikáciu
a riešenie prijatých otázok, požiadaviek a chýb,
sa zaväzuje podľa tejto zmluvy poskytovať služby počas pracovných dní okrem štátnych
sviatkov v časoch od 8:00 hod. do 16:30 hod. Uvedená povinnosť dodávateľa sa vzťahuje na
všetky služby poskytované v zmysle tejto zmluvy.

b) Manažment incidentov spočíva v tom, že dodávateľ vyrieši incident v stanovenom čase
a o výsledku servisného zásahu bude dodávateľ bezodkladne informovať objednávateľa.
Termíny pre odstránenie nahlásených incidentov sa vzťahujú na dobu poskytovania služby v zmysle
predchádzajúceho bodu a) „Hotline a technická podpora“ a počítajú sa nasledovne:
i.
Kategória A – Kritický incident: Dodávateľ je povinný začať práce na riešení kritického
incidentu najneskôr do 1 hodiny od nahlásenia incidentu. Dodávateľ je povinný pokračovať
v práci na obnovení služby do okamihu vyriešenia alebo do poskytnutia provizórneho riešenia.
Dodávateľ je povinný obnoviť službu najneskôr do 8 hodín od prijatia oznámenia incidentu.
Použitie provizórneho riešenia, ktorým sa eliminuje vplyv incidentu na prevádzku systému
nezbavuje Dodávateľa povinnosti službu obnoviť.
ii.
Kategória B – Podstatný incident: Dodávateľ je povinný začať práce na riešení podstatného
incidentu najneskôr do 4 hodín od nahlásenia incidentu, Dodávateľ je povinný pokračovať
v práci na obnovení služby do okamihu vyriešenia alebo do poskytnutia provizórneho riešenia.
Dodávateľ je povinný obnoviť službu najneskôr do 16 hodín od doručenia oznámenia incidentu.
Použitie provizórneho riešenia, ktorým sa eliminuje vplyv incidentu na prevádzku systému,
nezbavuje dodávateľa povinnosti službu obnoviť.
iii.
Kategória C – Nepodstatný incident: Dodávateľ je povinný odstrániť príčinu incidentu.
v rámci pravidelnej plánovanej odstávky, pokiaľ nedôjde k inej dohode.
c) Profylaktika aplikačnej vrstvy bude realizovaná nasledovne:
i.
ii.
iii.

všetky činnosti budú vykonávané na dennej báze pokiaľ sa nedohodne inak. Dodávateľ bude
činnosti vykonávať prevažne vzdialeným prístupom,
v prípade potreby odstávky prevádzky IS pre vykonanie profylaktiky aplikačnej vrstvy, bude
profylaktika vykonaná v čase, na ktorom sa objednávateľ a dodávateľ vzájomne dohodnú,
v prípade plánovanej technologickej odstávky bude profylaktika vykonaná v dohodnutom
rozsahu vyžiadanom objednávateľom.

d) Všetky služby „Požiadavka na zmenu“ poskytované dodávateľom podľa tohto bodu zmluvy sú
poskytované nad rámec paušálu, podľa bodu 4.2. Nad paušál poskytuje dodávateľ tieto služby iba na
základe požiadavky objednávateľa za podmienok dohodnutých v tejto zmluve.
4.1.služby v rozsahu podľa bodu 4 písm. písm. a), b) c) poskytuje dodávateľ v rámci paušálneho
plnenia 8 človekohodín mesačne. Služby poskytuje dodávateľ odo dňa účinnosti zmluvy po celé

obdobie jej platnosti. V prípade, ak by došlo ku skončeniu zmluvy v priebehu kalendárneho mesiaca,
cena za paušál sa vypočíta ako alikvotná časť poskytnutých služieb pripadajúca na pracovné dni (do dňa
skončenia zmluvy).
4.2. podľa bodu 4 písm. d) poskytuje dodávateľ službu na základe požiadavky zadanej

objednávateľom. Požiadavka na zmenu (drobný rozvoj) je poskytovaná nad paušálne plnenie
špecifikované v bode 4.1. Rozsah požiadavky bude špecifikovaný po konzultácii medzi objednávateľom
a dodávateľom.

4.3. Dodávateľ sa zaväzuje poskytovať služby objednávateľovi v rozsahu uvedenom v tejto zmluve za
dohodnutých podmienok a objednávateľ sa zaväzuje zaplatiť za tieto služby dohodnutú cenu.
4.4. Služby budú poskytované formou konzultácií, elektronickou poštou, telefonicky alebo osobne,
formou diaľkovej správy a administrácie systému, v prípade potreby servisným zásahom
u objednávateľa alebo inde podľa aktuálnej potreby po dohode zmluvných strán.
4.5. Miesto plnenia na dodávku predmetu tejto zmluvy sú priestory objednávateľa v Bratislave a Žiline,
prípadne iné miesto určené objednávateľom.
4.6. Ak nie je v popisoch služieb dohodnuté inak alebo nepríde k dohode objednávateľa s dodávateľom,
je základná doba pre poskytovanie služieb počas bežnej prevádzky podľa bodu 4 a).
4.7. Ak povaha poskytovanej služby neumožňuje, aby bola služba vykonaná v čase bežnej prevádzky,
po vzájomnej dohode zmluvných strán bude služba vykonaná aj v termínoch mimo bežnej prevádzky
a to aj v dňoch pracovného pokoja alebo voľna, ako aj v nočných hodinách.
4.8. V prípadoch vzniku havarijného stavu, bez závislosti na tom, z akého dôvodu tento stav vznikol,
dodávateľ sa zaväzuje uviesť softvérovú časť systému do prevádzkyschopného stavu i v čase mimo
bežnej prevádzky.

5. OSOBY A SÚČINNOSŤ
5.1. Objednávateľ je povinný na základe vzájomnej dohody a v rámci bezpečnostných štandardov
Objednávateľa umožniť pracovníkom dodávateľa lokálny aj diaľkový prístup k dohodnutým
zariadeniam a prvkom IS SK CRIS prostredia za účelom plnenia podľa zmluvy.
5.2. Objednávateľ je povinný zabezpečiť potrebnú súčinnosť
pre činnosti dodávateľa súvisiacich s plnením zmluvy.

svojich

pracovníkov nutnú

Pracovníci objednávateľa sú povinní:
a) byť dostupní e-mailom, telefonicky, alebo osobne v prípade riešenia problému a/alebo iného
incidentu alebo požiadavky v súvislosti s poskytovaním služby,
b) komunikovať dodávateľovi špecifické požiadavky na dostupnosť služby,
c) spolupracovať pri riešení servisných požiadaviek.

5.3. Objednávateľ je povinný zabezpečiť potrebnú súčinnosť pracovníkov dodávateľov SW aplikácii
tretích strán, nutnú pre činnosti dodávateľa súvisiacich s plnením zmluvy.
5.4. Objednávateľ je povinný zabezpečiť spoľahlivú prevádzku prostriedkov internetovej a
e-mailovej komunikácie, firewall-y iné komponenty, ktoré priamo využíva IS SK CRIS.
5.5. Objednávateľ nie je zodpovedný za škody a ujmy pracovníkov dodávateľa, ktoré im vzniknú pri
plneniach v súvislosti s touto zmluvou.

6. CENA
Cena služieb poskytovaných dodávateľom podľa tejto zmluvy je stanovená na: 19 361,20 € bez DPH.
6.1. Cena zahŕňa:
a) podporu a servis IS SK CRIS podľa bodu 4 a), b), c) a v zmysle prílohy č.1 v rozsahu 1 človekodňa
mesačne (paušál).
b)- realizáciu požiadaviek na zmenu podľa bodu 4 d) v rozsahu neprekračujúcom cenu služieb spolu
za práce podľa bodu 6.1.a) aj 6.1.b).
6.2. Cena za služby je uvedená v eurách (€) a bude fakturovaná podľa bodu 7.
6.3. Cena servisných i analyticko-programátorských prác podľa bodu 6.1.a), b) bude vo výške 49,90
€/hod bez DPH.

7. FAKTURÁCIA A PLATOBNÉ PODMIENKY
7.1. Cenu za poskytnutie paušálnych služieb podľa bodu 4 a, b, c tejto zmluvy ako aj služieb
poskytnutých na základe požiadaviek podľa bodu 4 d je objednávateľ povinný uhrádzať štvrťročne
v celku na základe faktúry – účtovného dokladu vystaveného dodávateľom. Právo na zaplatenie
ceny vznikne uplynutím príslušného štvrťroku, v ktorom bola predmetná služba poskytovaná.
7.2. Prílohou faktúry je Pracovný výkaz o poskytnutých službách. Faktúra je splatná do 30 dní odo dňa
jej doručenia objednávateľovi.
7.3. Daň z pridanej hodnoty sa účtuje v zmysle platných predpisov v deň vystavenia faktúry.
7.4. Objednávateľ je oprávnený pred uplynutím lehoty splatnosti vrátiť bez zaplatenia faktúru, ktorá
neobsahuje náležitosti daňového dokladu alebo náležitosti stanovené ďalšími príslušnými právnymi
predpismi alebo má iné nedostatky v obsahu podľa tejto zmluvy. Vo vrátenej faktúre musí vyznačiť
dôvod vrátenia. Dodávateľ je v tomto prípade povinný podľa povahy nesprávnosti faktúru opraviť
alebo nanovo vyhotoviť. Oprávneným vrátením faktúry prestáva plynúť pôvodná lehota splatnosti.
Lehota splatnosti plynie znovu odo dňa doručenia opravenej alebo nanovo vyhotovenej faktúry
objednávateľovi.

8. NÁHRADA ŠKODY A ZMLUVNÉ POKUTY

8.1. Dodávateľ neručí za škody vyplývajúce zo straty dát, ušlého zisku, využitia produktov, ani za žiadne
následné škody vzniknuté v dôsledku neodborného používania systému IS SK CRIS
objednávateľom.
8.2. Pokiaľ sa akékoľvek činnosti budú vykonávať v sídle objednávateľa alebo na inom určenom mieste,
ako aj vzdialeným prístupom k IKT infraštruktúre objednávateľa, zodpovedá dodávateľ za škody
spôsobené pracovníkmi dodávateľa v plnom rozsahu podľa ustanovení Obchodného a Občianskeho
zákonníka. Dodávateľ je predovšetkým povinný oboznámiť svojich pracovníkov o spôsoboch
výkonu činnosti podľa tejto zmluvy, aby nedochádzalo z ich strany k vzniku zodpovednostných
vzťahov zmluvných ako aj nezmluvných. Dodávateľ zodpovedá za dodržanie predpisov BOZP jeho
pracovníkmi v sídle objednávateľa.
8.3. Zmluvné
strany
sú
oprávnené
účtovať
zmluvné
pokuty
nasledovne:
a/ za omeškanie dodávateľa s poskytnutím služby (bod 4.1, 4.2 a príloha č. 1) zmluvnú pokutu vo
výške 100.- EUR za každý deň omeškania. Zaplatením zmluvnej pokuty nezaniká nárok
objednávateľa na prípadnú náhradu škody.
b/ za omeškanie objednávateľa s platbou za poskytnuté služby úrok z omeškania vo výške 0,025%
z nezaplatenej ceny za každý deň omeškania po lehote splatnosti faktúry.
8.4. Ak niektorá zo strán nedodrží svoje záväzky stanovené touto zmluvou, a v takomto konaní bude
pokračovať v rozsahu tridsať (30) dní po obdržaní písomného upozornenia na túto skutočnosť
s odvolaním sa na toto ustanovenie, druhá strana môže odstúpiť od zmluvy celkom, alebo v jej
jednotlivých častiach bez toho, že by sa tým zbavovala akýchkoľvek iných svojich práv. Toto
nezbavuje povinnosti zmluvných strán vyrovnať svoje záväzky voči sebe ku dňu ukončenia platnosti
zmluvy.
8.5. Dodávateľ nebude zodpovedný za prípadné oneskorenia pri plnení svojich záväzkov podľa tejto
zmluvy, ktoré sú dôsledkom príčin vzniknutých evidentne mimo možnosti jeho kontroly, výhradne
z dôvodu vyššej moci brániacej splneniu jeho povinností.

9. TRVANIE ZMLUVY
9.2. Táto zmluva nadobúda platnosť dňom jej podpísania oprávnenými zástupcami oboch zmluvných
strán a účinnosť dňom nasledujúcim po dni jej zverejnenia v Centrálnom registri zmlúv vedenom
Úradom vlády Slovenskej republiky.
9.3. Zmluva sa uzatvára na dobu určitú – do vyčerpania zmluvne dohodnutej sumy služieb podľa bodu
6, najviac však jeden rok.
9.4. Zmluvu je možné vypovedať kedykoľvek ktoroukoľvek zo zmluvných strán formou písomnej
výpovede s jednomesačnou výpovednou lehotou, ktorá začína plynúť prvým dňom nasledujúceho
mesiaca po doručení výpovede druhej zmluvnej strane.
9.5. Ukončenie zmluvy nezbavuje žiadnu zo zmluvných strán povinnosti vyrovnať záväzky voči druhej
strane vzniknuté do uplynutia výpovednej lehoty (skončenia zmluvy), vrátane povinnosti
dodávateľa vrátiť pomernú časť ceny.

10. POVINNOSTI ZMLUVNÝCH STRÁN
Dodávateľ je povinný :

a) pri poskytovaní služieb v zmysle zmluvy sa riadiť pokynmi a platnými smernicami dodávateľa,
b) telefonicky, resp. písomne reagovať na každú požiadavku objednávateľa, týkajúcu sa predmetu
tejto zmluvy. Formou písomne sa rozumie aj email,
c) plniť jednotlivé služby podľa tejto zmluvy,
d) informovať objednávateľa o všetkých faktoch, ktoré by mohli negatívne vplývať na predmet
plnenia tejto zmluvy,
e) na základe žiadosti objednávateľa zabezpečiť prítomnosť kvalifikovaných špecialistov
(expertov), ktorá je nevyhnutná pre poskytovanie služieb v dohodnutom mieste plnenia,
f) všetky osoby poskytujúce služby podľa tejto zmluvy sú zamestnancami dodávateľa, alebo
dodávateľom povereného subdodávateľa a podliehajú výhradne riadeniu dodávateľa.
Akékoľvek nároky či požiadavky objednávateľa voči týmto osobám si objednávateľ uplatňuje
priamo u dodávateľa v plnom rozsahu.
Objednávateľ je povinný:
a) zabezpečiť vstup zamestnancov dodávateľa a jeho subdodávateľov do všetkých potrebných
priestorov objednávateľa a to v rámci obvyklej pracovnej doby v prítomnosti zodpovedného
zamestnanca objednávateľa s tým, že nenarušia prevádzku IS a ani ostatných systémov
objednávateľa,
b) zabezpečiť účinnú ochranu autorských a licenčných práv na dodané plnenie v zmysle zmluvy,
c) všetky pripomienky, sťažnosti, výhrady, doplnky a pod. týkajúce sa poskytnutých služieb
odovzdávať písomnou formou, prípadne formou emailu dodávateľovi,
d) na základe žiadosti dodávateľa zabezpečiť prítomnosť kvalifikovaných špecialistov, ktorá je
nevyhnutná pre poskytovanie plnení v dohodnutom mieste plnenia,
e) na základe žiadosti dodávateľa zabezpečiť pre dodávateľa vzdialený prístup k IS a všetkým
serverom, na ktorých sú tieto IS prevádzkované.

11. MLČANLIVOSŤ A OCHRANA INFORMÁCIÍ
11.1. Zmluvné strany sa zaväzujú zachovať mlčanlivosť o všetkých skutočnostiach, o ktorých sa
v súvislosti s plnením tejto Zmluvy dozvedeli alebo im boli sprístupnené, a budú venovať dostatok
pozornosti tomu, aby zabránili odhaleniu, publikovaniu, rozširovaniu a pod. dôverných informácií
voči tretím stranám.
11.2. Ak zmluvná strana poskytne (odovzdá) alebo sprístupní druhej zmluvnej strane informáciu,
ktorá nie je verejne známou a túto informáciu písomne označí ako dôvernú (ďalej „dôverná
informácia"), druhá zmluvná strana môže takúto informáciu poskytnúť tretej osobe iba v prípade:
a) ak to bude potrebné pre plnenie jej povinností zo záväzkového vzťahu z tejto zmluvy, alebo zo
záväzkového vzťahu vzniknutého v súvislosti s touto zmluvou,
b) ak to bude potrebné pre výkon jej práv zo záväzkového vzťahu z tejto zmluvy alebo zo
záväzkového vzťahu vzniknutého v súvislosti s touto zmluvou,
c) ak na to bude povinná podľa všeobecne záväzného právneho predpisu alebo podľa vykonateľného
rozhodnutia, opatrenia alebo výzvy príslušného orgánu,
d) ak to bude potrebné v súdnych, rozhodcovských, správnych a iných obdobných konaniach
e) ak treťou osobou bude osoba, ktorá vo vzťahu k poskytnutým alebo sprístupneným informáciám
bude mať zákonom uloženú povinnosť zachovávania mlčanlivosti.

11.3. Za informáciu podliehajúcu ustanoveniam tohto bodu zmluvy nebude považovaná taká
informácia, ktorá je objednávateľovi známa alebo je verejne dostupná, či bola vyvinutá, alebo
zákonne získaná od tretej strany bez obmedzenia s jej nakladaním v rámci zmluvy, alebo je
objednávateľ povinný ju sprístupniť alebo zverejniť podľa zák. č. 211/2000 Z. z. o slobodnom
prístupe k informáciám a o zmene a doplnení niektorých zákonov v znení neskorších predpisov,
pričom v takomto prípade sa zaväzuje chrániť dôverné informácie a obchodné tajomstvá dodávateľa
v súlade s platnou právnou úpravou.
11.4.

Ustanovenie bodu 11.2 o ochrane informácií sa nevzťahuje na text zmluvy.

12. OCHRANA OSOBNÝCH ÚDAJOV (OOÚ)
12.1 Objednávateľ podľa čl. 28 nariadenia Európskeho parlamentu a Rady (EÚ) č. 2016/679
o ochrane fyzických osôb pri spracovávaní osobných údajov a o voľnom pohybe takýchto údajov,
ktorým sa zrušuje smernica 95/46/ES (ďalej len GDPR“) a zákona č. 18/2018 Z. z. o ochrane osobných
údajov a o zmene a doplnení niektorých zákonov (ďalej len „zákon č. 18/2018 Z. z.“) poveruje
Dodávateľa spracovávaním osobných údajov v mene Objednávateľa:
a) Predmet spracovávania: Dodávateľ smie vykonávať spracovávanie osobných údajov dotknutých
osôb prostredníctvom neautomatizovaných prostriedkov spracovávania zo systému SK CRIS.
b) Účel spracovávania: Účelom spracovávania je nevyhnutnosť riešenia a realizácie konkrétnych
prípadov poskytovania služieb v zmysle tejto zmluvy.
c) Typy a zoznam spracovávaných osobných údajov: Na vyššie uvedené účely smie Dodávateľ
spracovávať nasledovné všeobecné osobné údaje dotknutých osôb: IP adresa, krstné meno,
priezvisko, tituly, kontaktné údaje (poštová adresa, email, telefón), ID používateľa, pohlavie, dátum
resp. rok narodenia, zamestnávateľská organizácia.
d) Doba spracovávania: Dodávateľ smie vykonávať spracovávanie osobných údajov na dobu
nevyhnutnú pre riešenie a realizáciu jednotlivých prípadov poskytovania služieb v zmysle tejto
zmluvy, najviac po dobu trvania tejto zmluvy.
e) Povaha spracovávania: Osobné údaje v systéme SK CRIS sú spracovávané na základe
nevyhnutnosti splnenia úlohy realizovanej vo verejnom záujme podľa čl. 6 ods. 1 písm. e) GDPR,
vyplývajúcej i zo Zákona o organizácii štátnej podpory výskumu a vývoja v znení neskorších
predpisov (najmä § 26 a §26a) a Zákona o stimuloch pre výskum a vývoj.
f) Kategórie dotknutých osôb: Dotknutými osobami sú používatelia systému SK CRIS, ktorí sú
registrovaní na portáli SK CRIS, a/alebo osoby, údaje ktorých sú spracované v databáze SK CRIS
z titulu vyplývajúceho zo Zákona 172/2005 Z.z. o organizácii štátnej podpory výskumu a vývoja
v znení neskorších predpisov (najmä § 26 a §26a) a Zákona o stimuloch pre výskum a vývoj.
12.2 Dodávateľ je oprávnený:
a) zaznamenávanie už získaných údajov na iný nosič informácií a prehliadanie už získaných dát,
b) spracovávať osobné údaje za účelom vytvárania štatistických zostáv po dohode
s Objednávateľom,
c) konať spôsobom, ktorý nie je v rozpore s GDPR, zákonom č. 18/2018 Z. z., ani inými právnymi
predpismi a ani ich neobchádza.
Za bezpečnosť poskytnutých osobných údajov zodpovedá Dodávateľ a chráni ich pred odcudzením,
stratou, poškodením, neoprávneným prístupom, zmenou a rozširovaním. Dodávateľ sa za týmto
účelom zaväzuje prijať primerané technické, organizačné a personálne opatrenia zodpovedajúce
spôsobu spracovania osobných údajov.
12.3

Dodávateľ je povinný:

a) postupovať pri spracovávaní osobných údajov podľa všeobecne záväzných právnych predpisov
a podľa ďalších písomných pokynov Objednávateľa,
b) informovať bez zbytočného odkladu Objednávateľa, ak má za to, že sa pokynom Objednávateľa
porušujú všeobecne záväzné právne predpisy týkajúce sa ochrany osobných údajov,
c) zachovávať mlčanlivosť o osobných údajoch získaných od Objednávateľa a/alebo s ktorými príde
do styku, a to aj po skočení poverenia,
d) spracovávať osobné údaje len na určený účel podľa bodu b) tejto zmluvy,
e) spracovávať len také osobné údaje, ktoré rozsahom a obsahom zodpovedajú určenému účelu a sú
nevyhnutné pre jeho dosiahnutie,
f) spracovávať iba správne, kompletné a aktuálne osobné údaje vo vzťahu k účelu ich spracovávania
a naložiť s nesprávnymi a nekompletnými osobnými údajmi v súlade so zákonom,
g) udržiavať osobné údaje získané na rozdielne účely oddelene a zabezpečiť osobné údaje pred
odcudzením, stratou, poškodením, zničením, neoprávneným prístupom, zmenou a rozširovaním, na
tento účel prijme primerané technické, organizačné a personálne opatrenia zodpovedajúce spôsobu
spracovávania osobných údajov,
h) neposkytovať a nesprístupňovať osobné údaje bez predchádzajúceho písomného súhlasu
Objednávateľa, okrem prípadov, ak poskytnutie a/alebo sprístupnenie je nevyhnutné na
zabezpečenie spracovávania osobných údajov podľa tejto zmluvy alebo povinnosť poskytnutia
a/alebo sprístupnenia osobných údajov vyplýva z osobitných právnych predpisov alebo na základe
rozhodnutia orgánu verejnej moci,
i) poskytnúť súčinnosť Objednávateľovi vhodnými technickými a organizačnými opatreniami pri
plnení jeho povinnosti prijímať opatrenia na základe žiadosti dotknutej osoby pri uplatňovaní jej
práv,
j) zlikvidovať osobné údaje dotknutých osôb bezodkladne po dosiahnutí účelu spracovávania
osobných údajov a zlikvidovať existujúce kópie, ktoré obsahujú osobné údaje dotknutých osôb;
Objednávateľ je oprávnený žiadať od Dodávateľa potvrdenie o zlikvidovaní osobných údajov
a Dodávateľ je povinný takejto požiadavke bezodkladne vyhovieť; týmto nie sú dotknuté
ustanovenia všeobecne záväzných právnych predpisov ukladajúcich Dodávateľovi povinnosti
uchovávania týchto osobných údajov,
k) zabezpečiť, že všetky ním určené oprávnené osoby v zmysle OOÚ budú pred spracovávaním
osobných údajov poučené a zaviazané povinnosťou mlčanlivosti o týchto údajoch, a to aj po zániku
ich právneho vzťahu k Dodávateľovi,
l) nahradiť Objednávateľovi škodu, ktorá mu vznikne v dôsledku porušenia tejto zmluvy zo strany
Dodávateľa,
m) vymazať bezodkladne po zániku tejto zmluvy všetky dokumenty obsahujúce osobné údaje, ktoré
Objednávateľ poskytol a vymazať všetky ich kópie; týmto nie sú dotknuté ustanovenia všeobecne
záväzných právnych predpisov ukladajúcich Dodávateľovi povinnosti uchovávania týchto
osobných údajov,
n) vykonať opatrenia podľa ustanovenia čl. 32 GDPR alebo § 39 zákona č. 18/2018 Z. z.,
o) zdržať sa poverenia spacúvaním osobných údajov dotknutých osôb ďalšieho sprostredkovatela
(subdodávateľa) v súlade s ustanovením bodu 12.6 tejto zmluvy,
p) pomáhať Objednávateľovi pri zabezpečovaní plnenia povinností podľa čl. 32 až 36 GDPR alebo §
39 až 43 zákona č. 18/2018 Z. z. s prihliadnutím na povahu spracovávania osobných údajov
a informácie dostupné Dodávateľovi,
q) poskytnúť Objednávateľovi informácie potrebné na preukázanie splnenia povinností ustanovených
v tejto zmluve a poskytnúť súčinnosť v rámci auditu ochrany osobných údajov a kontroly zo strany
Objednávateľa alebo audítora, ktorého poveril Objednávateľ,
r) pri spracovávaní osobných údajov dodržiavať základné zásady spracovávania osobných údajov
uvedené v kapitole II GDPR alebo v prvej hlave druhej časti zákona č. 18/2018 Z. z.,

s) oznámiť Objednávateľovi porušenie ochrany osobných údajov (podozrenia úniku, straty, zničenia,
zneužitia alebo iného nenáležitého nakladania s osobnými údajmi) bez zbytočného odkladu po tom,
ako sa o ňom dozvedel,
t) viesť záznamy o kategóriách spracovateľských činností, ktoré vykonal v mene Objednávateľa.
12.4 Dodávateľ je oprávnený spracovávať osobné údaje zo systému SK CRIS len podľa ustanovení
uvedených v bode 3 a špecifikácií v bode 12.2.
12.5 Objednávateľ je oprávnený požadovať od Dodávateľa preukázanie splnenia všetkých povinností
vrátane vykonania všetkých bezpečnostných opatrení na ochranu osobných údajov.
12.6 Objednávateľ nesúhlasí, aby Dodávateľ spracovával osobné údaje prostredníctvom inej osoby,
t. j. prostredníctvom subdodávateľa.
12.7 Zmluvné strany si do siedmich dní od nadobudnutia účinnosti tejto zmluvy písomnou formou
oznámia mená a kontaktné údaje zamestnancov, ktorí sú oprávnení konať za zmluvnú stranu pri
plnení úloh vyplývajúcich z čl. 12 tejto zmluvy, tzv. oprávnené osoby v zmysle OOÚ. Prípadnú
zmenu uvedených údajov si zmluvné strany bezodkladne oznámia e – mailom.
12.8 Dodávateľ nesmie prenášať osobné údaje do tretích krajín alebo do medzinárodnej organizácie
bez predchádzajúceho písomného súhlasu Objednávateľa, okrem prenosu na základe osobitného
predpisu alebo medzinárodnej zmluvy, ktorou je Slovenská republika viazaná; Dodávateľ je pri
takom prenose povinný oznámiť Objednávateľovi túto požiadavku pred spracovávaním osobných
údajov, ak osobitný predpis alebo medzinárodná zmluva, ktorou je Slovenská republika viazaná,
takéto oznámenie nezakazuje z dôvodov verejného záujmu.
12.9 Dodávateľ berie na vedomie, že pokiaľ poruší GDPR alebo zákon č. 18/2018 Z. z. a sám určí
účel a prostriedky spracovávania osobných údajov, považuje sa na tento účel za prevádzkovateľa na
účely legislatívy týkajúcej sa ochrany osobných údajov a nesie rovnakú mieru zodpovednosti ako
prevádzkovateľ.
12.10 Dodávateľ je oprávnený spracovávať osobné údaje na základe tejto zmluvy odo dňa
nadobudnutia jej účinnosti.
12.11 V súvislosti so spracovávaním osobných údajov sa Objednávateľ zaväzuje poskytovať
Dodávateľovi správne a aktuálne osobné údaje, tým nie je dotknutá zodpovednosť dotknutých osôb
za pravdivosť poskytnutých osobných údajov.
12.12

Objednávateľsa zaväzuje písomné pokyny formulovať zrozumiteľne.

12.13 Objednávateľ sa zaväzuje poskytovať Dodávateľovi potrebnú súčinnosť pri spracovávaní
osobných údajov.

13. ZÁVEREČNÉ USTANOVENIA
13.1. Zmluvné strany súhlasia so zverejnením zmluvy, vrátane jej príloh a podpisov osôb
oprávnených konať za obe zmluvné strany na internete (Centrálny register zmlúv) v súlade
s platnými právnymi predpismi.
13.2. Zmluva nadobúda platnosť dňom podpisu oboma Zmluvnými stranami, účinnosť nadobúda
dňom nasledujúcim po dni jej zverejnenia v Centrálnom registri zmlúv vedenom Úradom vlády SR.
Ak sa Zmluva do troch mesiacov od jej uzavretia nezverejní platí, že k uzavretiu Zmluvy nedošlo.
Zmluvné strany dávajú svoj výslovný a neodvolateľný súhlas so zverejnením Zmluvy, ako aj
všetkých potrebných údajov z faktúr vystavených na základe tejto Zmluvy v zmysle zákona č.
211/2000 Z.z. v platnom znení.
13.3. Táto zmluva sa riadi právnym poriadkom Slovenskej republiky a miestom prejednávania
všetkých sporov, ktoré môžu súvisieť s touto zmluvou budú príslušné súdy Slovenskej republiky.
13.4. Zmluva je vyhotovená v slovenskom jazyku v štyroch vyhotoveniach, pričom každá zo
Zmluvných strán obdrží po dvoch vyhotoveniach.
13.5. Zmluvné strany považujú za dôverné všetky informácie, s ktorými prídu do styku v súvislosti
s plneniami podľa tejto zmluvy. Ukončenie platnosti tejto zmluvy nemá na tento záväzok vplyv.
13.6. Akékoľvek zmeny, či dodatky tejto zmluvy je možné vykonať len písomne po odsúhlasení
oboma zmluvnými stranami.
13.7. Zmluvné strany vyhlasujú, že zmluvu uzavreli slobodne, vážne, jej obsahu porozumeli a na znak
súhlasu ju podpísali.

dátum: ...................................
Za dodávateľa:

dátum: ................................
Za objednávateľa:

...............................................................

........................................................

Ing. Petr Weber
prokurista

prof. RNDr. Ján Turňa, CSc.,
generálny riaditeľ

Príloha 1
Určenie poskytovaných služieb technickej podpory pre IS SK CRIS (ďalej systém)
-

pravidelné vykonávanie administrácie všetkých SW komponentov,
diagnostikovanie všetkých SW komponentov systému,
pravidelné vykonávanie technických a výkonových optimalizácii všetkých SW komponentov
systému,
pravidelné vykonávanie profylaktiky pre predchádzanie problémov,
sústavný monitoring činností jednotlivých modulov systému i funkcionality systému ako celku ,
definovanie požiadaviek na zálohovanie systému a zálohovanie komponentov (servery, databázy)
pred plánovanými zásahmi do systému,
konzultačná činnosť týkajúca sa administrácie a prevádzky systému,
poradenská služba (hot-line) - elektronickým spôsobom alebo telefonicky ,
analytická a metodická podpora pri prevádzke,
konfigurácia a parametrizácia systému,
analýza zistených chýb v jednotlivých moduloch systému, identifikácia druhu a miesta chyby,
odstraňovanie zistených chýb v systéme,
reporting o stave riešenia chýb,
vykonávanie dohodnutých zmien v systéme ,
nasadzovanie updatov systému a ich zavedenie, vrátane dokumentácie,
podpora pri mimoriadnych udalostiach (napr. porušenie integrity systému následkom zlyhania HW),
vykazovanie prácnosti v človekohodinách v rámci vykonávania technickej podpory podľa bodu
4 d),
riešenie štandardných servisných požiadaviek,
úpravy funkcionalít systému podľa požiadaviek a v rozsahu zmluvných podmienok.

