ZMLUVA
o poskytovaní tlačových informácií z monitorovania verejných informačných zdrojov
uzatvorená podľa § 269 ods. 2 zákona č. 513/1991 Zb. Obchodného zákonníka v znení neskorších
predpisov
Čl. 1
Zmluvné strany
Všeobecná zdravotná poisťovňa, a.s.
Panónska cesta 2, 851 04 Bratislava – mestská časť Petržalka
PhDr. Ľubica Hlinková, MPH, predsedníčka predstavenstva
doc. JUDr. Mgr. Michal Ďuriš, PhD., člen predstavenstva
IČO:
35 937 874
IČ DPH:
SK 2022027040
Zápis v registri:
Obchodný register Okresného súdu Bratislava I,
oddiel Sa, vl. č. 3602/B
Bankové spojenie:
Štátna pokladnica, Bratislava
Číslo účtu / IBAN:
SK47 8180 0000 0070 0018 2424
Osoba oprávnená rokovať vo veciach zmluvy: Mgr. Jana Martanovičová, Odbor marketingu a komunikácie
(ďalej len „odberateľ“)
Odberateľ:
Sídlo:
Zastúpená:

a
Dodávateľ':
Slovakia Online s.r.o.
Sídlo:
Riazanská 57, 831 03 Bratislava
Zastúpený:
Oľga Cimová, konateľ
IČO:
31 402 445
DIČ:
20 20 338 397
IČ DPH:
SK 20 20 338 397
Zápis v registri:
Obchodný register Okresného súdu Bratislava I,Oddiel Sro, vl. č. 9581/B
Bankové spojenie:
Tatra banka
Číslo účtu / IBAN:
SK17 1100 0000 0026 2102 5170
Osoba oprávnená rokovať vo veciach zmluvy: Mgr. Michal Užák, Account Manager
(ďalej len „dodávateľ“),
uzatvárajú túto Zmluvu o poskytovaní tlačových informácií z monitorovania verejných
informačných zdrojov ako výsledok verejného obstarávania v zmysle zákona č. 343/2015 Z. z. o
verejnom obstarávaní v znení neskorších predpisov
(ďalej len „zmluva“).
Čl. 2
Predmet zmluvy
2.1. Predmetom zmluvy je záväzok dodávateľa, vykonávať pre odberateľa denný monitoring médií
pokrývajúcich územie Slovenskej republiky za podmienok ustanovených touto zmluvou, pričom
predmet zmluvy zahŕňa:
2.1.1 Monitoring médií, ktorý predstavuje špecifickú aktivitu dodávateľa, spočívajúcu
v sledovaní televíznych a rozhlasových staníc, printových médií, týždenníkov,
mesačníkov, regionálnej a národnostnej tlače a internetových stránok na základe
dodaných kľúčových slov od odberateľa a ich následné spracovanie do tlačovej (textovej)
podoby, v jednom elektronickom súbore, ktorý je dodávaný každý pracovný deň, formou
elektronickej pošty na e-mailovú adresu/ adresy, určené odberateľom. Podrobný opis
monitoringu médií tvorí prílohu č.1 tejto zmluvy.
2.1.2 Mesačnú analýzu monitoringu médií, ktorou sa na účel tejto zmluvy rozumie kvalitatívne a
kvantitatívne spracovanie dát získaných z dodaného denného monitoringu médií v zmysle
článku 2.1.1 tejto zmluvy.
2.2. Predmetom tejto zmluvy je zároveň záväzok odberateľa uhradiť dodávateľovi cenu za poskytnuté
plnenie (služby) v zmysle článku 5.1 tejto zmluvy.

Čl. 3
Práva a povinnosti zmluvných strán
3.1. Dodávateľ sa zaväzuje vyhotovovať monitoring médií a analýzu minimálne v rozsahu médií, ktorý
je uvedený v prílohe č. 1 tejto zmluvy.
3.1.1 Kľúčové slová, z ktorých sa vyhotovuje monitoring médií tvoria prílohu č. 2 tejto zmluvy.
3.1.2 Ak sú mediálne výstupy, ktoré sú predmetom monitoringu v zmysle článku 2.1.1
publikované v inom ako v úradnom jazyku, je dodávateľ povinný preložiť takéto výstupy
do slovenského jazyka formou notickej správy. To neplatí, ak sú výstupy v českom jazyku.
3.1.3 V prípade audio, alebo audiovizuálnych výstupov je dodávateľ povinný zabezpečiť
doslovný prepis takýchto nahrávok.
3.2. Dodávateľ je povinný zabezpečiť dodržiavanie zákona č. 185/2015 Z. z. (Autorský zákon) v platnom
znení (ďalej len „zákon č. 185/2015 Z .z.“). Predovšetkým a najmä uzatvoriť zmluvy a vysporiadať
vzťahy s držiteľmi autorských práv k plneniam špecifikovaným v článku 2, ktoré majú charakter diela
podľa Autorského zákona.
3.3. Zmluvné strany sa zaväzujú zachovávať mlčanlivosť o všetkých skutočnostiach, o ktorých sa
dozvedeli v súvislosti s plnením tejto zmluvy, príslušné ustanovenia zákona č. 211/2000 Z.z. o

slobodnom prístupe k informáciám a o zmene a doplnení niektorých zákonov (zákon o slobode
informácií) však nie sú týmto článkom dotknuté.
Čl. 4
Spôsob čas a miesto plnenia
4.1. Dodávateľ sa zaväzuje každý pracovný deň najneskôr do 08:00 hodiny ráno zaslať denný
monitoring médií za obdobie, bezprostredne nadväzujúce na obdobie pokryté predchádzajúcim
monitoringom médií, na elektronické adresy určené odberateľom.
4.2. Odberateľ je oprávnený kedykoľvek zmeniť e-mailovú adresu/adresy, na ktoré sú monitoringy
médií zasielané. Takúto zmenu je povinný dodávateľovi oznámiť minimálne 3 pracovné dni
vopred, pričom dodávateľ je povinný akceptáciu žiadosti potvrdiť odberateľovi e-mailom
bezodkladne po jej doručení. Žiadosť o zmenu je v tomto prípade povinný dodávateľ prijať aj
formou e-mailovej žiadosti. E-mailová žiadosť sa považuje za doručenú nasledujúci pracovný deň
po jej odoslaní na e-mailovú adresu dodávateľa: info@slovakia-online.sk.
4.3. Odberateľ môže na základe e-mailovej požiadavky kedykoľvek rozšíriť alebo znížiť počet
kľúčových slov, prípadne zmeniť kľúčové slová, ktoré sú predmetom monitoringu médií. Takúto
zmenu je povinný dodávateľovi oznámiť minimálne 3 pracovné dni vopred pričom dodávateľ je
povinný akceptáciu žiadosti potvrdiť odberateľovi e-mailom bezodkladne po jej doručení. Emailová žiadosť sa považuje za doručenú nasledujúci pracovný deň po jej odoslaní na e-mailovú
adresu dodávateľa: info@slovakia-online.sk.
4.4. Dodávateľ sa zaväzuje spracovať a elektronickou formou doručiť mesačnú analýzu monitoringu
médií, v zmysle článku 2.1.2 tejto zmluvy, najneskôr do 10. dňa v mesiaci, nasledujúceho po
skončení kalendárneho mesiaca na dohodnuté emailové adresy.
Čl. 5
Cena a platobné podmienky
5.1. Cena za riadne a včas vykonaný predmet tejto zmluvy, je dohodnutá v súlade s § 3 ods. 1 zákona
NR SR č. 18/1996 Z. z. o cenách v znení neskorších predpisov.
5.2. Cena za predmet zmluvy bez DPH: 6 210,00 eur
DPH (20 %): 1 242,00 eur
Cena za predmet zmluvy vrátane 20 % DPH: 7 452,00 eur
Slovom: sedemtisícštyristopäťdesiatdva eur.
K cene bude vždy pripočítaná príslušná sadzba DPH vo výške podľa všeobecne záväzných
právnych predpisov platných v čase poskytnutia zdaniteľného plnenia. V prípade zmeny výšky
sadzby DPH sa nevyžaduje úprava formou dodatku
k tejto zmluve, ale dodávateľ bude
automaticky účtovať výšku sadzby DPH platnej v čase poskytnutia zdaniteľného plnenia.
5.3. Cena za poskytnuté plnenie sa bude účtovať alikvotne mesačne, spätne, vždy najneskôr do 10.
dňa nasledujúceho mesiaca, formou faktúry – daňového dokladu, vystaveného v zmysle
účtovných štandardov. Splatnosť faktúry je 14 pracovných dní odo dňa jej doručenia odberateľovi.
5.4. Ak faktúra nebude obsahovať náležitosti vyžadované príslušnými všeobecne záväznými právnymi
predpismi, odberateľ je oprávnený faktúru vrátiť dodávateľovi. V takomto prípade sa preruší

plynutie lehoty splatnosti a nová lehota splatnosti začne plynúť odo dňa doručenia opravenej
alebo novo vystavenej faktúry odberateľovi .
Čl. 6
Sankcie
6.1. Odberateľ má právo na náhradu škody, ktorá mu preukázateľne vznikla nesplnením vlastnej
daňovej povinnosti dodávateľa, platcu DPH, v zmysle § 78 zákona č. 222/2004 Z. z. o dani z
pridanej hodnoty v znení neskorších predpisov a následne uplatnením ručenia za daň voči
dodávateľovi v zmysle § 69b tohto zákona. Odberateľ má zároveň právo uplatniť u dodávateľa i
trovy konania, ktoré mu vzniknú v konaní podľa § 69b zákona č. 222/2004 Z. z. pred príslušným
daňovým úradom.
6.2. Odberateľ je oprávnený jednostranne započítať svoje pohľadávky voči dodávateľovi, ktorému
vznikli z dôvodu uplatnenia ručenia za daň voči odberateľovi v zmysle § 69b zákona č. 222/2004Z.
z. o dani z pridanej hodnoty v znení neskorších predpisov, vrátane trov konania, ktoré mu vznikli v
konaní s príslušným daňovým úradom.
6.3. Odberateľ je oprávnený od zmluvy odstúpiť v prípade, ak zistí, že dodávateľ nemá dostatočne
vysporiadané zmluvy a vzťahy s držiteľmi autorských práv v zmysle zákona č. 185/2015 Z.z.
Zmluva v tomto prípade zaniká dňom písomného doručenia oznámenia o odstúpení od zmluvy
dodávateľovi. V prípade ak sa zásielku nepodarí doručiť, považuje sa za doručenú prvým dňom
uloženia na pošte. Odberateľ má nárok na náhradu škody, ktorá by mu takouto činnosťou mohla
vzniknúť.
6.4. Odberateľ je oprávnený od zmluvy odstúpiť, ak bol dodávateľovi uložený jeden, alebo viacero
trestov, uvedených v § 10 zákona č. 91/2016 Z.z. o trestnej zodpovednosti právnických osôb.
Účinky odstúpenia nastanú dňom doručenia písomnosti druhej zmluvnej strane, alebo k inému
termínu, ktorý VšZP v odstúpení uvedie. V prípade ak odstúpenie nie je možné doručiť druhej
zmluvnej strane, považuje sa odstúpenie podľa tohto ustanovenia za doručené prvým dňom
uloženia zásielky na pošte
6.5. Odberateľ je oprávnený odstúpiť od zmluvy v prípade, ak sa dodávateľ stane dlžníkom poistného
na zdravotné poistenie voči odberateľovi.
6.6. Ak je odberateľ v omeškaní s plnením svojho peňažného záväzku voči dodávateľovi, je povinný
zaplatiť dodávateľovi úrok z omeškania vo výške stanovenej Obchodným zákonníkom v platnom
znení.
Čl. 7
Trvanie zmluvy a zmena zmluvných podmienok
7.1. Táto zmluva sa uzatvára na dobu určitú, a to na 18 mesiacov odo dňa nadobudnutia jej účinnosti .
7.2. Pred uplynutím doby platnosti zmluvy možno jej platnosť ukončiť dohodou zmluvných strán alebo
výpoveďou i bez udania dôvodu s mesačnou výpovednou lehotou.
7.3. Výpoveď v zmysle bodu 7.2 musí byť preukázateľne - písomne doručená druhej zmluvnej strane,
pričom výpovedná doba začína plynúť prvým dňom nasledujúceho mesiaca po doručení
výpovede. V prípade ak sa zásielku nepodarí doručiť, považuje sa za doručenú prvým dňom
uloženia na pošte.
7.4. V prípade ak si dodávateľ nebude plniť riadne a včas záväzky vyplývajúce mu z tejto zmluvy,
odberateľ ho písomnou formou vyzve na odstránenie nedostatkov. Ak nedostatky nebudú
odstránené v lehote do 15 kalendárnych dní odo dňa doručenia výzvy dodávateľovi, je odberateľ
oprávnený odstúpiť od zmluvy. Zmluva zaniká dňom písomného doručenia oznámenia o
odstúpení od zmluvy dodávateľovi. V prípade ak sa zásielku nepodarí doručiť, považuje sa za
doručenú prvým dňom uloženia na pošte.
7.5. Zmluvné strany sa dohodli, že túto zmluvu je možné meniť výlučne na základe písomného
dodatku, podpísaného obidvoma zmluvnými stranami, s výnimkou zmien, definovaných v článku
4.2 a 4.3 kedy sa dodatok k zmluve nevyžaduje.

Čl. 8
Osobitné protikorupčné ustanovenia
8.1. Zmluvné strany sa nesmú dopustiť, nesmú schváliť, ani povoliť žiadne konanie v súvislosti s
dojednávaním, uzatváraním alebo plnením tejto zmluvy, ktoré by spôsobilo, že by zmluvné strany

tejto zmluvy alebo osoby ovládané zmluvnými stranami porušili akékoľvek platné protikorupčné
všeobecne záväzné právne predpisy. Táto povinnosť sa vzťahuje najmä na neoprávnené plnenia,
vrátane urýchľovacích platieb (facilitation payments) verejným činiteľom, zástupcom alebo
zamestnancom orgánov verejnej správy alebo blízkym osobám verejných činiteľov, zástupcov
alebo zamestnancov orgánov verejnej správy.
8.2. Každá zmluvná strana tejto zmluvy sa zaväzuje, že neponúkne, neposkytne, ani sa nezaviaže
poskytnúť žiadnemu zamestnancovi, zástupcovi alebo tretej strane konajúcej v mene druhej
zmluvnej strany tejto zmluvy, a rovnako neprijme, ani sa nezaviaže prijať od žiadneho
zamestnanca, zástupcu alebo tretej strany konajúcej v mene druhej zmluvnej strany tejto zmluvy
žiadny dar, ani inú výhodu, či už peňažnú alebo inú, v súvislosti s dojednávaním, uzatváraním
alebo plnením tejto zmluvy.
8.3. Každá zmluvná strana tejto zmluvy sa zaväzuje bezodkladne informovať druhú zmluvnú stranu
tejto zmluvy, pokiaľ si bude vedomá alebo bude mať konkrétne podozrenie na korupciu
pri dojednávaní, uzatváraní alebo pri plnení tejto zmluvy.
8.4. V prípade, že akýkoľvek dar alebo výhoda v súvislosti s dojednávaním, uzatváraním alebo
plnením tejto zmluvy je poskytnutý zmluvnej strane tejto zmluvy alebo zástupcovi účastníka tejto
zmluvy v rozpore s týmto článkom zmluvy, môže zmluvná strana od tejto zmluvy odstúpiť.
Čl. 9
Záverečné ustanovenia
9.1. Vzťahy zmluvných strán neupravené touto zmluvou sa riadia príslušnými ustanoveniami
obchodného zákonníka a ďalšími všeobecne záväznými právnymi predpismi, podľa právneho
poriadku Slovenskej republiky.
9.2. Táto zmluva sa vyhotovuje v 4 rovnopisoch, pričom 2 rovnopisy dostane odberateľ a dva
dodávateľ.
9.3. Zmluva nadobúda platnosť dňom podpisu oboch zmluvných strán a účinnosť prvým dňom
nasledujúceho mesiaca po jej zverejnení v Centrálnom registri zmlúv v zmysle § 47a zákona č.
40/1964 Zb. Občiansky zákonník v znení neskorších predpisov.
9.4. Zmluvné strany vyhlasujú, že ich zmluvná voľnosť nebola obmedzená, zmluvu uzatvorili na
základe slobodnej vôle, zmluva nebola uzatvorená v tiesni za nápadne nevýhodných podmienok,
zmluvu si prečítali, jej obsahu rozumejú a na znak súhlasu ju podpisujú.
9.5. Dodávateľ nie je oprávnený postúpiť akékoľvek práva a pohľadávky vyplývajúce z tejto zmluvy na
tretie osoby bez predchádzajúceho písomného súhlasu odberateľa. Právny úkon, ktorým budú
práva a pohľadávky postúpené v rozpore s týmto bodom, bude neplatný.
Za odberateľa

Za dodávateľa

V Bratislave, dňa ................

V Bratislave, dňa ................

.............................................................
PhDr. Ľubica Hlinková, MPH
predsedníčka predstavenstva
Všeobecná zdravotná poisťovňa, a.s.

......................................................
Oľga Cimová
konateľ
Slovakia Online s.r.o.

...........................................................
doc. JUDr. Mgr. Michal Ďuriš, PhD.
člen predstavenstva
Všeobecná zdravotná poisťovňa, a.s.

Príloha č. 1: Podrobný opis monitoringu médií
Príloha č. 2: Zoznam kľúčových slov

Príloha č. 1 k zmluve o poskytovaní tlačových informácií z monitorovania verejných informačných
zdrojov

„A“ samostatná zákazka Monitoring médií - tlačové informácie
Predmet zákazky: zabezpečenie monitoringu médií v zmysle rozsahu
plnenia počas obdobia 18 mesiacov.

a osobitných požiadaviek

Opis/rozsah predmetu zákazky:


monitorovací systém:
Na základe kľúčových slov a ich gramatických tvarov
Maximálny počet kľúčových slov 100
Kľúčové slová môžu byť kedykoľvek menené (obstarávateľ ich rozsah môže rozšíriť,
niektoré slová vypustiť, alebo ich rozsah znížiť), pričom dodávateľ je povinný zmenu v
rozsahu kľúčových slov vykonať bez účtovania dodatočných poplatkov
Monitorovací systém všetkých spravodajských, lifestyleových, magazínových a odborných
portálov zaradených v AIM monitore,
Aktívne slovenské blogy (živé blogy s verejným dosahom)
Monitorovací systém v súlade s autorským zákonom
Možnosť prihlásenia sa z viacerých technických zariadení súčasne (PC, tablet,
smartfón,...)
Užívateľské rozhranie pre využívanie všetkých služieb pre viac ako 10 prístupov



triedený monitoring:
1 kľúčové slovo: meno + priezvisko/ slovné spojenie
Monitoring správ všetkých médií (televízia, rozhlas, print, internet, agentúrne
spravodajstvo)
o televízne a rozhlasové stanice (všetky relevantné na území Slovenskej republiky,
t.j. s minimálnou sledovanosťou / počúvanosťou, ktorú meria autorita na základe
reprezentatívneho výskumu, aspoň 5% populácie)
o denná tlač (všetky denníky na území Slovenskej republiky v tlačovej podobe a ich
online vydania)
o týždenníky a mesačníky (všetky týždenníky a mesačníky, ktoré vychádzajú v
Slovenskej republike v tlačovej podobe, prípadne v ich online podobe)
o regionálna tlač (regionálna tlač na území Slovenskej republiky a jej online
vydania)
o národnostná tlač (národnostná tlač na území Slovenskej republiky a jej online
vydania)
Monitoring internetu
Vyhľadávanie a monitoring na základe kľúčových slov
Monitoring vrátane víkendov/sviatkov, zasielaný v prvý pracovný deň
Zasielanie monitoringu elektronicky na dennej báze počas pracovných dní



archív monitoringu:
prístup do archívu, resp. databázy plošného mediálneho obsahu zahŕňa tlačené zdroje
(celoštátne i regionálne periodiká), spravodajstvo internetových portálov, spravodajských
a diskusných televíznych a rozhlasových relácii (prepis)
tvorba archívu monitoringu odberateľa
vyhľadávanie v archíve na základe kľúčových slov



mediálna analýza:

-

-

-

-

Mediálnou analýzou monitoringu médií sa na účel tejto zmluvy považuje kvantitatívne a
kvalitatívne spracovanie dát získaných z dodaného denného monitoringu médií.
V kvantitatívnom hodnotení mediálnych výstupov sa uvádza číselne vyjadrený počet
výstupov, ktoré sa priamo alebo nepriamo týkali činnosti a postavenia VšZP. Dodávateľ
v mesačnom monitoringu ďalej číselne a taktiež graficky rozdelí mediálne výstupy na tie,
ktoré boli publikované v elektronických médiách a tie, ktoré boli publikované v tlačových
(printových) médiách, podľa jednotlivých kalendárnych týždňoch.
V kvalitatívnom hodnotení dodávateľ výstupy z denného monitoringu médií rozčlení do
troch kategórií, a to na pozitívne, neutrálne a negatívne vo vzťahu k činnosti a postaveniu
VšZP v systéme verejného zdravotného poistenia tak, aby bolo zrejmé, koľko výstupov
v jednotlivých kategóriách zodpovedalo elektronickým a koľko tlačeným (printovým)
médiám v jednotlivých týždňoch v mesiaci, za ktorý sa analýza monitoringu médií
vykonáva. V printovej časti taktiež dodávateľ uvedie členenie podľa periodík (denník,
týždenník, mesačník, a iné).
Súčasťou analýzy monitoringu médií je aj samostatný zoznam negatívnych výstupov, s
uvedením dátumu ich publikovania, označenia média a názvu príspevku ako aj hodnotiaci
komentár daného kalendárneho mesiaca z pohľadu prezentácie VšZP v médiách.
Dodávané mesačne elektronicky

Príloha č. 2 k zmluve o poskytovaní tlačových informácií z monitorovania verejných informačných
zdrojov

Kľúčové slová k Monitoringu médií – tlačové informácie:
-

Ministerstvo zdravotníctva SR, MZ SR, minister zdravotníctva, Andrea Kalavská,
Všeobecná zdravotná poisťovňa, VšZP, generálna riaditeľka VšZP, Ľubica Hlinková,
Milan Horváth, Michal Ďuriš, Tibor Papp, Jana Martanovičová, hovorkyňa VšZP, štátna
poisťovňa, zdravotné poistenie, poisťovňa Dôvera, poisťovňa Union, Union zdravotná
poisťovňa, poistenec, poistenka, preventivne.sk, NCZI, privatizácia zdravotníctva, reforma
zdravotníctva, zdravotnícke reformy, financovanie zdravotníctva, rozpočet rezortu
zdravotníctva, fakultná nemocnica, nemocnica s poliklinikou, nemocnica, poliklinika, lekár,
telemedicína, zdravotná sestra, zdravotnícky pracovník, stomatológ, pacient, zdravotná
pomoc, lieková politika, distribúcia liekov, lieky, manažment pacient, zdravotná prevencia,
zdravotná záchranná služba, záchranná lekárska služba, zdravotná starostlivosť,
zdravotníctvo, Červený kríž, SČK, darcovstvo krvi, Slovenská lekárska spoločnosť,
Asociácia súkromných lekárov, Zdravita, Asociácia nemocníc Slovenska, Zväz
ambulantných poskytovateľov, ZAP, Slovenská lekárnická komora, erecept, eRecept
(podľa toho, či systém rozlišuje malé a veľké písmená) epreskripcia, eHealth, eZdravie,
elektronizácia zdravotníctva, elektronická zdravotná knižka, DRG, ePobočka

-

Uvedené kľúčové slová sa vzťahujú aj na ich gramatické tvary.

