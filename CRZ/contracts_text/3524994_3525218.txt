Zmluva o dielo č. GF18209
uzavretá podľa § 536 nasl. zákona č. 513/1991 Zb. Obchodného zákonníka v znení neskorších predpisov
(ďalej len „zmluva")
Zmluvné strany
Obchodné meno:
Sídlo:
Zastúpený:
IČO / DIČ / IČ DPH:
Bankové spojenie:
Číslo účtu (IBAN):
Právna forma:

SOMI Systems a.s.
Lazovná 69, 974 01 Banská Bystrica
Ing. Miroslav Maliniak, predseda predstavenstva
36041432 / 2020093823 / SK2020093823
Tatra banka, a.s., Banská Bystrica
SK4011000000002623131014
Spoločnosť zapísaná v OR Okresného súdu Banská Bystrica,
Oddiel: Sa, vložka č.: 615/S
(ďalej len Zhotoviteľ)

Názov:
Sídlo:
Zastúpený:
IČO / DIČ:
Bankové spojenie:
Číslo účtu:
Právna forma:

Úrad pre reguláciu elektronických komunikácií a poštových
služieb
Továrenská 7, P. O. Box 40, 828 55 Bratislava 24
Ing. Vladimír Kešjar, predseda úradu
42355818 / 2024003729
Štátna pokladnica Bratislava
SK23 8130 0000 0070 0049 9755
rozpočtová organizácia
(ďalej len Objednávateľ)

Preambula
Táto zmluva je výsledkom prieskumu trhu uskutočneného v súlade s § 117 a nasl. zákona č. 343/2015 Z. z.
o verejnom obstarávaní a je v súlade s predloženou ponukou Zhotoviteľa v tomto prieskume trhu.
1. Predmet zmluvy
1.1

Zhotoviteľ sa na základe tejto zmluvy zaväzuje zaviesť v podmienkach Objednávateľa systém ochrany
osobných údajov v súlade s Nariadením Európskeho parlamentu a rady (EÚ) 2016/679 z 27.04.2016
o ochrane fyzických osôb pri spracúvaní osobných údajov a o voľnom pohybe takýchto údajov resp.
zákona č. 18/2018 Z. z. o ochrane osobných údajov a o zmene a doplnení niektorých zákonov (ďalej len
„GDPR“ alebo „Dielo“ ).

1.2

Rozsah služieb poskytnutých Zhotoviteľom a tvoriacich Dielo je uvedený v Prílohe č. 1 k tejto zmluve, ktorej
je neoddeliteľnou súčasťou (ďalej len „Príloha“).

1.3

Súčasťou dodávky Diela je aj odborné školenie oprávnených osôb k ochrane osobných údajov
a k informačnej bezpečnosti podľa písm. d) Prílohy sa uskutoční v jednom alebo dvoch pracovných dňoch
v rozsahu jedného až troch blokov po 1,5 hod. pre neobmedzený počet oprávnených osôb.

2. Miesto, spôsob a doba dodania Diela
2.1

Zhotoviteľ sa zaväzuje odovzdať písomné výstupy k GDPR podľa Prílohy a uskutočniť školenie podľa bodu
1.3 zmluvy najneskôr do 80 pracovných dní od nadobudnutia účinnosti tejto zmluvy. Podmienkou pre
začatie plnenia Zhotoviteľa podľa tejto zmluvy je poskytnutie potrebnej súčinnosti Objednávateľa počas
vstupného auditu.

2.2

Miestom plnenia predmetu zmluvy sú priestory Zhotoviteľa a priestory Objednávateľa uvedené v záhlaví
zmluvy.

3. Cena za Dielo a spôsob platenia
3.1

Zmluvné strany sa dohodli, že zmluvná cena za predmet plnenia podľa bodu 1.1 v spojení s bodom 1.2
tejto zmluvy je stanovená dohodou podľa § 3 zákona NR SR č. 18/1996 Z. z. vo výške 7942,50 EUR bez
DPH.
Strana 1 z 5 Zmluvy č. GF18209

3.2

Zmluvné strany sa dohodli, že zmluvná cena za predmet plnenia podľa bodu 1.3 tejto zmluvy je stanovená
dohodou podľa § 3 zákona NR SR č. 18/1996 Z. z. vo výške 117 EUR bez DPH za jeden 1,5 hod. blok.

3.3

Zmluvné strany sa dohodli, že Objednávateľ v súvislosti s plnením predmetu zmluvy uhradí Zhotoviteľovi
náhradu prepravných nákladov (ďalej len „PN“) v sadzbe 0,40 € bez DPH / km v odhadovanom počte troch
výjazdov v celkovej sume 528 EUR bez DPH (176 EUR bez DPH za výjazd).

3.4

Daň z pridanej hodnoty je 20%, resp. v zmysle platných sadzieb. Objednávateľ uhradí Zhotoviteľovi
zmluvne stanovenú cenu podľa bodu 3.1 a 3.2 a náhradu prepravných nákladov (PN) podľa bodu 3.3 na
základe faktúr so 14 dňovou splatnosťou vystavených po riadnom odovzdaní a prevzatí jednotlivých častí
diela takto:
4050 EUR bez DPH + PN po odovzdaní vstupného auditu a rizikovej analýzy,
1575 EUR bez DPH + PN po odovzdaní dokumentácie, smerníc a plánu znižovania rizík,
2317,50 EUR bez DPH + PN po zavedení PDD, kontrole GDPR, a platbu za školenie podľa bodu 3.2.

3.5

Faktúra musí byť originálna písomnosť. Za faktúru sa nepovažuje kópia, fotokópia, ani faxová faktúra.
Faktúra musí obsahovať všetky náležitosti v zmysle platných právnych predpisov.

3.6

Objednávateľ uhradí cenu za Dielo bezhotovostným prevodom na číslo účtu Zhotoviteľa uvedený v záhlaví
tejto zmluvy.

4. Osobitné dojednania
4.1

Ak v priebehu plnenia predmetu zmluvy vzniknú iné požiadavky nešpecifikované v tejto zmluve, budú tieto
požiadavky riešené dodatkom k zmluve s písomným súhlasom oboch strán.

4.2

Dokumenty, ktoré sú predmetom tejto zmluvy, slúžia Objednávateľovi výhradne pre jeho interné potreby
a týmto sa zaväzuje, že nebude predmetné dokumenty ani ich obsah ďalej šíriť pre potreby tretích strán.

4.3

Predmetné dokumenty sú vlastníctvom Objednávateľa, autorské práva si vyhradzuje Zhotoviteľ. Zhotoviteľ
podpisom tejto zmluvy udeľuje Objednávateľovi úplný a neobmedzený súhlas na použitie dokumentov,
ktoré sú predmetom tejto zmluvy pre všetky interné potreby Objednávateľa.

5. Sankcie
5.1

V prípade omeškania Objednávateľa so zaplatením ceny diela podľa bodu 3.1 tejto zmluvy je Zhotoviteľ
oprávnený uplatniť si u Objednávateľa písomnou výzvou úrok z omeškania vo výške určenej v § 1 odst.1
Nariadenia vlády SR č. 21/2013 Z. z., ktorým sa vykonávajú niektoré ustanovenia Obchodného zákonníka.

5.2

V prípade omeškania Zhotoviteľa s plnením predmetu zmluvy, je Objednávateľ oprávnený uplatniť si
u Zhotoviteľa písomnou výzvou nárok na zaplatenie zmluvnej pokuty v sume 10 EUR bez DPH za každý aj
začatý deň omeškania až do riadneho splnenia predmetu tejto zmluvy. Zhotoviteľ zodpovedá len za
omeškanie plnenia, ktoré spôsobil sám alebo osoby, ktoré plnením predmetu zmluvy poveril.

5.3

Zhotoviteľ má právo dočasne prerušiť plnenie predmetu zmluvy v prípadoch neplnenia si zmluvných
záväzkov zo strany Objednávateľa. Zhotoviteľ je povinný v plnení predmetu zmluvy pokračovať po
odpadnutí prekážky na strane Objednávateľa.

5.4

Táto zmluva nezakladá povinnosť oprávnenej strany vyžadovať od druhej strany zaplatenie sankcií. Sumár
všetkých sankcií uplatnených voči niektorej zmluvnej strane nesmie presiahnuť sumu 3000 EUR.

6. Vady diela
6.1

Objednávateľ uplatňuje reklamácie na dodaný predmet zmluvy len písomným spôsobom.

6.2

Zodpovednosť Zhotoviteľa za vady diela a nároky Objednávateľa z vád diela sa spravujú ustanoveniami
§ 560 a nasledujúcimi Obchodného zákonníka.

6.3

Zhotoviteľ zodpovedá za vady, ktoré má dielo v čase jeho prevzatia Objednávateľom aj v prípade, ak sa
vady ukážu kedykoľvek po prevzatí diela Objednávateľom.

7. Povinnosti Objednávateľa a Zhotoviteľa
7.1

Objednávateľ poskytne Zhotoviteľovi všetky potrebné podklady pre vyhotovenie predmetu zmluvy aj
s aktívnou spoluprácou počas vykonávania vstupného auditu a rizikovej analýzy.

7.2

Objednávateľ sa zaväzuje k riadnej a bezodkladnej súčinnosti so Zhotoviteľom pre potreby plnenia
predmetu tejto zmluvy a to v potrebnom rozsahu. Pre účel školenia v zmysle bodu 1.3 je Objednávateľ
povinný zorganizovať všetky oprávnené osoby a poskytnúť primerané technické prostriedky a priestory.

7.3

Objednávateľ za zaväzuje bez odkladu protokolárne prevziať riadne dodané písomné výstupy.
Objednávateľ má 14 dní odo dňa protokolárneho prevzatia dokumentov týkajúcich sa predmetu zmluvy na
Strana 2 z 5 Zmluvy č. GF18209

vyjadrenie sa k nim a na vznesenie pripomienok. Márnym uplynutím tejto lehoty sa predmet zmluvy
považuje za akceptovaný a riadne prevzatý. Pripomienky vznesené po tomto termíne sa budú považovať
za reklamáciu diela a budú riešené v zmysle Obchodného zákonníka. Objednávateľ je povinný za
akceptovaný predmet zmluvy zaplatiť dohodnutú cenu podľa bodu 3 tejto zmluvy.
7.4

Objednávateľ zabezpečí účasť osoby oprávnenej k ďalšiemu konaniu podľa tejto zmluvy, najmä
k preberaniu predmetu zmluvy. Objednávateľ je povinný riadne zhotovený predmet zmluvy riadne prevziať
a písomne potvrdiť jeho prevzatie.

7.5

Ak zistí Zhotoviteľ, že časové alebo obsahové plnenie zmluvy je ohrozené, je povinný o tom ihneď
informovať Objednávateľa spolu s uvedením návrhu nového termínu ukončenia diela alebo návrhu zmeny
jeho obsahu.

7.6

Zhotoviteľ je povinný vykonať dielo na svoje náklady a na svoje nebezpečenstvo v dojednanom čase.

7.7

Zhotoviteľ je povinný pri plnení predmetu zmluvy postupovať s odbornou starostlivosťou a v súlade so
všetkými príslušnými právnymi predpismi tak, aby sa dosiahol hmotne zachytený výsledok činnosti určený
v zmluve.

7.8

Výsledok činnosti, ktorá je predmetom diela podľa tejto zmluvy nie je Zhotoviteľ oprávnený poskytnúť
akejkoľvek inej osobe než Objednávateľovi. Túto povinnosť Zhotoviteľ nemá len v prípade, že ho od nej
sprostí súd alebo iný orgán štátnej či verejnej moci.

8. Ďalšie dojednania, záväzky Zhotoviteľa
8.1

Zhotoviteľ poskytne bezodplatne Objednávateľovi počas jedného roka po zavedení GDPR podporu,
neobmedzený počet telefonických a e-mailových dotazov pre účely podpory ohľadne ochrany osobných
údajov a prístup do Internetového fóra https://osobneudaje.somi.sk

9. Odstúpenie od zmluvy
9.1

Zhotoviteľ je oprávnený odstúpiť od zmluvy, ak je Objednávateľ s plnením podľa bodu 7.1 v omeškaní o
viac ako 30 dní oproti dohodnutému termínu, alebo podstatne porušuje povinnosti vyplývajúce zo zmluvy
a k náprave nedôjde ani po uplynutí primeranej dodatočnej lehoty, ktorú je Zhotoviteľ povinný
Objednávateľovi poskytnúť v písomnom upozornení.

9.2

Objednávateľ je oprávnený odstúpiť od zmluvy, ak je Zhotoviteľ v omeškaní s riadnym vykonaním a
odovzdaním predmetu zmluvy viac ako 30 dní, alebo podstatne porušuje povinnosti vyplývajúce zo zmluvy
a k náprave nedôjde ani po uplynutí primeranej dodatočnej lehoty, ktorú je Objednávateľ povinný
Zhotoviteľovi poskytnúť v písomnom upozornení.

9.3

Každá zo zmluvných strán je oprávnená túto zmluvu vypovedať, ak sa pre ňu stalo plnenie zmluvných
povinností celkom nemožným z dôvodov, ktoré nemohla ovplyvniť. V takomto prípade je výpovedná lehota
stanovená na dva mesiace počnúc prvým dňom nasledujúceho mesiaca po mesiaci, v ktorom bola
výpoveď doručená druhej strane. Vypovedať zmluvu môže Objednávateľ aj bez udania dôvodu a to
s trojmesačnou výpovednou lehotou. Plnenia zmluvy, ktoré vznikli pred obdržaním výpovede sú zmluvné
strany povinné riadne vykonať tak, ako je to v zmluve uvedené.

9.4

Ak zmluva zanikne na podnet Objednávateľa, Objednávateľ uhradí Zhotoviteľovi náklady, ktoré tento
preukázateľne a účelne vynaložil pri plnení predmetu zmluvy. Zhotoviteľ je povinný v tomto prípade
odovzdať Objednávateľovi výsledky svojej činnosti vzťahujúce sa k predmetu plnenia vrátane podkladov,
ktoré prevzal od Objednávateľa na účely plnenia zmluvy.

10. Záverečné ustanovenia
10.1 Vzťahy medzi zmluvnými stranami neupravené touto zmluvou sa riadia príslušnými ustanoveniami
Obchodného zákonníka a Občianskeho zákonníka.
10.2 Zmluva je platná odo dňa podpisu oboma zmluvnými stranami a účinnosť dňom nasledujúcim po dni jej
zverejnenia V Centrálnom registri zmlúv v zmysle zákona č. 211/2000 Z. z. o slobodnom prístupe
k informáciám a v súlade s ustanovením § 47a Občianskeho zákonníka.
10.3 Zhotoviteľ berie na vedomie, že Objednávateľ je povinnou osobou podľa zák. č. 211/2000 Z. z.
o slobodnom prístupe k informáciám v znení neskorších predpisov a súhlasí so zverejnením
a sprístupnením obsahu tejto zmluvy.
10.4 Zhotoviteľ preberá zodpovednosť za to, že predmet zmluvy bol vyhotovený bez porušenia autorských práv,
duševného vlastníctva či iných práv tretích osôb.
10.5 Neplatnosť alebo neúčinnosť niektorého z ustanovení zmluvy nemá za následok neplatnosť alebo
neúčinnosť jej ostatných ustanovení. Zmluvné strany sa zaväzujú v takom prípade nahradiť neplatné alebo
Strana 3 z 5 Zmluvy č. GF18209

neúčinné ustanovenie novým, ktoré bude najbližšie pôvodnému zámeru alebo úmyslu zmluvných strán.
Ustanovenia, ktoré sú ovplyvnené ustanoveniami, ktoré sa stali neplatnými či neúčinnými, treba vykladať
tak, aby bol zachovaný pôvodný zmysel a účel dotknutých ustanovení, ak zmluva neustanovuje inak.
10.6 Akékoľvek zmeny a doplnky k zmluve môžu byť urobené len formou písomných dodatkov s podpisom
oboch zmluvných strán.
10.7 Zmluva je vyhotovená v 3 rovnopisoch rovnakej platnosti, z ktorých Objednávateľ dostane dve vyhotovenia
a Zhotoviteľ jedno vyhotovenie.
10.8 Zmluvné strany vyhlasujú, že zmluvu uzavreli slobodne a vážne, nie v tiesni a nápadne nevýhodných
podmienok alebo v omyle, jej obsahu porozumeli a na znak svojho súhlasu s jej znením ju potvrdzujú
podpismi oprávnených zástupcov.
V Banskej Bystrici, dňa :

......................................................
Zhotoviteľ
Ing. Miroslav Maliniak
predseda predstavenstva

V Bratislave, dňa : ................................

................................................................
Objednávateľ
Ing. Vladimír Kešjar
predseda úradu

Prílohy:
Príloha č. 1: Rozsah poskytnutých služieb

Strana 4 z 5 Zmluvy č. GF18209

Príloha č. 1: Rozsah poskytnutých služieb
a/ Vstupný audit
 vstupný audit, zhodnotenie súčasného stavu
 obhliadka priestorov, pracovísk, procesov, väzieb
 dokumentačný audit, zhodnotenie stavu dokumentácie, zmlúv, poučení
 zhodnotenie stavu organizácie vzhľadom k informačnej bezpečnosti
 zhodnotenie podmienok spracúvania OÚ a identifikácia problémov
 revízia informačných systémov pre spracúvanie osobných údajov
 diferenčný audit
 porovnanie súčasného stavu ochrany osobných údajov s požiadavkami GDPR
b/ Riziková analýza:
 systematický opis plánovaných sprostredkovateľských operácií a účelu spracúvania
 posúdenie nutnosti a primeranosti spracovateľských operácií vo vzťahu k účelu
 posúdenie rizika pre práva a slobody dotknutých osôb
 stanovenie rozsahu spracúvaných údajov v zmysle dotknutých zákonov a nariadení
 posúdenie vplyvu na ochranu osobných údajov
 posúdenie zákonnosti spracovania osobných údajov
 analýza procesov a bezpečnostných rizík
 vypracovanie rizikovej analýzy
 stanovenie miery rizík – požadujeme spracovať ako východiskový dokument pre proces zavádzania GDPR
 vyhodnotenie rizikovej analýzy s návrhom opatrení
b1/ Smernice a dokumentačný audit v rozsahu:
 bezpečnostná smernica
 smernica pre IT
 smernica pre vybavovanie agendy práv dotknutých osôb
 smernica na odhaľovanie a manažment bezpečnostných incidentov
 smernica pre kamerové systémy
b2/ Bezpečnostná dokumentácia, GDPR compliance dokumentácia v rozsahu:
 posúdenie obsahu bezpečnostnej dokumentácie a návrhy a návody na jej skvalitnenie
 záznamy o spracovateľských činnostiach
 vypracovanie plánu znižovania miery rizík, konzultácie s Úradom na ochranu osobných údajov
 záznamy o poučení oprávnených osôb
 formuláre podľa potreby
c/ Prijatie opatrení k zabezpečeniu ochrany osobných údajov, plán zavedenia Privacy by Design
and by Default (Ochrana súkromia – ďalej len PDD):
 procesy dané do súladu s GDPR
 stanovenie pravidiel na zálohovanie a likvidáciu osobných údajov
 stanovenie kontrolných mechanizmov
 stanovenie mechanizmov oznamovania o narušení bezpečnosti a mechanizmov na zamedzenie
opakovaných narušení
 stanovenie mechanizmov a procesov informovania dotknutých osôb o ich právach a o
ich spracovávaných OÚ
 zavedenie prístupu „ need to know“, znalostné a vedomostné predpoklady
 odporučenie produktov a služieb, ktoré nemá subjekt zavedené, alebo ktoré nahrádzajú
produkty a služby zavedené u subjektu a nespĺňajúce požiadavky GDPR
d) školenia
 školenie oprávnených osôb a zamestnancov k GDPR
 školenie zamestnancov k informačnej bezpečnosti
e) podpora v oblasti ochrany osobných údajov na obdobie jedného roka

neobmedzený počet telefonických a mailových dotazov

informovanie o legislatívnych zmenách v zákone o ochrane osobných údajov

Strana 5 z 5 Zmluvy č. GF18209

