Zmluva o dielo č. 46/2017
uzatvorená podľa § 536 a nasl. zákona č. 513/1991 Zb. Obchodný zákonník v platnom znení
a ustanovení zákona č. 343/2015 Z. z. o verejnom obstarávaní a o zmene a doplnení niektorých
zákonov v znení neskorších predpisov (ďalej len „Zmluva“)

Článok I.
Zmluvné strany
Objednávateľ :
Názov:
Sídlo:
Zastúpená:

Kancelária Súdnej rady Slovenskej republiky
Hlavné námestie č. 8
814 22 Bratislava
Mgr. Martin Katriak
vedúci Kancelárie Súdnej rady Slovenskej republiky
30 793 629

IČO:
Tel. kontakt:
Email:
Osoba oprávnené rokovať vo veciach technických: Ing. Michal Kramárek

(ďalej len „Objednávateľ“)
a
Zhotoviteľ :
Názov:
Digital Industry, s.r.o.
Sídlo:
Námestie SNP 15, 811 01 Bratislava
Štatutárny orgán:
Ing. Milan Lalkovič – konateľ
IČO:
36 679 763
IČ pre DPH:
SK 2022255653
DIČ:
2022255653
Registrovaný:
Okresný súd Bratislava I, oddiel: Sro, číslo: 42475/B
Bankové spojenie:
Tatra banka, a.s.
Č. účtu :
SK52 1100 0000 0026 2676 5776
Tel. kontakt:
Email:
Osoba oprávnené rokovať vo veciach zmluvných a technických: Ing. Milan Lalkovič, Ph.D.
(ďalej len „Zhotoviteľ“)
(Pre účely tejto Zmluvy sa Objednávateľ a Zhotoviteľ označujú tiež spoločne aj ako „Zmluvné
strany“)

1/8

Článok II.
Úvodné ustanovenia
1. Túto Zmluvu uzatvárajú Zmluvné strany ako výsledok Výzvy na predloženie cenovej ponuky
na zákazku s nízkou hodnotou v zmysle § 117 zákona č. 343/2015 Z. z. o verejnom
obstarávaní a o zmene a doplnení niektorých zákonov v znení neskorších predpisov,
vyhlásenej Objednávateľom dňa 28. 11. 2017, na predmet zákazky modernizácia IKT
infraštruktúry v budove Súdnej rady Slovenskej republiky, Hlavné námestie 8, Bratislava.
2. Zhotoviteľ je úspešným uchádzačom v procese verejného obstarávania na predmet zákazky.
3. Zmluvné strany týmto vyhlasujú, že sú spôsobilé túto Zmluvu uzatvoriť a plniť záväzky z nej
vyplývajúce.
Článok III.
Predmet zmluvy
1. Na základe výsledku verejného obstarávania-výzvy na predloženie cenovej ponuky na
zákazku s nízkou hodnotou podľa § 117 zákona č. 343/2015 Z. z. verejnom obstarávaní
a o zmene a doplnení niektorých zákonov v znení neskorších predpisov a víťaznej ponuky
Zhotoviteľa predmetom zmluvy je dodanie informačno-komunikačných technológií a
vybudovanie informačno-komunikačných sietí, ktoré sú uvedené v Prílohe č. 1 tejto Zmluvy Špecifikácia jednotlivých dodávaných tovarov, ich oživenie a zmeranie prístupových bodov
pôvodnej informačno-komunikačnej infraštruktúry, ktorá už je u Objednávateľa vybudovaná
ako aj informačno-komunikačnej infraštruktúry, ktorá je predmetom tejto Zmluvy, v súlade
s podmienkami dohodnutými v tejto Zmluve, a podľa Cenovej ponuky vypracovanej
Zhotoviteľom dňa 29. 11. 2017, ktorá tvorí neoddeliteľnú prílohu č. 2 tejto Zmluvy - Cenová
ponuka (ďalej aj ako „dielo“).
2. Miestom plnenia predmetu zmluvy je Kancelária Súdnej rady Slovenskej republiky, Hlavné
námestie č. 8, 814 22 Bratislava.
3. Zhotoviteľ je povinný zhotoviť predmet tejto Zmluvy v požadovanej kvalite a termíne podľa
tejto Zmluvy a predložiť Objednávateľovi ku dňu riadneho ukončenia realizácie diela
preberací protokol skutočného vyhotovenia diela.
4. Za riadne a úplné vykonanie diela Zhotoviteľom podľa tejto Zmluvy sa považuje kvalitné,
riadne, včasné a úplné dokončenie všetkých prác a dodávok tvoriacich predmet diela
v prevádzkyschopnom stave v zmysle tejto Zmluvy.
5. Zhotoviteľ sa zaväzuje vykonať dielo vo vlastnom mene a na vlastnú zodpovednosť pri
dodržaní platných STN, technologických postupov a všeobecne záväzných technických
požiadaviek, platných právnych, prevádzkových a bezpečnostných predpisov.
6. Objednávateľ sa zaväzuje riadne zhotovené dielo podľa tejto Zmluvy prevziať na základe
protokolu o odovzdaní a prevzatí diela a zaplatiť za dielo dohodnutú cenu podľa platobných
podmienok dohodnutých v tejto Zmluve.
Článok IV.
Lehota zhotovenia diela
1. Zhotoviteľ sa zaväzuje riadne zhotoviť a odovzdať dielo v rozsahu stanovenom v Článku III.
tejto Zmluvy v lehote do 21. 12. 2017.

2/8

Článok V.
Cena diela
1. Celková cena za kompletné zrealizovanie diela uvedeného v Článku III. tejto Zmluvy je
stanovená v súlade so zákonom č. 343/2015 Z. z. o verejnom obstarávaní a o zmene a doplnení
niektorých zákonov v znení neskorších predpisov a sú v nej zahrnuté všetky náklady súvisiace
s riadnym zhotovením diela podľa tejto Zmluvy.
2. Zmluvné strany sa dohodli, že za riadne zhotovenie diela podľa tejto Zmluvy uhradí
Objednávateľ Zhotoviteľovi cenu diela podľa tejto Zmluvy v súlade s predchádzajúcim ods. 1
tohto článku Zmluvy maximálne v nasledovnom rozsahu:
Cena diela bez DPH: 49 479,00 €
/slovom: štyridsaťdeväťtisícštyristosedemdesiatdeväť EUR /
DPH vo výške 20%: 9 895, 80 €
/slovom: deväťtisícosemstodeväťdesiatpäť EUR a 80 centov/
Celková cena diela s DPH: 59 374, 80 EUR
/slovom: päťdesiatdeväťtisíctristosedemdesiatštyri EUR a 80 centov/
3. Cena za zhotovenie diela uvedená v ods. 2 tohto článku Zmluvy je dohodnutá ako cena
maximálna a konečná a nie je možné ju upravovať „naviac“ prácami z akéhokoľvek titulu.
Zmluvné strany sú viazané dohodnutými cenami až do úplného a riadneho vykonania diela
podľa tejto Zmluvy.
4. Zhotoviteľ nemá nárok na poskytnutie zálohy, prípadne uhradenie preddavku.
Článok VI.
Platobné podmienky
1. Zhotoviteľ je oprávnený vystaviť a Objednávateľ povinný zaplatiť Zhotoviteľovi faktúru za
riadne a kompletné zrealizovanie diela v súlade s touto Zmluvou, a to podľa nižšie uvedených
podmienok.
2. Dohodnutú cenu za dielo uhradí Objednávateľ Zhotoviteľovi na základe faktúry vystavenej
Zhotoviteľom.
3. Zhotoviteľ je povinný predložiť Objednávateľovi faktúru za riadne a kompletné zrealizovanie
diela v súlade s touto Zmluvou do 3 dní od podpisu preberacieho protokolu.
4. Splatnosť faktúry je 30 dní odo dňa jej doručenia Objednávateľovi. Fakturovaná cena diela je
považovaná za zaplatenú dňom, keď sa uhrádzaná čiastka pripíše na účet Zhotoviteľa.
5. Zhotoviteľom predložená faktúra musí byť vyhotovená v súlade s ustanoveniami zákona č.
222/2004 Z. z. o dani z pridanej hodnoty v znení neskorších predpisov a musí spĺňať
náležitosti daňového dokladu. Faktúra musí obsahovať: názov a sídlo Objednávateľa a
zhotoviteľa, IČO, DIČ, IČ DPH, číslo zmluvy, číslo faktúry, dátum dodania služby, dátum
vyhotovenia faktúry, deň splatnosti faktúry, označenie bankového spojenia a číslo účtu,
označenie diela vrátane množstva, rozsahu a druhu dodaných tovarov a prác, rozpis
jednotlivých položiek s uvedením ich jednotkových cien, fakturovanú sumu, jednotkovú cenu
bez dane a uplatnenú sadzbu dane, podpis a pečiatku oprávnenej osoby Zhotoviteľa.
6. Ak faktúra nebude obsahovať uvedené údaje, je Objednávateľ oprávnený ju vrátiť na
doplnenie Zhotoviteľovi, čím sa preruší splatnosť faktúry a nová splatnosť začína plynúť
dňom doručenia novej faktúry.
7. Ak dôjde k zániku tejto Zmluvy z dôvodov na strane Objednávateľa, vzniká Zhotoviteľovi
nárok na úhradu vzniknutých nákladov. Cena bude stanovená dohodou Zmluvných strán. Ak
sa nedosiahne dohoda o cene, požiada Zhotoviteľ súd o rozhodnutie.

3/8

8. Vystavením faktúry zo strany Zhotoviteľa sa považujú jeho nároky spojené s vykonaním diela
za vyúčtované v celom rozsahu a zaväzuje sa nevznášať akékoľvek ďalšie nároky voči
Objednávateľovi. Akékoľvek ďalšie peňažné nároky Zhotoviteľa vznesené voči
Objednávateľovi po lehote na predloženie faktúry, uvedenej vyššie, nie je Objednávateľ
povinný uhradiť.
Článok VII.
Osobitné ustanovenia
1. Zhotoviteľ zhotoví dielo v rozsahu, kvalite a lehotách podľa tejto Zmluvy.
2. Zhotoviteľ sa zaväzuje inštalovať dielo podľa Článku III. tejto Zmluvy bez takých stavebných
úprav, ktoré by menili vzhľadové a funkčné vlastnosti stavebných prvkov budovy, z dôvodu
jej pamiatkovej ochrany.
3. Objednávateľ si vyhradzuje právo trvať na prerušení prác na diele z prevádzkových dôvodov
(napr. konania zasadnutia Súdnej rady Slovenskej republiky), na základe písomnej výzvy.
Zhotoviteľ je povinný bez zbytočného odkladu po doručení výzvy alebo v čase vo výzve
určenom, prerušiť zhotovovanie diela. Zhotoviteľ je povinný bezodkladne pokračovať
v realizácii diela po odpadnutí dôvodu uvedenom vo výzve. Toto ustanovenie nemá vplyv na
termín plnenia uvedený v čl. IV tejto Zmluvy.
4. Zhotoviteľ je povinný pri inštalácii diela podľa Článku III. tejto Zmluvy využiť už existujúce
stavebné prvky budovy, ktoré využíva už existujúca informačno-komunikačná infraštruktúra.
5. Zhotoviteľ zodpovedá za poriadok a bezpečnosť na pracovisku, v prípade porušenia jeho
povinnosti uhradí Zhotoviteľ Objednávateľovi spôsobenú škodu, prípadne uspokojí nároky
tretích osôb.
6. Zhotoviteľ sa zaväzuje vypratať pracovisko pred termínom prevzatia riadne zhotoveného diela
Objednávateľom podľa tejto Zmluvy.
7. Zhotoviteľ sa zaväzuje realizovať dodávky a práce obvyklým spôsobom, vo vlastnom mene a
na vlastnú zodpovednosť, dodržiavať v plnom rozsahu predpisy BOZP, PO a všeobecne
záväzné predpisy na ochranu životného prostredia. S odpadmi vzniknutými pri svojej činnosti
bude nakladať a likvidovať ich v zmysle platnej legislatívy. Za odpad sa nepovažujú technické
prostriedky, ktoré má Objednávateľ evidované v majetku napr. Switch, PoE adaptéry. Ak pri
inštalácii diela Zhotoviteľ nevyužije už nainštalované uvedené technické prostriedky a tieto
nebudú ďalej potrebné, odovzdá ich Objednávateľovi. Pokiaľ dôjde k porušeniu týchto
povinností, spôsobené škody znáša Zhotoviteľ. Školenie BOZP a PO vlastných zamestnancov
a zamestnancov subdodávateľov vykoná Zhotoviteľ.
8. Zhotoviteľ prehlasuje, že je oprávnený (spôsobilý) vykonávať činnosť, ktorá je predmetom
Zmluvy a je pre túto činnosť v plnom rozsahu náležite kvalifikovaný.
9. Zhotoviteľ môže práce v zmysle tejto Zmluvy uskutočňovať výlučne prostredníctvom osôb,
ktoré majú na to požadovanú kvalifikáciu.
10. Objednávateľ je oprávnený podať námietky proti nasadeniu personálu, ktorý podľa jeho
názoru nie je dostatočne kvalifikovaný a prikázať Zhotoviteľovi, aby tento personál stiahol
a nahradil ho novým.
11. Objednávateľ je oprávnený jednostranne započítať pohľadávku Zhotoviteľa so svojimi
pohľadávkami voči Zhotoviteľovi, ktoré mu vzniknú zo škôd spôsobených Zhotoviteľom
alebo sankcií voči Zhotoviteľovi, ako nároky z vád diela alebo ako náklady vzniknuté
Objednávateľovi v dôsledku odstúpenia od tejto Zmluvy alebo z iných záväzkov Zhotoviteľa
voči Objednávateľovi a Zhotoviteľ k tomu týmto dáva Objednávateľovi svoj súhlas.
12. Zhotoviteľ sa zaväzuje dodať Objednávateľovi všetky doklady súvisiace so zhotovením diela,

4/8

najmä týkajúce sa jeho realizácie a kvality.
13. Nebezpečenstvo škody na diele, ako aj na veciach a materiáloch potrebných na zhotovenie
diela znáša Zhotoviteľ až do času protokolárneho prevzatia diela Objednávateľom.
14. Zhotoviteľ podpisom tejto Zmluvy potvrdzuje, že bol oboznámený so stavom a umiestnením
existujúcej informačno-technologickej infraštruktúry prostredníctvom miestnej obhliadky a je
si zároveň vedomý, že táto musí aj naďalej zostať plne funkčná.
15. Pre potreby doručovania prostredníctvom pošty sa použijú adresy sídla alebo miesta
podnikania Zmluvných strán, poprípade ich korešpondenčné adresy, uvedené v záhlaví tejto
Zmluvy, ibaže odosielajúcej Zmluvnej strane adresát písomnosti oznámil novú adresu sídla
alebo miesta podnikania, prípadne inú novú adresu, určenú na doručovanie písomností.
V prípade akejkoľvek zmeny adresy určenej na doručovanie písomností na základe tejto
Zmluvy sa príslušná Zmluvná strana zaväzuje o zmene adresy bezodkladne písomne
informovať druhú Zmluvnú stranu. V takomto prípade je pre doručovanie rozhodujúca nová
adresa riadne oznámená Zmluvnej strane pred odoslaním písomnosti. Odosielajúca Zmluvná
strana nenesie prípadné právne následky spojené s nedodržaním oznamovacej povinnosti
adresáta písomnosti v zmysle tohto bodu Zmluvy.
16. Pri doručovaní prostredníctvom pošty sa zásielka považuje za doručenú dňom jej doručenia na
adresu uvedenú v záhlaví tejto Zmluvy. Za deň doručenia zásielky sa považuje aj deň, v ktorý
Zmluvná strana, ktorá je adresátom, odoprie doručovanú zásielku prevziať, alebo 3. (slovom:
„tretí“) pracovný deň odo dňa začatia plynutia odbernej lehoty na vyzdvihnutie zásielky na
pošte. Pri ostatných spôsoboch doručovania správ (doručovanie zaslaním e-mailovej správy),
ktoré neobsahujú právny úkon a slúžia len na účely urýchlenia vzájomnej komunikácie
Zmluvných strán, sa tieto považujú za dôjdené vytlačením potvrdenia o odoslaní faxovej
správy z technického zariadenia odosielateľa alebo zobrazením potvrdenia o odoslaní emailovej správy na technickom zariadení odosielateľa.
Článok VIII.
Odovzdanie a prevzatie diela
1. Predmetom odovzdania a prevzatia bude riadne zhotovené dielo v prevádzkyschopnom stave
podľa tejto Zmluvy, ktoré nemá žiadne vady, je vykonané v súlade s touto Zmluvou a jej
prílohami, ako aj v súlade so všeobecne záväznými právnymi predpismi.
2. Predmet tejto Zmluvy sa považuje za splnený jeho riadnym a včasným ukončením bez vád
a nedorobkov v prevádzkyschopnom stave a jeho písomným prevzatím Objednávateľom na
základe preberacieho protokolu vrátane odovzdania dokladov potvrdzujúcich kvalitu
a technické parametre diela (revízne správy, atesty a certifikáty, návody na použitie, doklady
o zhode zabudovaných výrobkov, ak to bude potrebné) ako aj doklady o likvidácii všetkého
odpadu majúceho pôvod vo vykonávaní predmetu tejto Zmluvy.
3. Zhotoviteľ písomne oznámi Objednávateľovi najneskôr 3 dni vopred pripravenosť na
odovzdanie riadne zhotoveného diela pred termínom, kedy by malo byť pripravené na
odovzdanie. Objednávateľ na základe písomného oznámenia zvolá preberacie konanie
najneskôr do 2 dní.
4. Zhotoviteľ odovzdá dielo na základe ním vyhotoveného protokolu o odovzdaní a prevzatí
diela a Objednávateľ je povinný dielo prevziať, ak sa nevyskytli také závady, ktoré bránia jeho
riadnemu užívaniu. Pri zistení závad nie je Objednávateľ povinný dielo prevziať až do ich
riadneho odstránenia.

5/8

Článok IX.
Záručná doba, zodpovednosť za vady a nadobudnutie vlastníckeho práva
1. Objednávateľ nadobudne vlastnícke právo k dielu jeho protokolárnym prevzatím od
Zhotoviteľa a uhradením ceny diela podľa Článku V. tejto Zmluvy.
2. Nebezpečenstvo škody na zhotovenom diele znáša Zhotoviteľ, a to až do riadneho prevzatia
diela Objednávateľom podľa Článku VIII. tejto Zmluvy, a to diela bez vád a nedorobkov.
Zhotoviteľ je vlastníkom všetkých vecí, ktoré priniesol na pracovisko a neodovzdal ich
Objednávateľovi. Nebezpečenstvo všetkých škôd na týchto veciach alebo spôsobených týmito
vecami pri realizácii diela, nesie Zhotoviteľ.
3. Zhotoviteľ zodpovedá v celom rozsahu za prípadné škody spôsobené Objednávateľovi, alebo
tretím osobám pri realizácií predmetu tejto Zmluvy. Za porušenie svojich povinností nesie
Zhotoviteľ priamu zodpovednosť aj voči príslušným orgánom verejnej správy.
4. Zhotoviteľ nesie plnú zodpovednosť za pracovný úraz alebo chorobu z povolania svojich
zamestnancov, ako aj za poškodenie zdravia tretích osôb.
5. Zhotoviteľ zodpovedá za to, že predmet tejto zmluvy bude zhotovený podľa podmienok
uvedených v Zmluve a že počas záručnej doby bude mať vlastnosti stanovené touto Zmluvou a
všeobecne záväznými právnymi predpismi pre zhotovenie stavieb.
6. Zhotoviteľ zodpovedá za vady, ktoré má dielo v čase odovzdania Objednávateľovi. Za vady,
ktoré sa prejavili po odovzdaní diela zodpovedá, ak boli spôsobené porušením alebo
zanedbaním jeho povinností, ktoré má podľa tejto Zmluvy a platnej legislatívy. Za vady diela,
na ktoré sa vzťahuje záruka za akosť, zodpovedá Zhotoviteľ v rozsahu tejto záruky.
7. Zhotoviteľ nezodpovedá za vady diela, ktoré boli spôsobené použitím podkladov a vecí
poskytnutých Objednávateľom a ani pri vynaložení odbornej starostlivosti nevhodnosť týchto
vecí Zhotoviteľ nemohol zistiť, alebo na ne písomne upozornil Objednávateľa a tento na ich
použití trval.
8. Zmluvné strany sa dohodli, že záručná doba na riadne zhotovené dielo podľa tejto Zmluvy
vrátane všetkých jeho častí, súčastí a technológií je 24 mesiacov a začína plynúť dňom
protokolárneho prevzatia riadne zhotoveného diela Objednávateľom. Počas záručnej doby má
Objednávateľ právo požadovať a Zhotoviteľ povinnosť bezodplatne odstrániť vady diela bez
zbytočného odkladu a v termíne požadovanom Objednávateľom.
9. Prípadnú reklamáciu vady plnenia predmetu tejto Zmluvy je Objednávateľ povinný uplatniť
bezodkladne po zistení vady v písomnej forme alebo emailom uvedeným v Článku I. tejto
Zmluvy.
10. V prípade, že sa vyskytnú skryté vady, má Objednávateľ právo a Zhotoviteľ povinnosť
bezodkladne tieto vady odstrániť, za predpokladu, že boli Objednávateľom včas a písomnou
formou uplatnené v záručnej dobe.
11. Zhotoviteľ sa zaväzuje začať s odstraňovaním skrytých vád najneskoršie do troch pracovných
dní od uplatnenia písomnej reklamácie Objednávateľa a vady odstrániť v čo najkratšom
technicky možnom čase, najneskôr do 30 pracovných dní od uplatnenia reklamácie, ak sa
nedohodnú inak.
12. Objednávateľ má právo zabezpečiť odstránenie reklamovaných vád a nedorobkov inou
organizáciou na náklady Zhotoviteľa, ak Zhotoviteľ v dohodnutom termíne vady neodstránil.
13. Ak sa preukáže, že v sporných prípadoch Objednávateľ reklamoval vadu diela neoprávnene a
za reklamovanú vadu Zhotoviteľ nezodpovedá, resp. sa na ňu nevzťahujú záručné podmienky,
Objednávateľ je povinný uhradiť Zhotoviteľovi preukázateľné náklady, ktoré mu vznikli s
odstraňovaním týchto vád.
14. Zhotoviteľ nezodpovedá za vady diela, ak :

6/8

a) Objednávateľ riadne neudržuje dielo v súlade so Zhotoviteľom odovzdanými
pokynmi pre obsluhu a údržbu, alebo obvyklým spôsobom,
b) vady vznikli v dôsledku zmien a opráv vykonaných Objednávateľom, alebo tretími
osobami.
Článok X.
Sankcie
1. Pre prípad nesplnenia zmluvného záväzku má oprávnená strana právo účtovať strane povinnej
nasledovné sankcie :
a) za nesplnenie termínu odovzdania predmetu diela v dojednanej lehote podľa Článku
IV. tejto Zmluvy má právo Objednávateľ vyúčtovať Zhotoviteľovi za každý začatý deň
omeškania zmluvnú pokutu vo výške 0,05 % z ceny diela, ktorá bude odpočítaná z
fakturácie za dielo (vzájomné započítanie). Zmluvnú pokutu nie je Zhotoviteľ povinný
zaplatiť, ak príčina nesplnenia dohodnutých termínov je na strane Objednávateľa.
b) za omeškanie s úhradou faktúry podľa tejto Zmluvy má právo Zhotoviteľ účtovať
Objednávateľovi zákonné úroky z omeškania vypočítané podľa § 1 ods. 1 Nariadenia
vlády SR č. 21/2013 Z. z., ktorým sa vykonávajú niektoré ustanovenia Obchodného
zákonníka v nadväznosti na § 369 ods. 2 Obchodného zákonníka v platnom znení.
2. Ak Zhotoviteľ neodstráni vady na diele a nedorobky v termínoch dohodnutých pri odovzdaní
diela, je povinný zaplatiť Objednávateľovi zmluvnú pokutu vo výške 30,- € za každý začatý
deň omeškania až do ich odstránenia. Objednávateľ je oprávnený znížiť úhradu fakturovanej
sumy za dielo o výšku vyúčtovanej zmluvnej pokuty (vzájomné započítanie).
3. Zaplatením sankcie nie je dotknutý nárok Objednávateľa alebo Zhotoviteľa na úhradu škody
vzniknutej v dôsledku porušenia povinností druhou zmluvnou stranou.
4. Zmluvnými pokutami dohodnutými v tejto Zmluve nie je dotknutý nárok zmluvných strán na
náhradu škody v plnom rozsahu, a to aj keby táto presahovala výšku zmluvnej pokuty.
Zmluvné strany vyhlasujú, že zmluvné pokuty dohodnuté v tejto Zmluve považujú za
primerané a v súlade so zákonom.
Článok XI.
Zánik zmluvného vzťahu
1. Zmluvné strany sa dohodli, že zmluvný vzťah založený touto Zmluvou zaniká:
a) písomnou dohodou zmluvných strán,
b) odstúpením od Zmluvy.
2. Od tejto Zmluvy môže odstúpiť tak Objednávateľ ako aj Zhotoviteľ, ak sú splnené podmienky
ust. § 344 a nasl. zákona č. 513/1991 Zb. Obchodný zákonník v znení neskorších predpisov.
Objednávateľ môže od Zmluvy odstúpiť v týchto prípadoch, ktoré považujú zmluvné strany za
podstatné porušenia Zmluvy a to:
a) Ak je zrejmé, že dielo nebude včas a riadne vykonané a ani po písomnej výzve
Objednávateľa Zhotoviteľ nevykoná bezodkladne nápravu.
b) Ak Objednávateľ zistí, že Zhotoviteľ nezhotovuje predmet plnenia v požadovanej
kvalite a v súlade s touto Zmluvou alebo ho zhotovuje v rozpore s dohodnutými
podmienkami, pričom Objednávateľ je oprávnený požadovať, aby Zhotoviteľ na
vlastné náklady a nebezpečenstvo odstránil chyby vzniknuté nesprávnym
vykonávaním diela.
c) Ak vzhľadom na hospodársku situáciu Zhotoviteľa alebo jeho postup pri

7/8

zhotovovaní diela je nepravdepodobné, že si Zhotoviteľ splní alebo bude riadne
plniť svoje záväzky a povinnosti vyplývajúce pre neho z tejto Zmluvy.
d) Ak bol na majetok Zhotoviteľa vyhlásený konkurz alebo bol podaný návrh na
vyhlásenie konkurzu alebo ak sa voči Zhotoviteľovi vedie exekučné konanie alebo
je Zhotoviteľ v likvidácii.
e) Ak dochádza k zmenám právnej formy Zhotoviteľa alebo ku zmene vlastníckych
vzťahov Zhotoviteľa.
3. Odstúpenie od Zmluvy je účinné dňom jeho písomného doručenia druhej zmluvnej strane,
dňom odmietnutia jeho prevzatia alebo dňom vrátenia doporučenej zásielky druhej zmluvnej
strane, aj keď sa adresát o tom nedozvedel.
4. V prípade odstúpenia Objednávateľa od tejto Zmluvy alebo v prípade odobratia časti prác
a výkonov, tvoriacich predmet tejto Zmluvy má Objednávateľ v dôsledku podstatného
porušenia tejto Zmluvy Zhotoviteľom nárok na zaplatenie zmluvnej pokuty vo výške 5%
z ceny diela bez DPH.
5. Odstúpenie od tejto Zmluvy nevylučuje možnosť uplatnenia si práva na náhradu preukázanej
škody, ktorá vznikla nesplnením záväzku jednou zo zmluvných strán.
Článok XII.
Záverečné ustanovenia
1. Táto Zmluva nadobúda platnosť dňom podpísania obidvoma zmluvnými stranami a právne
účinky nadobúda v zmysle ustanovenia § 47a zákona č. 40/1964 Zb., Občiansky zákonník
v znení neskorších predpisov a súvisiacich predpisov dňom nasledujúcim po dni jej
zverejnenia v Centrálnom registri zmlúv vedenom Úradom vlády SR (ďalej ako „CRZ“).
2. Zmluvné strany berú na vedomie, že zverejnenie Zmluvy v CRZ v súlade a v rozsahu podľa
zákona č. 211/2000 Z. z. o slobodnom prístupe k informáciám v znení neskorších predpisov,
nie je porušením alebo ohrozením obchodného tajomstva. Zmluvné strany výslovne súhlasia s
tým, aby táto Zmluva vrátane jej príloh bola zverejnená v CRZ v plnom rozsahu.
3. Pokiaľ nie je v Zmluve dohodnuté inak, riadia sa práva a povinnosti zmluvných strán, ako i
právne vzťahy z nej vyplývajúce alebo vznikajúce príslušnými ustanoveniami Obchodného
zákonníka a ostatnými všeobecne záväznými právnymi predpismi Slovenskej republiky.
4. Táto Zmluva vrátene jej príloh je vypracovaná v piatich originálnych vyhotoveniach, z ktorých
dve vyhotovenia obdrží Zhotoviteľ a tri vyhotovenia Objednávateľ.
5. Príloha č. 1 (Špecifikácia jednotlivých dodávaných tovarov) a Príloha č. 2 Cenová ponuka
tvoria neoddeliteľnú súčasť tejto Zmluvy.
6. Zmluvné strany vyhlasujú, že si túto Zmluvu prečítali, jej obsahu porozumeli, táto predstavuje
ich pravú, vážnu a slobodnú vôľu a nebola dojednaná v tiesni ani za jednostranne
nevýhodných podmienok. Na znak súhlasu Zmluvu potvrdzujú vlastnoručnými podpismi.
V Bratislave, dňa 5.12.2017

V Bratislave, dňa 5.12.2017

..................................................

........................................................

Ing. Milan Lalkovič
konateľ Digital Industry, s.r.o.
(Zhotoviteľ)

Mgr. Martin Katriak
vedúci Kancelárie Súdnej rady
Slovenskej republiky
(Objednávateľ)

8/8

Digital Industry, s.r.o.,
Ná estie SNP 5, 811 01 Bratislava

Príloha č. 1: cenová ponuka
a) Základné identifikačné údaje uchádzača
O hod é e o u hádzača:
IČO:
Sídlo ale o iesto pod ika ia:
Meno kontaktnej osoby:
Tel. kontakt:
e-mail:
Plat a DPH á o/ ie :

Digital Industry, s.r.o.
36679763
Ná estie SNP 5, 8
Bratislava
I g. Mila Lalkovič, Ph.D.

á o

b) Cenová ponuka:
Predmet ponuky
Ce a za elý pred et zákazky
DPH (20%)
Ce a spolu vráta e DPH

Vo Zvolene, 29.11.2017

v EUR
ez DPH

49 479,00
9 895,80
59 374,80

I g. Mila Lalkovič, Ph.D.

