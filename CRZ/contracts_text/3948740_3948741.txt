Licenčná zmluva
uzatvorená podľa ustanovenia § 65 a nasl. zákona č. 185/2015 Z. z. Autorský zákon v znení
neskorších predpisov (ďalej len „Autorský zákon“)
medzi
Poskytovateľom licencie (Autorom)
InterWay, a.s.
Sídlo:
Stará Vajnorská 21, 831 04 Bratislava, SR
Registrácia:
Zapísaný v Obchodnom registri Okresného súdu Bratislava I,
Oddiel: Sa, Vložka č. 6123/B
Štatutárny orgán:
Ing. Petr Weber, prokurista
IČO:
35728531
DIČ:
2020268294
IČ DPH:
SK2020268294
(ďalej ako „Poskytovateľ“ alebo „Autor“)
a
Nadobúdateľom licencie
Centrum vedecko-technických informácií SR
Lamačská cesta 8/A, 811 04 Bratislava
Príspevková organizácia zriadená Ministerstvom školstva, vedy,
výskumu a športu Slovenskej republiky
Štatutárny orgán:
prof. RNDr. Ján Turňa, CSc., generálny riaditeľ
IČO:
151 882
DIČ:
2020798395
IČ DPH:
SK2020798395
(ďalej len Nadobúdateľ a spolu s Poskytovateľom ďalej len „Zmluvné strany“, každý
samostatne „Zmluvná strana“)
Sídlo:
Registrácia:

Zmluvné strany uzatvárajú túto licenčnú zmluvu (ďalej len „Zmluva“) za nasledovných
podmienok:
Článok I.
Úvodné ustanovenia
1. Poskytovateľ prehlasuje, že je vlastníkom autorských práv k ISS CVTI SR
- Integrovaný systém služieb Centra vedecko-technických informácií SR, (ďalej ako
„Dielo“ alebo „ISS CVTI SR“) a k jeho jednotlivým upgradom podľa zákona č.
185/2015 Z. z. Autorský zákon v znení neskorších predpisov (ďalej len „Autorský
zákon“).
2. Poskytovateľ prehlasuje, že k ISS CVTI SR sa nevzťahujú a nebudú vzťahovať práva
tretích osôb (finančné a iné nároky).
3. Poskytovateľ prehlasuje, že podľa Autorského zákona je oprávnený poskytnúť
Nadobúdateľovi ISS CVTI SR a jeho jednotlivé upgrady.

1z5

4. Poskytovateľ ďalej prehlasuje, že autorské práva k ISS CVTI SR a ku všetkým jeho
upgradom podľa 1. bodu tohto článku nie sú/nebudú zaťažené inými právami tretích
osôb, ktoré by bránili Nadobúdateľovi k ich riadnemu použitiu podľa článku III. tejto
Zmluvy, ani inými právnymi vadami. V prípade, že si tretia osoba uplatní nárok proti
Nadobúdateľovi z titulu porušenia autorských práv, Poskytovateľ sa zaväzuje nahradiť
Nadobúdateľovi všetku škodu, ktorá mu vznikne v dôsledku uplatnenia nároku treťou
osobou, a to v plnej výške.
5. Poskytovateľ prehlasuje, že nenesie voči Nadobúdateľovi alebo inej osobe určenej
Nadobúdateľom, žiadnu zodpovednosť za prípadné vady, škody, stratu dát, zlyhanie
počítačov alebo ich nefunkčnosť a akékoľvek iné škody alebo straty, vzniknuté v
súvislosti s akýmikoľvek vykonanými zmenami alebo zásahmi do Diela, pokiaľ k
takýmto zmenám a zásahom došlo v zmysle ustanovení tejto Zmluvy.
Článok II.
Predmet Zmluvy
1. Poskytovateľ touto Zmluvou udeľuje Nadobúdateľovi súhlas na použitie Diela za
podmienok ustanovených touto Zmluvou (ďalej len „Licencia“) a Nadobúdateľ touto
Zmluvou udelenú Licenciu prijíma a zaväzuje sa Dielo používať v rozsahu udelenej
Licencie.
Článok III.
Spôsob použitia Diela
1. Poskytovateľ udeľuje Nadobúdateľovi Licenciu na všetky spôsoby použitia Diela
známe ku dňu uzatvorenia tejto Zmluvy, alebo ktoré vyplynú z potrieb vykonávania
činnosti Nadobúdateľa alebo z určenia Diela v budúcnosti. Nadobúdateľ je na základe
poskytnutej Licencie oprávnený s Dielom akokoľvek disponovať a nakladať, najmä
avšak nielen výlučne:
a) Dielo alebo jeho časti použiť a používať na účely súvisiace s činnosťou Nadobúdateľa,
ako aj rozhodovať o jeho použití,
b) grafickú úpravu Diela meniť, nahrádzať, prípadne inými spôsobmi manipulovať a to
neobmedzene podľa vlastného uváženia Nadobúdateľa, alebo inou osobou, určenou
Nadobúdateľom,
c) zdrojové kódy vzniknuté pri plnení predmetu Diela meniť, nahrádzať, prípadne inými
spôsobmi s nimi manipulovať bez potreby ďalšieho súhlasu Poskytovateľa;
Poskytovateľ týmto udeľuje súhlas na zmenu, náhradu a iné úpravy Diela
Nadobúdateľom, alebo inou osobou, určenou Nadobúdateľom,
d) neobmedzené vyhotovovanie rozmnožením Diela alebo jeho častí pre svoje interné
potreby a neobmedzené kopírovanie Diela pre účely jeho inštalácie a používania
e) uskutočniť adaptáciu, usporiadanie alebo akékoľvek iné spracovanie alebo úpravy
Diela,
f) spájať Dielo s inými dielami alebo Dielo zaradiť do súborného diela alebo databázy,
g) použiť Dielo alebo jeho časti na vytvorenie nového diela,
h) vystaviť Dielo alebo jeho rozmnoženiny,
i) verejne vykonať Dielo, zverejniť a rozširovať Dielo,
j) udeliť súhlas na použitie Diela akýmkoľvek tretím osobám,
k) registrovať Dielo v osobitnom registri alebo udeliť súhlas na túto registráciu tretej
osobe,
2z5

l) akýmkoľvek iným spôsobom použiť Dielo v celom rozsahu majetkových práv, ktoré
inak prislúchajú autorovi v zmysle ustanovení Autorského zákona.
2. Poskytovateľ udeľuje Nadobúdateľovi nevýhradnú Licenciu na neobmedzenú dobu
trvania.
3. Poskytovateľ uvádza, že všetky dáta, ktoré vzniknú z používania ISS CVTI SR pri
jeho využívaní pre potreby Nadobúdateľa, sú dátami vo vlastníctve Nadobúdateľa.
4. Nadobúdateľ sa zaväzuje uvádzať meno a priezvisko/obchodné meno Poskytovateľa
ako autora Diela /majiteľa majetkových práv k Dielu, resp. označovať Poskytovateľa
na všetkých rozmnoženinách Diela náležitým spôsobom pri každom použití Diela, a to
podľa spôsobu použitia Diela na verejnosti.
5. Nadobúdateľ je povinný zabezpečiť pri používaní Diela jeho ochranu pred
akýmkoľvek hanlivým nakladaním, ktoré by malo za následok poškodzovanie dobrého
mena/dobrého mena autora a dobrej povesti Poskytovateľa.
Článok IV.
Rozsah udelenej Licencie
1. Poskytovateľ udeľuje Nadobúdateľovi Licenciu v neobmedzenom rozsahu bez
obmedzenia čo do územného, vecného a množstevného rozsahu.
Článok V.
Odmena za udelenie Licencie
1. Zmluvné strany sa dohodli, že Poskytovateľ udeľuje Nadobúdateľovi Licenciu
bezodplatne, teda Poskytovateľ nemá voči Nadobúdateľovi nárok na žiadnu odmenu
za udelenie Licencie, a to ani v budúcnosti.
Článok VI.
Nakladanie s Licenciou
2. Poskytovateľ súhlasí, aby Nadobúdateľ poskytol tretej osobe sublicenciu na použitie
diela v rozsahu podľa tejto Zmluvy alebo postúpil licenciu podľa tejto Zmluvy tretej
osobe.
Článok VII.
Doručovanie
1. Zmluvné strany sa dohodli, že pre vzájomné zasielanie akýchkoľvek oznámení alebo
iných písomností (ďalej aj „písomnosť“) v zmysle tejto Zmluvy použijú adresy sídiel
alebo korešpondenčné adresy uvedené v záhlaví tejto Zmluvy.
2. Zmluvné strany sa dohodli, že pre doručovanie písomností medzi sebou budú
používať predovšetkým nasledovné spôsoby:
a. doručovanie poštou, ako zásielku s doručenkou zaslanú doporučene. Pri
doručovaní prostredníctvom pošty sa písomnosť považuje za doručenú dňom
jej doručenia doporučene poštou na adresu sídla druhej Zmluvnej strany alebo
3z5

na jej korešpondenčnú adresu. Za deň doručenia písomnosti sa považuje aj deň,
v ktorý Zmluvná strana, ktorá je adresátom, odoprie doručovanú písomnosť
prevziať, alebo v ktorý márne uplynie úložná doba pre vyzdvihnutie
písomnosti na pošte, alebo v ktorý je na zásielke obsahujúcej písomnosť,
doručovanej poštou Zmluvnej strane, preukázateľne zamestnancom pošty
vyznačená poznámka, že „adresát sa odsťahoval“, „adresát je neznámy“ alebo
iná poznámka podobného významu.
b. doručovanie osobne, pričom písomnosť sa bude považovať za doručenú
okamihom prevzatia písomnosti osobou oprávnenou na preberanie zásielok v
mene Zmluvnej strany.
3. V prípade, že dôjde u niektorej zo Zmluvných strán k zmene akéhokoľvek údaju
uvedeného v záhlaví tejto Zmluvy, zaväzuje sa táto Zmluvná strana bezodkladne,
najneskôr do desiatich (10) dní odo dňa účinnosti tejto zmeny, o tejto zmene písomne
informovať druhú Zmluvnú stranu.
Článok VIII.
Trvanie a zánik Zmluvy
1. Táto Zmluva sa uzatvára na dobu trvania Licencie udelenej podľa tejto Zmluvy s
výnimkou ustanovení upravujúcich práva a povinnosti, z povahy ktorých vyplýva, že
by mali zostať zachované aj po zániku Licencie udelenej podľa tejto Zmluvy.
2. Licencia udelená podľa tejto Zmluvy zaniká:
a) uplynutím času, na ktorý bola udelená, alebo
b) dohodou Zmluvných strán v písomnej forme, alebo
c) účinnosťou odstúpenia od tejto Zmluvy niektorej zo Zmluvných strán alebo
d) z iných dôvodov stanovených Autorským zákonom a/alebo iným všeobecne
záväzným právnym predpisom.
3. Poskytovateľ je oprávnený odstúpiť od tejto Zmluvy v prípade podstatného porušenia
povinností vyplývajúcich z tejto Zmluvy zo strany Nadobúdateľa. Za podstatné
porušenie povinností zo strany Nadobúdateľa sa považuje použitie Diela v rozpore s
udelenou Licenciou.
Článok IX.
Záverečné ustanovenia
1. Všetky ustanovenia tejto Zmluvy možno meniť len vzájomnou dohodou Zmluvných
strán, v písomnej forme dodatku k tejto Zmluve.
2. Právne vzťahy medzi Zmluvnými stranami touto Zmluvou bližšie neupravené sa riadia
príslušnými ustanoveniami Autorského zákona a ďalšími všeobecne záväznými
právnymi predpismi Slovenskej republiky.
3. Zmluvné strany týmto zaručujú a vyhlasujú, že majú plnú spôsobilosť uzavrieť túto
Zmluvu, a že osoby konajúce ich menom pri rokovaní a podpise tejto Zmluvy sú plne
oprávané konať ich menom.

4z5

4. Ak niektoré ustanovenia tejto Zmluvy nie sú celkom alebo sčasti platné a/alebo účinné
alebo neskôr stratia platnosť a/alebo účinnosť, nie je tým dotknutá platnosť a/alebo
účinnosť ostatných ustanovení. Namiesto neplatných a/alebo neúčinných ustanovení a
na vyplnenie medzier sa použije právna úprava, ktorá pokiaľ je to právne možné, sa
najviac približuje zmyslu a účelu tejto Zmluvy, pokiaľ pri uzatváraní tejto Zmluvy
Zmluvné strany túto otázku brali do úvahy.
5. Táto Zmluva obsahuje úplnú dohodu Zmluvných strán vo veci predmetu tejto Zmluvy
a nahradzuje všetky ostatné písomné, či ústne dohody urobené vo veci predmetu tejto
Zmluvy.
6. Táto Zmluva je vyhotovená v štyroch (4) rovnopisoch s platnosťou originálu, po
dvoch pre každú zo Zmluvných strán.
7. Zmluvné strany vyhlasujú, že si túto Zmluvu riadne prečítali, jej obsahu porozumeli a
potvrdzujú, že táto Zmluva je zrozumiteľná a určitá, vyjadruje ich skutočnú, slobodnú
a vážnu vôľu, a nie je uzatvorená v tiesni za nápadne nevýhodných podmienok, čo
potvrdzujú vlastnoručným podpisom.

V Bratislave, dňa 14.3.2019

Poskytovateľ: ..........................................................
Ing. Petr Weber, prokurista

V Bratislave, dňa 18.3.2019

Nadobúdateľ: ..........................................................
prof. RNDr. Ján Turňa, CSc.,
generálny riaditeľ

5z5

