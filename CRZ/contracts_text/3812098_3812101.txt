Kód ITMS 2014+:312031Q926

DOHODA

č. 18/31/054/421
o poskytnutí finančného príspevku na podporu vytvárania pracovných miest v rámci
národného projektu „Cesta na trh práce 2“- Opatrenie č. 1 podľa § 54 ods. 1 písm. a)
zákona č. 5/2004 Z. z. o službách zamestnanosti a o zmene a doplnení niektorých
zákonov v znení neskorších predpisov pre subjekty vykonávajúce hospodársku činnosť
uzatvorená v súlade s § 269 ods. 2 Obchodného zákonníka č. 513/1991 Zb. v znení neskorších
predpisov
medzi účastníkmi dohody:
(ďalej len „dohoda“),
Úradom práce sociálnych vecí a rodiny RimavskáSobota
sídlo:
Čerenčianska 18, 979 01 Rimavská Sobota
v mene ktorého koná:
JUDr. Lívia Koóšová
IČO:
30 794 536
DIČ:
2021777780
štátna pokladnica:
IBAN:
(ďalej len ,,úrad“)
a
zamestnávateľom
právnickou osobou:
názov/meno:
sídlo/prevádzka

Relaxos, s.r.o.
Poddielna 8832/4, 010 08 Žilina /
Železničná 37, 979 01 Rimavská Sobota
zastúpeným štatutárnym zástupcom: Ing. Ľudovít Jambrich
IČO:
36441503
DIČ:
2022156301
SK NACE Rev2 (kód/text)
79.12.0/Činnosti cestovných kancelárií
bankové spojenie:
IBAN:
zapísaný v Obchodnom registri vedenom na Okresnom súde Žilina, pod číslom: 17346/L.
(ďalej len „zamestnávateľ“)
(spolu len „účastníci dohody“).

Národný projekt Cesta na trh práce 2 sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk / www.esf.gov.sk
1

Preambula
Úrad a zamestnávateľ sa dohodli na tomto znení dohody o poskytnutí finančného príspevku
(ďalej len ,,dohoda“), na vytvorenie pracovných miest pre uchádzačov o zamestnanie (ďalej
len „UoZ“) a znevýhodnených uchádzačov o zamestnanie (ďalej len „ZUoZ“). Dohoda sa
uzatvára na základe zverejneného Oznámenia o možnosti predkladania žiadostí o poskytnutie
finančného príspevku na podporu vytvárania pracovných miest pre UoZ/ ZUoZ v rámci
národného projektu „Cesta na trh práce 2“- Opatrenie č. 1 (ďalej len „oznámenie“) podľa §
54 ods. 1 písm. a) zákona č. 5/2004 Z. z. o službách zamestnanosti a o zmene a doplnení
niektorých zákonov v znení neskorších predpisov (ďalej len „zákon o službách
zamestnanosti“).

Článok I.
Účel a predmet dohody
1.

Účelom dohody je úprava práv a povinností účastníkov dohody pri poskytovaní
finančného príspevku na podporu vytvárania pracovných miest pre UoZ/ZUoZ
(ďalej len „finančný príspevok“), v rámci národného projektu „Cesta na trh práce 2“Opatrenie č. 1 podľa § 54 ods. 1 písm. a) zákona o službách zamestnanosti, ktorý sa
poskytuje zo zdrojov Európskeho sociálneho fondu (ďalej len „ESF“) a štátneho
rozpočtu Slovenskej republiky (ďalej len „ŠR“) v zmysle:
a) Operačného programu Ľudské zdroje
Prioritná os: 3. Zamestnanosť
b) Národného projektu „Cesta na trh práce 2“- Opatrenie č. 1
Kód ITMS 2014+: 312031Q926
c) Oznámenia č. 4/2018/§54/CnTP 2/O1
d) Schémy pomoci de minimis na podporu zamestnanosti č. 16/2014 v platnom znení.
Právnym základom pre poskytovanie pomoci de minimis je nariadenie Komisie (EÚ)
č. 1407/2013 z 18. decembra 2013 o uplatňovaní článkov 107 a 108 Zmluvy
o fungovaní Európskej únie na pomoc de minimis.
e) Zákona o službách zamestnanosti.

Predmetom dohody je poskytovanie finančného príspevku zamestnávateľovi na podporu
vytvárania pracovných miest v rámci národného projektu „Cesta na trh práce 2“ –
Opatrenie č. 1 podľa § 54 ods. 1 písm. a) zákona o službách zamestnanosti v súlade s
platnými a účinnými všeobecne záväznými právnymi predpismi Slovenskej republiky
a právnymi aktmi Európskeho spoločenstva.
3. Finančný príspevok poskytnutý na základe tejto dohody pozostáva z príspevku z ESF
a príspevku zo ŠR. Vzájomný pomer medzi prostriedkami spolufinancovania je: 85 % z
ESF a 15 % zo ŠR.
2.

Národný projekt Cesta na trh práce 2 sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk / www.esf.gov.sk
2

Článok II.
Práva a povinnosti zamestnávateľa
Zamestnávateľ sa zaväzuje:
1. Vytvoriť pracovné miesto(a) pre UoZ/ZUoZ podľa §§ 6 a 8 zákona o službách
zamestnanosti v celkovom počte: 1 (ak sa s úradom písomne nedohodne inak).
1.1
Udržať po dobu najmenej 20 mesiacov pracovné miesto(a) v celkovom počte: 1 (ak
sa s úradom písomne nedohodne inak). Splnenie podmienky doby udržania, je
zamestnávateľ
povinný
preukázať
na
osobitnom
tlačive
(evidencia
obsadzovania/preobsadzovania pracovných miest, ktoré je povinnou prílohou č. 5 podľa
bodu 6 tohto článku, najneskôr do 30 kalendárnych dní od uplynutia 20 mesiacov od
vytvorenia pracovných miest.
2 Obsadiť pracovné miesto(a) po odsúhlasení úradom vytvorené podľa bodu 2, najneskôr
do 30 kalendárnych dní od nadobudnutia účinnosti tejto dohody (ak sa s úradom
písomne nedohodne inak, maximálne však do 60 kalendárnych dní), uzatvorením
pracovného pomeru dohodnutého na plný pracovný úväzok alebo najmenej v rozsahu
polovice ustanoveného týždenného pracovného času, na dobu minimálne 20 mesiacov
resp. na neurčitý čas s podmienkou zamestnávania po dobu minimálne 20 mesiacov, na
druh prác, ktoré súvisia s predmetom činnosti zamestnávateľa, s ohľadom na
profesijné a kvalifikačné predpoklady zodpovedajúce konkrétnemu pracovnému miestu,
v štruktúre podľa tabuľky:

Profesia
(musí byť
totožná
Počet
s profesiou
praco
vných uvedenou v
budúcej
miest
pracovnej
zmluve)
stl.1
stl.2
Pracovník
1
kontaktného
centra

Kód

Predpokladané
náklady na
každom
jednotlivom
PM
(v €)
stl. 6*stl.7

ISCO –
08*

Predpokladaný
dátum vzniku
pracovného
pomeru
(vytvorenia PM)

Pracovný
pomer bude
dohodnutý
na dobu
(uviesť počet
mesiacov)

stl.3

stl.4

stl.5

stl.6

stl.7

stl.8

4222001

01.01.2019

20

1034,27

15

15 514,05

Predpoklada
né náklady
spolu
(v €)

15 514,05

Predpokladaná mesačná
celková cena práce
prijatého zamestnanca
(v €) /doba poskytovania
príspevku
(v mesiacoch)

*Podľa vyhlášky ŠÚ Slovenskej republiky č. 384/ 2015 Z.z. zo dňa 26. novembra 2015, ktorou sa vydáva Štatistická klasifikácia zamestnaní

2.1 V prípade, ak sa zamestnávateľovi nepodarí obsadiť/preobsadiť pracovné miesto(a) v
stanovenej lehote, môže požiadať úrad o predĺženie lehoty obsadenia/preobsadenia.
V takom prípade je v čase plynutia stanovenej lehoty povinný písomne požiadať úrad
o jej predĺženie.
2.2 Informovať sa u prijatého zamestnanca a následne si to overiť na príslušnom úrade, či
zamestnanec má vyplnenú a podpísanú Kartu účastníka (najneskôr v deň nástupu do
pracovného pomeru).
Národný projekt Cesta na trh práce 2 sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk / www.esf.gov.sk
3

3.
a)

b)

c)
d)

Predložiť úradu za každého UoZ/ZUoZ prijatého na vytvorené pracovné miesto
najneskôr do 10 kalendárnych dní od vzniku pracovného pomeru:
Platový dekrét, resp. iný podobný doklad, ak dohodnutá mzda alebo plat nie je súčasťou
pracovnej zmluvy, pričom v pracovnej zmluve so zamestnancom je zamestnávateľ
povinný na prvej strane uviesť, že UoZ/ZUoZ je prijatý na pracovné miesto vytvorené
v zmysle národného projektu „Cesta na trh práce 2“- opatrenia č. 1 ( pracovnú zmluvu
úrad zabezpečí z informačného systému úradu ),
zamestnávateľom potvrdenú kópiu prihlášky na poistné na povinné verejné zdravotné
poistenie, na sociálne poistenie, na povinné príspevky na starobné dôchodkové sporenie
platených zamestnávateľom,
evidenciu obsadzovania/preobsadzovania pracovných miest (príloha č. 5),
podľa potreby i ďalšie doklady, ktoré určí úrad.

4.

Dodržiavať štruktúru vytvorených pracovných miest v súlade s bodmi 1 a 2 tohto
článku, prideľovať zamestnancom prácu podľa pracovnej zmluvy a platiť im za
vykonanú prácu dohodnutú mzdu v súlade s predloženou žiadosťou o poskytnutie
finančného príspevku na podporu vytvárania pracovných miest v dohodnutom výplatnom
termíne; zamestnávateľ nie je oprávnený znížiť dohodnutú mzdu do skončenia
trvania záväzku (ak sa s úradom písomne nedohodne inak).

5.

Vytvorené pracovné miesta obsadzovať len UoZ/ZUoZ podľa bodu 2 tohto článku.

6.

Viesť osobitnú evidenciu obsadzovania/preobsadzovania pracovných miest vytvorených
na základe tejto dohody, vrátane dokladov, ktoré túto evidenciu potvrdzujú.

7.

V súlade s článkom III. tejto dohody predkladať úradu mesačne počas doby
poskytovania finančného príspevku najneskôr do posledného kalendárneho dňa
nasledujúceho kalendárneho mesiaca, v ktorom bola mzda splatná, v 2 vyhotoveniach
žiadosť o úhradu platby a zároveň 1 originál a 1 kópiu dokladov preukazujúcich
vynaložené náklady na úhradu mzdy a úhradu preddavku na poistné na povinné
verejné zdravotné poistenie, poistného na sociálne poistenie a povinných príspevkov na
starobné dôchodkové sporenie platených zamestnávateľom, na zamestnávanie ktorých sa
poskytuje finančný príspevok. Za tieto doklady sa považujú najmä: mzdový list alebo
výplatná páska, vrátane dokladov o skutočnom vyplatení mzdových prostriedkov; doklady
o platbách preddavku poistného na povinné verejné zdravotné poistenie, sociálne poistenie
a na povinné príspevky na starobné dôchodkové sporenie platené zamestnávateľom–
mesačné výkazy preddavkov na poistné na povinné verejné zdravotné poistenie, mesačný
výkaz preddavku vrátane poistného a príspevkov do Sociálnej poisťovne a výpisy z účtu
zamestnávateľa, resp. potvrdenie banky o uskutočnení platby a v prípade platby
realizovanej v hotovosti aj tú časť pokladničnej knihy účtovnej jednotky za príslušný
mesiac, ktorej sa záznam o platbe týka, resp. kde sa predmetný výdavok nachádza.
V rámci doby udržateľnosti pracovného miesta (počas piatich mesiacov po skončení
poskytovania príspevku) predkladať úradu za každého UoZ/ZUoZ mesačne kópie
dokladov o skutočnom vyplatení mzdových prostriedkov - mzdový list alebo výplatná
páska, vrátane dokladov o skutočnom vyplatení mzdových prostriedkov.

8.

Oznámiť úradu písomne každú zmenu dohodnutých podmienok najneskôr do 30
kalendárnych dní odo dňa kedy skutočnosť nastala, vrátane oznámenia každého
skončenia pracovného pomeru zamestnanca(ov), na ktorého(ých) sa poskytujú finančné
príspevky na základe tejto dohody. Súčasne predložiť kópiu dokladu o skončení

Národný projekt Cesta na trh práce 2 sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk / www.esf.gov.sk
4

pracovného pomeru, zamestnávateľom potvrdenú kópiu odhlášky zo zdravotného
poistenia, sociálneho poistenia a starobného dôchodkového sporenia.
9.

Oznámiť úradu po 1 mesiaci odo dňa skončenia povinnej doby udržania pracovného
miesta (20 mesiacov), najneskôr do 10 kalendárnych dní po uplynutí tohto 1 mesiaca,
trvanie pracovného pomeru, resp. skončenie pracovného pomeru. V oboch prípadoch
aj v prípade skončenia alebo trvania pracovného pomeru je zamestnávateľ povinný
predložiť osobitné tlačivo (evidencia obsadzovania/preobsadzovania pracovných miest,
ktoré je povinnou prílohou č. 5) a v prípade skončenia pracovného pomeru aj kópiu
dokladu o skončení pracovného pomeru. Ak skončenie pracovného pomeru nastane
počas tohto mesiaca, zamestnávateľ má povinnosť preukázať túto skutočnosť
v zmysle tohto článku, najneskôr do 10 kalendárnych dní odo dňa skončenia pracovného
pomeru.

10. V prípade predčasného skončenia pracovného pomeru zamestnanca(ov), na
ktorého(ých) pracovné miesto(a) sa poskytujú finančné príspevky podľa tejto dohody
preobsadiť v lehote podľa článku V bod 5 tejto dohody iným UoZ/ZUoZ, s dodržaním
podmienok podľa bodu 2 tohto článku. Zároveň predložiť za každého nového UoZ/ZUoZ
prijatého na toto pracovné miesto doklady podľa bodu 3 tohto článku.
11. Na vyžiadanie úradu preukázať dodržiavanie podmienok tejto dohody, umožniť výkon
fyzickej kontroly a poskytovať pri tejto kontrole súčinnosť, a to priebežne po celú dobu
platnosti tejto dohody, a to aj po ukončení platnosti tejto dohody až do 31.12.2028.
12. Umožniť povereným zamestnancom Ministerstva práce, sociálnych vecí a rodiny
Slovenskej republiky, Ústredia práce, sociálnych vecí a rodiny, úradu a ďalším kontrolným
orgánom a orgánom auditu nahliadnuť do svojich účtovných výkazov, bankových výpisov
a ďalších dokladov a umožniť vykonanie kontroly a auditu priebežne počas trvania
záväzkov vyplývajúcich z tejto dohody, a to aj po ukončení ich trvania až do 31.12.2028.
V prípade, ak zamestnávateľ neumožní výkon kontroly a auditu vzniká zamestnávateľovi
povinnosť vrátiť poskytnuté finančné príspevky v plnej výške.
13. Vytvoriť povereným zamestnancom Ministerstva práce, sociálnych vecí a rodiny
Slovenskej republiky, Ústredia práce, sociálnych vecí a rodiny, Úradu práce, sociálnych
vecí a rodiny a ďalších kontrolných a audítorských orgánov, vykonávajúcim kontrolu,
primerané podmienky na riadne a včasné vykonanie kontroly a poskytnúť im pri jej výkone
potrebnú súčinnosť a všetky vyžiadané informácie a listiny, týkajúce sa najmä
oprávnenosti vynaložených nákladov.
14. Označiť priestory pracoviska zamestnancov, na ktorých sa poskytujú finančné príspevky
v zmysle tejto dohody plagátmi, samolepkami, resp. inými predmetmi informujúcimi o tom,
že aktivity, ktoré sa realizujú v rámci projektu sa uskutočňujú vďaka pomoci EÚ, konkrétne
vďaka prostriedkom poskytnutým z Európskeho sociálneho fondu. Uvedené označenie
ponechať na pracovisku po dobu trvania tejto dohody.
15. Uchovávať túto dohodu, vrátane jej príloh, dodatkov a všetkých dokladov týkajúcich sa
poskytnutého finančného príspevku až do 31.12.2028.
16. Dodržiavať zákon č. 82/2005 Z. z. o nelegálnej práci a nelegálnom zamestnávaní
a o zmene a doplnení niektorých zákonov v znení neskorších predpisov.

Národný projekt Cesta na trh práce 2 sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk / www.esf.gov.sk
5

Článok III.
Práva a povinnosti úradu
Úrad sa zaväzuje:
1) Poskytnúť zamestnávateľovi finančný príspevok na vytvorené pracovné miesto(a), po
splnení podmienok tejto dohody, na úhradu časti celkovej ceny práce zamestnanca
(ďalej len „CCP“), ktorý bol prijatý do pracovného pomeru nasledovne:
Finančný príspevok na úhradu časti CCP:
- mesačná výška príspevku je 85 % z CCP zamestnanca, najviac však vo výške minimálnej
celkovej ceny práce (ďalej len „MCCP“) ustanovenej na príslušný kalendárny rok,
v ktorom sa príspevok poskytuje. Pre rok 2018 je príspevok najviac vo výške MCCP, t.j.
648,96 € počas najviac 15 mesiacov.
Ak je pracovný pomer dohodnutý najmenej v rozsahu polovice ustanoveného
týždenného pracovného času, výška finančného príspevku sa pomerne kráti.

Počet
pracovný
ch miest

kód
ISCO –
08*

Doba
trvania
pracovného
pomeru
(v
mesiacoch)

stl.1

stl.2

stl.3

1

4222001

20

Celková mesačná
cena práce prijatého
zamestnanca
(v €) /doba
poskytovania
príspevku
(v mesiacoch)
stl.4
stl.5

1 034,27

15

Max. mesačná
výška príspevku
na CCP
(v €)

Celkový
príspevok na
jednotlivé PM

stl.6

stl.7

stl.8

879,12

648,96

85 % CCP
prijatého
zamestnanca
(v €)

Spolu max.
príspevok (v
€)

(v €)
stl. 5*stl.7
resp.stl.6

9 734,40
9 734,40

*Podľa vyhlášky ŠÚ Slovenskej republiky č. 384/ 2015 Z.z. zo dňa 26. novembra 2015, ktorou sa vydáva Štatistická klasifikácia zamestnaní

2) V súlade s bodom 1 tohto článku poskytovať zamestnávateľovi finančný príspevok na
jeho účet mesačne, najneskôr do 30 kalendárnych dní odo dňa predloženia kompletných
dokladov podľa článku II. bod 7, 8 tejto dohody. V prípade, ak úrad zistí v predložených
dokladoch nezrovnalosti, alebo má opodstatnené pochybnosti o pravosti alebo správnosti
predložených dokladov, lehota na vyplatenie finančného príspevku podľa predchádzajúcej
vety neplynie, a to až do skončenia kontroly pravosti a správnosti predložených dokladov,
alebo do odstránenia zistených nezrovnalostí, resp. do predloženia dokladov tak, ako je to
uvedené v článku II. bod 7 tejto dohody, ale len v lehote v ňom stanovenej. V prípade, ak
zamestnávateľ nepreukáže za sledovaný mesiac skutočne vynaložené náklady v lehote
stanovenej v článku II. bod 7 tejto dohody, úrad finančný príspevok za toto obdobie
neposkytne. V prípade dôvodného podozrenia, že konaním zamestnávateľa došlo
k nedodržaniu podmienok tejto dohody a z uvedeného dôvodu prebieha u zamestnávateľa
kontrola alebo iné konanie, je úrad oprávnený pozastaviť vyplácanie finančného príspevku
až do ukončenia výkonu kontroly alebo iného konania.

Národný projekt Cesta na trh práce 2 sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk / www.esf.gov.sk
6

3) Vrátiť zamestnávateľovi originál dokladov predložených podľa článku II. bod 7 tejto
dohody do 60 kalendárnych dní odo dňa ich predloženia. Za deň predloženia dokladov sa
v tomto prípade považuje deň, keď sa predložená žiadosť o platbu stala kompletnou, resp.
deň odstránenia zistených nezrovnalostí v predložených dokladoch.
4) Realizovať úhradu finančného príspevku podľa tejto dohody najdlhšie do 10/2022.
5) Pri používaní verejných prostriedkov zachovávať hospodárnosť, efektívnosť a účinnosť ich
použitia v zmysle § 19 ods. 6 zákona č. 523/2004 Z. z. o rozpočtových pravidlách verejnej
správy a o zmene a doplnení niektorých zákonov v znení neskorších predpisov.
6) Poskytnúť zamestnávateľovi materiály zabezpečujúce informovanosť o tom, že aktivity,
ktoré sa realizujú v rámci projektu sa uskutočňujú vďaka pomoci EÚ, konkrétne vďaka
prostriedkom poskytnutým z Európskeho sociálneho fondu.

Článok IV.
Oprávnené náklady
1. Za oprávnené náklady sa považujú len tie náklady, ktoré vznikli zamestnávateľovi
v súvislosti s touto dohodou najskôr v deň jej účinnosti a boli skutočne vynaložené
zamestnávateľom a sú riadne odôvodnené a preukázané a boli uhradené z účtu
zamestnávateľa uvedeného na 1. strane tejto dohody/resp. ďalších účtov preukázateľne
patriacich zamestnávateľovi.
V prípade platieb v hotovosti sú výdavky oprávnené vtedy, ak stav pokladne pri konkrétnej
platbe v deň platby nie je mínusový.
2. Oprávnenými nákladmi sú len tie náklady, ktoré zamestnávateľ vynaložil na vytvorenie
pracovného miesta pre zamestnancov z oprávnenej cieľovej skupiny, ktorí pred vstupom
do projektu vyplnili a podpísali Kartu účastníka.
3. Výdavky v súvislosti s finančným príspevkom sú oprávnené len v tom prípade, ak spĺňajú
podmienky hospodárnosti, efektívnosti, účelnosti a zodpovedajú potrebám národného
projektu.
4. Oprávnenými nákladmi na účely tejto dohody je úhrada 85 % z CCP zamestnanca,
najviac však vo výške MCCP ustanovenej na príslušný kalendárny rok, v ktorom sa
príspevok poskytuje. Pre rok 2018 je príspevok najviac vo výške MCCP, t.j. 648,96€
počas najviac 15 mesiacov.
5. Dohodnutá výška finančného príspevku sa po celú dobu trvania záväzku nebude meniť
(nevalorizuje sa).
Ak je pracovný pomer dohodnutý najmenej v rozsahu polovice ustanoveného
týždenného pracovného času, výška finančného príspevku sa pomerne kráti.
Po uplynutí podpornej doby je zamestnávateľ povinný podporené pracovné miesto udržať
po dobu minimálne 5 mesiace bez poskytnutia finančného príspevku.

Národný projekt Cesta na trh práce 2 sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk / www.esf.gov.sk
7

Článok V.
Osobitné podmienky
1. Zamestnávateľ, ktorému sa poskytujú verejné prostriedky, zodpovedá za
hospodárenie s nimi a je povinný pri ich používaní zachovávať hospodárnosť,
efektívnosť a účinnosť ich použitia v zmysle § 19 ods. 3 zákona č. 523/2004 Z. z.
o rozpočtových pravidlách verejnej správy a o zmene a doplnení niektorých zákonov
v znení neskorších predpisov.
2. Zamestnávateľ berie na vedomie, že finančný príspevok je prostriedkom vyplateným zo
štátneho rozpočtu SR a EÚ . Na účel použitia týchto prostriedkov, kontrolu ich použitia
a ich vymáhanie sa vzťahuje režim upravený v osobitných predpisoch, najmä § 68 zákona
o službách zamestnanosti, zákon č. 357/2015 Z. z. o finančnej kontrole a audite a o zmene
a doplnení niektorých zákonov v znení neskorších predpisov, zákon č. 523/2004 Z. z. o
rozpočtových pravidlách verejnej správy a o zmene a doplnení niektorých zákonov v znení
neskorších predpisov, zákon č. 394/2012 Z. z. o obmedzení platieb v hotovosti.
Zamestnávateľ súčasne berie na vedomie, že podpisom tejto dohody sa stáva súčasťou
finančného riadenia štrukturálnych fondov.
3. Uzatvorením tejto dohody nevzniká zamestnávateľovi nárok na uhradenie nákladov
v prípade, ak v rámci plnenia podmienok dohody nepreukáže okrem oprávnenosti nákladov
aj ich nevyhnutnosť, hospodárnosť a efektívnosť.
4. Vo väzbe na článok II. bod 1 a 2 tejto dohody sa za deň obsadenia pracovného miesta
u zamestnávateľa na účely tejto dohody považuje deň vzniku pracovného pomeru, t. j.
deň, ktorý bol s UoZ/ZUoZ písomne dohodnutý v pracovnej zmluve ako deň nástupu do
práce na uvedenom pracovnom mieste a tento deň je zároveň aj dňom vytvorenia
pracovného miesta zamestnávateľom.
5. V prípade uvoľnenia vytvoreného pracovného miesta, na ktoré sa poskytuje finančný
príspevok, je zamestnávateľ povinný preobsadiť pracovné miesto UoZ/ZUoZ
z oprávneného územia a z oprávnenej cieľovej skupiny podľa čl. II. bodu 2 v lehote do 30
kalendárnych dní (ak sa s úradom písomne nedohodne inak, maximálne však do 60
kalendárnych dní) od jeho uvoľnenia. Počas doby neobsadenia pracovného miesta sa
finančný príspevok na uvoľnené pracovné miesto neposkytuje. Poskytovanie finančného
príspevku na toto miesto sa predlžuje, ak doba neobsadenia pracovného miesta trvá
minimálne celý kalendárny mesiac. Dohodnutá doba udržania pracovného miesta sa
predlžuje o dobu, počas ktorej toto pracovné miesto nebolo obsadené.
Ak podporované uvoľnené pracovné miesto nebude preobsadené podľa prvej vety,
nebude už toto miesto ďalej finančne podporované, ani v prípade jeho neskoršieho
obsadenia UoZ/ZUoZ. Ak zamestnávateľ v lehote do 30 kalendárnych dní (ak sa s úradom
nedohodne písomne inak, maximálne však do 60 kalendárnych dní) miesto nepreobsadí, je
povinný vrátiť úradu pomernú časť poskytnutého príspevku zodpovedajúcu obdobiu,
počas ktorého neudržal toto pracovné miesto.
6. V prípade, ak vytvorené pracovné miesto, na ktoré sa poskytuje zamestnávateľovi
finančný príspevok je dočasne voľné napr. z dôvodu dočasnej pracovnej neschopnosti,
materskej alebo rodičovskej dovolenky, zamestnávateľ môže toto pracovné miesto
obsadiť iným UoZ/ZUoZ z evidencie UoZ úradu podľa čl. II. bod 2, pri dodržaní
podmienok stanovených dohodou. V takom prípade zamestnávateľ s novoprijatým
zamestnancom uzatvorí pracovnú zmluvu na dobu určitú počas zastupovania, pri dodržaní
Národný projekt Cesta na trh práce 2 sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk / www.esf.gov.sk
8

podmienok stanovených dohodou. V prípade, ak zamestnávateľ dočasne voľné pracovné
miesto nepreobsadí, miesto sa považuje za obsadené, ale príspevok na pracovné miesto
počas tejto doby poskytovaný nebude.
7. Za vytvorenie pracovného miesta u zamestnávateľa považuje zvýšenie počtu
pracovných miest, ktoré predstavuje v priemere za 12 mesiacov v porovnaní
s rovnakým predchádzajúcim obdobím celkový nárast počtu jeho zamestnancov. Ak
nedošlo k zvýšeniu počtu pracovných miest podľa predchádzajúcej vety,
zamestnávateľ je povinný preukázať, že k tomuto zvýšeniu nedošlo v dôsledku zrušenia
pracovných miest z dôvodu nadbytočnosti (§ 63 ods. 1 písm. b) zákona č. 311/2001 Z. z. Zákonníka práce v znení neskorších predpisov). Splnenie tejto podmienky je
zamestnávateľ povinný preukázať údajmi uvedenými v prílohe č. 6, ktorá je povinnou
prílohou tejto dohody, najneskôr do 30 kalendárnych dní po uplynutí 12 mesiacov od
vytvorenia pracovných miest.
8. Ak zamestnávateľ nesplní podmienku doby povinného trvania pracovného miesta (20
mesiacov), na ktoré bol poskytnutý finančný príspevok, je povinný vrátiť úradu
pomernú časť poskytnutého finančného príspevku zodpovedajúcu obdobiu, počas
ktorého nezachoval toto pracovné miesto, a to v lehote do 30 kalendárnych dní odo dňa
doručenia výzvy úradu na vrátenie finančných prostriedkov, ak sa s úradom nedohodne na
inej lehote.
Výpočet pomernej časti finančného príspevku začína nasledujúcim dňom po zrušení
pracovného miesta - skončenia pracovného pomeru s UoZ/ZUoZ.
9. Ak zamestnávateľ v priebehu 12 mesiacov od vytvorenia pracovných miest zrušil
akékoľvek pracovné miesto pre nadbytočnosť podľa § 63 ods. 1 písm. b) Zákonníka
práce (príloha č. 6) je povinný vrátiť úradu poskytnutý finančný príspevok za počet
zrušených pracovných miest, vo výške najnižšieho poskytnutého finančného príspevku, a
to v lehote do 30 kalendárnych dní odo dňa doručenia výzvy úradu na vrátenie finančných
prostriedkov, ak sa s úradom nedohodne na inej lehote.
10. Zamestnávateľ nemôže dočasne prideliť zamestnanca z pracovného miesta, na ktoré sa
mu v zmysle tejto dohody poskytuje finančný príspevok, na výkon práce k užívateľskému
zamestnávateľovi v zmysle § 58 Zákonníka práce. Ak tak z prevádzkových alebo iných
dôvodov urobí, je povinný bez vyzvania vrátiť úradu finančné prostriedky, poskytnuté na
zamestnávanie tohto zamestnanca, najneskôr do 30 kalendárnych dní odo dňa
dočasného pridelenia.
11. Z dôvodu, aby nedošlo k duplicite financovania rovnakých výdavkov na toho istého
UoZ/ZUoZ v tom istom čase, finančný príspevok nemôže byť poskytnutý
zamestnávateľovi na úhradu tých nákladov, na ktoré mu už bol poskytnutý príspevok
z verejných zdrojov, alebo zdrojov EŠIF.
12. Ak sa pri výkone finančnej kontroly na mieste zistí porušenie finančnej disciplíny, oznámi
úrad porušenie finančnej disciplíny Úradu vládneho auditu, ktorý je oprávnený ukladať
a vymáhať odvod, penále a pokutu za porušenie finančnej disciplíny. Ak príjemca pomoci
odvedie finančné prostriedky vo výške porušenia finančnej disciplíny do dňa skončenia
kontroly správne konanie sa nezačne.

Národný projekt Cesta na trh práce 2 sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk / www.esf.gov.sk
9

Článok VI.
Skončenie dohody
1. Túto dohodu je možné skončiť na základe vzájomnej písomnej dohody účastníkov tejto
dohody.
2. Každý účastník tejto dohody je oprávnený písomne dohodu vypovedať. Výpovedná doba
je jednomesačná a začína plynúť od prvého dňa kalendárneho mesiaca nasledujúceho po
doručení výpovede. Vypovedaním dohody zo strany príjemcu príspevku, je príjemca
príspevku povinný vrátiť na účet úradu úradom stanovenú sumu poskytnutých
finančných prostriedkov do 30 kalendárnych dní od doručenia výzvy úradu na
vrátenie finančných prostriedkov, v zmysle podmienok tejto dohody, ak sa s úradom
nedohodne písomne na inej lehote.
3. Každý z účastníkov dohody je oprávnený odstúpiť od dohody v prípade jej závažného
porušenia. Pre platnosť odstúpenia sa vyžaduje písomné oznámenie o odstúpení doručené
druhému účastníkovi tejto dohody. Odstúpenie je účinné dňom doručenia oznámenia o
odstúpení druhému účastníkovi tejto dohody. Odstúpením od dohody je príjemca
príspevku povinný vrátiť na účet úradu úradom stanovenú sumu poskytnutých
finančných prostriedkov do 30 kalendárnych dní od doručenia výzvy úradu na
vrátenie finančných prostriedkov, v zmysle podmienok tejto dohody, ak sa s úradom
nedohodne písomne na inej lehote.
4. Za závažné porušenie podmienok tejto dohody sa považuje na strane zamestnávateľa
porušenie povinností ustanovených v článku II. v bodoch 1, 1.1, 2, 3, 4, 8, v článku
V. bod 10 a na strane úradu porušenie povinností podľa článku III. v bode 2, 3.
Odstúpenie od dohody sa netýka nároku na náhradu škody vzniknutej jej porušením.
5. Účinnosť dohody skončí splnením záväzkov účastníkov dohody.

Článok VII.
Všeobecné a záverečné ustanovenia
1. Zmeny v tejto dohode možno vykonať len písomným dodatkom k tejto dohode
podpísaným oboma účastníkmi dohody, na základe písomného návrhu jednej zo strán
tejto dohody.
2. Z objektívnych príčin, ktoré by mali za následok nedodržanie podmienok dohody, môže
úrad využiť klauzulu „ ak sa s úradom písomne nedohodne inak“.
3. V každom písomnom styku sú zmluvné strany povinné uvádzať číslo tejto dohody.
4.

Právne vzťahy výslovne neupravené touto dohodou sa riadia príslušnými právnymi
predpismi platnými v SR, ktoré majú vzťah k záväzkom účastníkov tejto dohody.

5.

Zmluvné strany uzatvárajú týmto dohodu podľa § 269 ods. 2 Obchodného zákonníka,
v zmysle ktorej sa ich záväzkovo - právne vzťahy spravujú a budú spravovať
ustanoveniami Obchodného zákonníka.
Prechod a prevod práv a povinností účastníkov tejto dohody na tretie osoby je možný za
predpokladu preukázania splnenia podmienok v zmysle § 70 ods. 7 zákona o službách

6.

Národný projekt Cesta na trh práce 2 sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk / www.esf.gov.sk
10

zamestnanosti a podmienok stanovených v národnom projekte zo strany tretej osoby
(v lehote, ktorú stanoví úrad).
7. Zamestnávateľ súhlasí so zverejnením údajov vyplývajúcich z tejto dohody v rozsahu:
názov, sídlo, miesto prevádzky, počet vytvorených pracovných miest, výška finančného
príspevku.
8. Ak sa niektoré ustanovenie tejto dohody stane neplatným v dôsledku jeho rozporu s
právnymi predpismi SR, nespôsobí to neplatnosť celej dohody. Účastníci sa v takom
prípade zaväzujú bezodkladne vzájomným rokovaním nahradiť neplatné ustanovenie
novým platným ustanovením tak, aby zostal zachovaný účel a obsah sledovaný touto
dohodou.
9. Táto dohoda nadobúda platnosť dňom jej podpísania oboma účastníkmi dohody a
účinnosť dňom nasledujúcim po dni jej zverejnenia.
10. Účinnosť dohody skončí splnením záväzkov účastníkov dohody, alebo spôsobom
uvedeným v článku VI. v bodoch 1 a 2 tejto dohody, pokiaľ nedôjde k odstúpeniu od
dohody podľa článku VI. bodu 3 tejto dohody.
11. Táto dohoda je vyhotovená v dvoch rovnopisoch, z ktorých úrad dostane jeden rovnopis a
zamestnávateľ dostane jeden rovnopis. Účastníci dohody vyhlasujú, že sú oprávnení túto
dohodu podpísať, že si ju riadne a dôsledne prečítali a súhlasia s jej obsahom, neuzavreli
ju v tiesni, ani za zvlášť nevýhodných podmienok a na znak súhlasu s jej obsahom ju
vlastnoručne podpisujú.
V Rimavskej Sobote, dňa 19.12.2018

Za zamestnávateľa:
........................................................
Ing. Ľudovít Jambrich
štatutárny zástupca zamestnávateľa

V Rimavskej Sobote, dňa 19.12.2018
Za úrad:
..........................................................
JUDr. Lívia Kóošová
riaditeľka úradu

Za správnosť: Ing. Jaroslav Ivan
Táto dohoda nadobudla účinnosť dňom:

Národný projekt Cesta na trh práce 2 sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk / www.esf.gov.sk
11

