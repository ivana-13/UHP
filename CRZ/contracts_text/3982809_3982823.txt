Všeobecné zmluvné podmienky používania systému Elektronické obstarávanie
Člá ok I. Výklad poj ov .......................................................................................................................... 2
Člá ok II. Postave ie VZP ....................................................................................................................... 3
Člá ok III. Aktivá ia Balíka služie .......................................................................................................... 4
Člá ok IV. Ce a ....................................................................................................................................... 4
Člá ok V. Plato

é pod ie ky .............................................................................................................. 4

Člá ok VI. Oso it é usta ove ia k zvýhod e ý

pod ie ka ........................................................... 5

Člá ok VII. Pod ie ky používa ia Systé u EO ..................................................................................... 5
Člá ok VIII. Práva a povi

osti O jed ávateľa...................................................................................... 6

Člá ok IX. Li e č é usta ove ia ............................................................................................................. 6
Člá ok X. O hra a dôver ý h i for á ií .............................................................................................. 7
Člá ok XI. Bezpeč osť a o hra a oso

ý h údajov .............................................................................. 9

Člá ok XII. Zodpoved osť za vady a zodpoved osť za škodu ............................................................... 9
Člá ok XIII. Trva ie a uko če ie Z luvy ................................................................................................ 9
Člá ok XIV. Vzájo

á ko u iká ia...................................................................................................... 10

Člá ok XV. Závereč é a pre hod é usta ove ia ............................................................................... 10

1

Článok I.
Výklad pojmov
1.

Pojmy uvedené v Zmluve alebo v týchto VZP majú význam uvedený v tomto článku VZP:
Aktivácia Balíka služieb
Autorský zákon
Balík služieb

EKS
Elektronické obstarávanie / Systém EO

Helpdesk

Hospodársky subjekt

Kontrolný orgán

Mesiac
Nariadenie GDPR

Obchodný zákonník
Objednávateľ

Sprístupnenie využívania služieb Poskytovateľom
Objednávateľovi v zmysle zvoleného Balíka služieb.
Zákon č. 185/2015 Z. z. Autorský zákon v znení neskorších
predpisov.
Produktové označenie služieb (Balík BASIC, Balík PLUS,
Balík PREMIUM), ktorých špecifikácia je zverejnená na
webovom sídle https://eo.eks.sk
Elektronický kontraktačný systém.
Produktové označenie systému na podporu úkonov
realizovaných počas administrácie zákaziek verejného
obstarávania v zmysle ZVO, riadenie postupov verejných
obstarávaní, jeho hardvérových a softvérových súčastí,
vrátane databáz, potrebných na prevádzku systému
a poskytovanie ďalších súvisiacich služieb Poskytovateľom.
Kontaktné miesto Poskytovateľa, prostredníctvom ktorého
Poskytovateľ poskytuje Objednávateľovi operatívne rady a
inštrukcie za účelom diaľkovej podpory pri užívaní Systému
EO a nahlasovaní, lokalizácii vád a problémov Systému EO
a ich odstránení, prípadne navrhnutí alternatívnych
možností riešenia.
Fyzická osoba, právnická osoba alebo skupina takýchto
osôb, ktorá na trh dodáva tovar, uskutočňuje stavebné
práce alebo poskytuje službu a ktorá má záujem využívať
Systém EO, pričom Hospodárskym subjektom môže byť
uchádzač podľa ZVO, záujemca podľa ZVO alebo iná
osoba, ktorá má záujem o zákazky zadávané
prostredníctvom Systému EO.
Fyzická osoba alebo právnická osoba, ktorá je oprávnená
vykonať kontrolu verejného obstarávania, realizovaného
Objednávateľom a je na túto kontrolu poverená.
Obdobie 30 (tridsiatich) po sebe nasledujúcich
kalendárnych dní.
Nariadenie Európskeho parlamentu a Rady (EÚ) č.
2016/679 zo dňa 27. apríla 2016 o ochrane fyzických osôb
pri spracúvaní osobných údajov a o voľnom pohybe
takýchto údajov, ktorým sa zrušuje smernica 95/46/ES.
Zákon č. 513/1991 Zb. Obchodný zákonník v znení
neskorších predpisov.
Akákoľvek fyzická osoba podnikateľ alebo právnická osoba,
ktorá je verejným obstarávateľom podľa § 7 ZVO, osobou
podľa § 8 ZVO alebo inou osobou, ktorá používa Systém EO
na zadávanie zákaziek.

2

OPET
Používateľ

Predplatené obdobie

Výber Balíka služieb
Vyhlásenie verejného obstarávania

VZP
Webové sídlo EO
Zákon o ochrane osobných údajov

Zamedzenie prístupu
Zmluva

ZVO

2.

Obchodné podmienky elektronického trhoviska, platná a
účinná verzia, zverejnené na https://www.eks.sk/.
Každá fyzická osoba alebo právnická osoba používajúca
Systém EO, a to Objednávateľ, Hospodársky subjekt alebo
Kontrolný orgán.
Obdobie 12 (dvanástich) po sebe nasledujúcich Mesiacov
od Aktivácie Balíka služieb, počas ktorých sú
Objednávateľovi poskytované služby podľa Zmluvy
v zmysle Objednávateľom zvoleného Balíka služieb.
Úkon Objednávateľa, ktorým prejaví záujem a zvolí si jeden
z ponúkaných Balíkov služieb.
(i) odoslanie
oznámenia
o vyhlásení
verejného
obstarávania na zverejnenie, alebo
(ii) odoslanie oznámenia použitého ako výzva na súťaž
alebo výzva na predkladanie ponúk na zverejnenie,
alebo
(iii) odoslanie výzvy na predloženie ponúk potenciálnym
záujemcom v rámci zadávania zákazky s nízkou
hodnotou, alebo
(iv) odoslanie výzvy na rokovanie pri priamom rokovacom
konaní.
Všeobecné zmluvné podmienky používania Systému EO.
https://eo.eks.sk.
Zákon č. 18/2018 Z. z. o ochrane osobných údajov a o
zmene a doplnení niektorých zákonov v znení neskorších
predpisov.
Znemožnenie Objednávateľovi použiť Systém EO.
Zmluva o poskytnutí systému Elektronické obstarávanie
(EO) uzatvorená v elektronickej podobe s použitím
technických a programových prostriedkov EKS medzi
Objednávateľom a Poskytovateľom. V prípade ak
ustanovenia týchto VZP odkazujú na Zmluvu, má sa za to,
že sa jedná o Zmluvu vrátane všetkých jej príloh.
Zákon č. 343/2015 Z. z. o verejnom obstarávaní a o zmene
a doplnení niektorých zákonov v znení neskorších
predpisov.

V texte VZP sa tiež môžu nachádzať ďalšie definície pojmov, spravidla v zátvorkách a označené
úvodzovkami.
Článok II.
Postavenie VZP

1.

VZP sú všeobecnými obchodnými podmienkami v zmysle § 273 ods. 1 Obchodného zákonníka, ktorými sa
spravuje Zmluva a ktoré tvoria prílohu Zmluvy ako jej neoddeliteľnú súčasť.

2.

Tieto VZP upravujú práva a povinnosti a zásady právneho vzťahu medzi Poskytovateľom a Objednávateľom
a sú pre nich záväzné.
3

3.

Tieto VZP verzia 1.1 nadobúdajú účinnosť dňom 01.12.2018.
Článok III.
Aktivácia Balíka služieb

1.

Pre Aktiváciu Balíka služieb a používanie Systému EO je potrebná registrácia Objednávateľa na portáli
EKS, Výber Balíka služieb a zaplatenie ceny za vybraný Balík služieb, ak je vybraný Balík služieb
spoplatnený.

2.

Postup a podmienky registrácie Objednávateľa v EKS sa spravujú OPET.
Článok IV.
Cena

1.

Cena je stanovená dohodou Zmluvných strán v zmysle zákona č. 18/1996 Z. z. o cenách v znení neskorších
predpisov podľa Cenníka, ktorý tvorí neoddeliteľnú súčasť Zmluvy.

2.

Aktuálny Cenník je zverejnený na Webovom sídle EO. Pre vylúčenie akýchkoľvek pochybností, cena za
Balík služieb poskytovaný podľa Zmluvy sa spravuje Cenníkom platným ku dňu uzatvorenia Zmluvy, ak
Zmluva neustanovuje inak.

3.

V prípade ak sa Objednávateľ počas trvania Zmluvy rozhodne aktivovať Balík služieb, ktorého cena je vyššia
ako aktuálne aktivovaný Balík služieb, Objednávateľ uhradí cenu zodpovedajúcu rozdielu medzi cenou
nového Balíka a alikvotnou čiastkou ceny uhradenej za aktuálne aktivovaný Balík služieb. Alikvotnou
čiastkou ceny uhradenej za aktuálne aktivovaný Balík služieb sa rozumie súčin 1/12 ceny za aktuálne
aktivovaný Balík služieb a počtu (celých) Mesiacov, ktoré zostávajú do konca aktuálneho Predplateného
obdobia. Uhradením ceny podľa predchádzajúcej vety začína plynúť nové Predplatené obdobie.
Článok V.
Platobné podmienky

1.

Zmluvné strany sa dohodli, že cena za poskytovaný Balík služieb bude uhradená ročným poplatkom vo
výške podľa Cenníka na základe zálohovej faktúry vystavenej Poskytovateľom v súlade s týmito VZP.

2.

Poskytovateľ vystaví Objednávateľovi zálohovú faktúru za vybraný Balík služieb, ak je Balík služieb
spoplatnený, bezodkladne pred začiatkom Predplateného obdobia, ak tieto VZP neurčujú inak.

3.

Splatnosť zálohovej faktúry je 30 dní odo dňa doručenia zálohovej faktúry Objednávateľovi zo strany
Poskytovateľa na e-mailovú adresu Objednávateľa uvedenú v záhlaví Zmluvy.

4.

Platba zálohovej faktúry bude uskutočnená bezhotovostným prevodom na účet Poskytovateľa uvedený v
príslušnej zálohovej faktúre.

5.

Po uhradení zálohovej faktúry Poskytovateľ doručí Objednávateľovi faktúru v súlade s ustanoveniami
Zmluvy, ktorá spĺňa náležitosti daňového dokladu podľa príslušných právnych predpisov.

6.

Zmluvné strany sa výslovne dohodli, že Poskytovateľ je oprávnený aj bez predchádzajúceho písomného
súhlasu Objednávateľa postúpiť na tretiu osobu a založiť akékoľvek svoje pohľadávky vzniknuté na základe
alebo súvislosti so Zmluvou alebo plnením záväzkov podľa Zmluvy.

4

Článok VI.
Osobitné ustanovenia k zvýhodneným podmienkam
1.

V prípade ak Objednávateľ uzavrel Zmluvu do 28.02.2019 a má aktivovaný Balík PLUS, predplatené
obdobie sa automaticky predĺži do 31.12.2019. Pre vylúčenie akýchkoľvek pochybností, predĺženie
Predplateného obdobia v zmysle predchádzajúcej vety je bezplatné a Objednávateľ nie je povinný hradiť
cenu za Balík PLUS za obdobie od uzatvorenia Zmluvy do 31.12.2019.
Článok VII.
Podmienky používania Systému EO

1.

Aktiváciou Balíka služieb podľa týchto VZP sa Systém EO považuje za riadne a včas odovzdaný
Poskytovateľom Objednávateľovi.

2.

Poskytovateľ sa zaväzuje v súlade s predmetom Zmluvy umožniť Objednávateľovi prístup do Systému EO
s odbornou starostlivosťou, riadne a včas, a to za predpokladu poskytnutia potrebnej súčinnosti
Objednávateľom a včasného plnenia ďalších záväzkov Objednávateľa.

3.

Poskytovateľ vyhlasuje, že Balík služieb bude Objednávateľ môcť využívať v kvalite, ktorú je možné
rozumne očakávať s prihliadnutím na jeho povahu, účel, cenu za jeho sprístupnenie a podmienok
používania v zmysle Zmluvy.

4.

Obsah, zadaný Objednávateľom do Systému EO, Poskytovateľ nevlastní, nie je oprávnený ho upravovať,
či akokoľvek inak meniť bez predchádzajúceho súhlasu Objednávateľa.

5.

Poskytovateľ môže aj bez predchádzajúceho upozornenia Objednávateľa meniť podobu a štruktúru
Systému EO, a to najmä pri jeho aktualizácii.

6.

Poskytovateľ si vyhradzuje právo úplne alebo čiastočne zrušiť Webové sídlo EO, alebo informácie na ňom
zverejnené.

7.

Akýkoľvek úkon založený na informáciách uvedených na Webovom sídle EO patrí do výlučnej
zodpovednosti Objednávateľa.

8.

Poskytovateľ nepreberá žiadnu zodpovednosť za obsah webových sídiel tretích osôb, na ktoré existujú
prepojenia do Systému EO.

9.

Poskytovateľ nenesie zodpovednosť za prerušenie poskytovania služieb zavinené tretími osobami či
zásahom vyššej moci (požiar, zemetrasenie, apod.), prípadne poruchou na zariadeniach ostatných
dodávateľov (výpadok elektriny, výpadok iných serverov, apod.), pokiaľ preukázateľne nebol schopný týmto
skutočnostiam zabrániť alebo predísť. Poskytovateľ nezodpovedá za prípadné škody či ušlý zisk
Objednávateľa v súvislosti s prerušením poskytovaných služieb.

10.

Poskytovateľ poskytne Objednávateľovi služby Helpdesk. Poskytovateľ sa zaväzuje prevádzkovať Helpdesk
v pracovných dňoch, v dobe od 08.00 do 16.00 hod.:

11.

a)

telefonicky na tel. čísle : 0850 111 148

b)

prostredníctvom pravidelne monitorovanej emailovej komunikácie na adrese: evo@eks.sk

Služba Helpdesk nie je určená na rozsiahlejšie technické a analytické konzultácie ohľadom Systému EO
spravidla v trvaní presahujúcom 15 minút alebo na nahrádzanie predmetu Používateľskej podpory
vykonávanej v súlade so Zmluvou.

5

Článok VIII.
Práva a povinnosti Objednávateľa
1.

Objednávateľ sa zaväzuje užívať Systém EO výlučne pre svoje potreby v súlade s jeho určením, na
dosiahnutie účelu Zmluvy a za podmienok stanovených Zmluvou.

2.

Objednávateľ sa zaväzuje, že Systém EO bude používať v súlade so všeobecne záväznými právnymi
predpismi, dobrými mravmi a Zmluvou a tiež, že nebude narúšať alebo poškodzovať Systém EO, servery,
siete a systémy s nimi spojené, uverejňovať či používať spamy, softvérové vírusy alebo akékoľvek iné kódy,
súbory alebo programy, ktoré by mohli prerušiť, obmedziť, ukončiť alebo akokoľvek inak poškodiť
prevádzkovanie Systému EO alebo jeho funkčnosť.

3.

Činnosti Objednávateľa vykonané v rozpore so Zmluvou a/alebo činnosti Objednávateľa, ktoré môžu mať
za následok (hoci aj prípadné) ohrozenie funkčnosti Systému EO, a/alebo činnosti Objednávateľa, ktoré by
akýmkoľvek spôsobom ohrozovali autorské práva či iné oprávnenia, budú zo strany Poskytovateľa
posudzované ako podstatné porušenie tejto Zmluvy a Poskytovateľ je oprávnený Objednávateľa v takejto
jeho činnosti obmedziť. Takéto obmedzenie spočíva najmä v Zamedzení prístupu k Systému EO, pričom
opatrenia smerujúce k obmedzeniu takejto činnosti Objednávateľa je Poskytovateľ oprávnený uplatniť
okamžite.

4.

Objednávateľ sa zaväzuje primerane zabezpečiť prístup do Systému EO tak, aby nedošlo k jeho zneužitiu,
a to najmä, aby nedošlo k neoprávnenému vstupu do Systému EO osobou, ktorá k tomu nie je oprávnená.
Objednávateľ je povinný vykonať všetky opatrenia nevyhnutné na zamedzenie úniku prihlasovacích údajov
a hesiel Systému EO neoprávneným osobám. Objednávateľ v plnom rozsahu zodpovedá za škodu, ktorá
vznikla jemu, Poskytovateľovi alebo tretím osobám v súvislosti s neoprávneným vstupom do Systému EO
alebo únikom prihlasovacích údajov.

5.

Objednávateľ sa zaväzuje vykonávať práva a plniť povinnosti podľa Zmluvy s odbornou starostlivosťou,
riadne a včas.

6.

Objednávateľ sa zaväzuje dodržiavať Všeobecné podmienky elektronického obstarávania, zverejnených na
Webovom sídle EO.

7.

Objednávateľ berie na vedomie, že Poskytovateľ je oprávnený v rámci Systému EO používať vlastné
nástroje bezpečnosti, ktoré môžu dočasne zablokovať prístup Objednávateľa v prípade identifikovania
podozrivého správania z prostredia Objednávateľa.

8.

Objednávateľ je oprávnený stiahnuť/zálohovať dokumentáciu k verejnému obstarávaniu realizovanému
prostredníctvom Systému EO do 60 dní od zániku Zmluvy (bez ohľadu na dôvod zániku Zmluvy).
Článok IX.
Licenčné ustanovenia

1.

Objednávateľ je oprávnený využívať Systém EO výlučne pre svoje potreby v súlade s jeho určením, na
dosiahnutie účelu Zmluvy a za podmienok stanovených Zmluvou.

2.

Oprávnenie využívať Systém EO podľa Zmluvy je neprenosné a časovo obmedzené na dobu trvania
Zmluvy, ak Zmluva neurčuje inak. Objednávateľ môže používať Systém EO len pre svoje potreby, na
neobmedzenom území a len prostredníctvom svojich zamestnancov alebo prostredníctvom osoby
vykonávajúcej pre Objednávateľa na základe zmluvného vzťahu kompletnú realizáciu postupov verejného
obstarávania a postupov zadávania zákaziek, prípadne prostredníctvom zamestnancov tejto osoby.

6

3.

Objednávateľ sa zaväzuje chrániť Systém EO ako celok, ako aj jeho jednotlivé časti (napr. aj logá, fotografie,
jednotlivé grafické prvky) pred neoprávneným užívaním. Objednávateľ nie je bez predchádzajúceho
písomného súhlasu Poskytovateľa oprávnený:
a)

predať, prenajímať, požičiavať alebo iným spôsobom sprístupniť Systém EO tretej osobe,

b)

Systém EO rozmnožovať, meniť, prekladať, rekompilovať, reassemblovať a vracať do
predchádzajúceho stavu,

c)

rozmnožovať, zostavovať alebo rozširovať produkty odvodené od Systému EO,

d)

rozmnožovať, prekladať či meniť akúkoľvek dokumentáciu k Systému EO poskytnutú
Poskytovateľom s výnimkou jej použitia pre interné účely, resp. účely, pre ktoré bol Systém EO
dodaný.

Porušenie týchto záväzkov zo strany Objednávateľa zakladá právo Poskytovateľa bezodkladne zamedziť
prístup (Zamedzenie prístupu) Objednávateľa do Systému EO a právo Poskytovateľa od Zmluvy odstúpiť.
Zodpovednosť za náhradu škody spôsobenej Poskytovateľovi tým nie je dotknutá.
4.

Objednávateľ nie je oprávnený previesť práva k predmetu Zmluvy tretej osobe bez predchádzajúceho
písomného súhlasu Poskytovateľa. Porušenie týchto záväzkov zo strany Objednávateľa zakladá právo
Poskytovateľa od tejto Zmluvy odstúpiť a bezodkladne zamedziť prístup Objednávateľa do Systému EO.
Zodpovednosť za náhradu škody spôsobenej Poskytovateľovi tým nie je dotknutá.

5.

Systém EO, na ňom uvedený akýkoľvek obrazový, zvukový či textový obsah, resp. ich umiestnenie môžu
byť predmetom ochrany v zmysle Autorského zákona. Ich akékoľvek použitie je možné výlučne len s
predchádzajúcim výslovným písomným súhlasom Poskytovateľa.

6.

Podstatným porušením akejkoľvek povinnosti uvedenej v tomto článku VZP Objednávateľom vzniká
Poskytovateľovi nárok na zaplatenie zmluvnej pokuty vo výške 5000,- EUR (slovom päťtisíc eur) za každý
jednotlivý prípad porušenia povinnosti. Touto dohodou o zmluvnej pokute nezaniká právo na náhradu škody
v celom rozsahu a ani nie sú dotknuté prípadné nároky na primerané zadosťučinenie, ktoré môže byť
poskytnuté aj v peniazoch, nárok na vydanie bezdôvodného obohatenia a iné nároky vyplývajúce z platných
právnych predpisov. Zmluvné strany berú na vedomie a výslovne súhlasia s tým, že výška zmluvnej pokuty
v plnom rozsahu zohľadňuje citlivú povahu povinností podľa Zmluvy a vzhľadom na značné riziko zneužitia
je primeraná.
Článok X.
Ochrana dôverných informácií

1.

Zmluvné strany sa zaväzujú zachovávať mlčanlivosť o všetkých skutočnostiach, o ktorých sa dozvedia pri
plnení Zmluvy alebo v súvislosti s jej uzatvorením, ako aj o všetkých informáciách, ktoré majú charakter
dôverných informácií alebo tvoria predmet obchodného tajomstva druhej Zmluvnej strany alebo inej tretej
osoby (ďalej len „Dôverné informácie“), a tieto chrániť pred ich zverejnením, sprístupnením alebo
poskytnutím tretej osobe. Zmluvné strany sa zaväzujú Dôverné informácie používať výlučne na účely
plnenia Zmluvy, prijať všetky potrebné kroky na ochranu a zabezpečenie Dôverných informácií pred ich
zverejnením, sprístupnením alebo poskytnutím tretej osobe a Dôverné informácie nezneužiť a nepoužiť v
rozpore s oprávnenými záujmami druhej Zmluvnej strany v prospech svoj alebo tretích osôb. Všetky osoby,
ktoré v súvislosti s plnením Zmluvy prídu alebo môžu prísť do styku s Dôvernými informáciami, je povinná
každá zo Zmluvných strán zaviazať povinnosťou ochraňovať Dôverné informácie za podmienok rovnako
prísnych ako sú podmienky stanovené v Zmluve, pričom zodpovednosť Zmluvných strán za záväzok
mlčanlivosti podľa tohto článku týmto nie je dotknutá.
7

2.

Povinnosti zachovávať mlčanlivosť môže Zmluvnú stranu zbaviť jedine súd alebo štatutárny orgán druhej
Zmluvnej strany formou predchádzajúceho písomného súhlasu. Týmto nie je dotknutá povinnosť Zmluvných
strán v nevyhnutnom a v odôvodnenom rozsahu poskytnúť Dôverné informácie v prípade, ak im takúto
povinnosť ukladá zákon, alebo ak na to budú zaviazaní rozsudkom, alebo akýmkoľvek iným rozhodnutím
alebo aktom subjektu, ktorý je na základe zákona oprávnený prijímať takéto rozsudky, rozhodnutia alebo
akty, a ak nemajú podľa zákona právo odmietnuť poskytnutie Dôverných informácií z dôvodu porušenia
záväzku mlčanlivosti podľa Zmluvy.

3.

Záväzok mlčanlivosti podľa Zmluvy platí aj po ukončení zmluvného vzťahu založeného Zmluvou, pokiaľ
nebude záväzku mlčanlivosti Zmluvná strana skôr písomne zbavená.

4.

Pre účely Zmluvy výraz „Dôverné informácie” znamená:
a)

všetky skutočnosti, údaje a informácie obchodnej, výrobnej, technickej, finančnej, organizačnej,
marketingovej alebo akejkoľvek inej povahy súvisiace s podnikom a podnikaním alebo činnosťou
Objednávateľa alebo Poskytovateľa, ktoré majú skutočnú a preukázateľnú materiálnu alebo
nemateriálnu hodnotu a nie sú v príslušných obchodných kruhoch, v ktorých Objednávateľ alebo
Poskytovateľ pôsobí alebo bude pôsobiť, bežne dostupné a ktoré sú predmetom obchodného
tajomstva podľa § 17 Obchodného zákonníka; tieto skutočnosti nemusia byť výslovne označené ako
dôverné; alebo

b)

všetky iné skutočnosti, údaje a informácie obchodnej, výrobnej, technickej, finančnej, organizačnej,
marketingovej alebo akejkoľvek inej povahy súvisiace s podnikom a podnikaním alebo činnosťou
Objednávateľa alebo Poskytovateľa, ktoré podľa vôle Objednávateľa alebo Poskytovateľa majú byť
utajené a sú označené ako dôverné; alebo

c)

všetky údaje o Zmluvných stranách, či tretích osobách, majúcich charakter osobných údajov podľa
ustanovení platných právnych predpisov; alebo

d)

informácie, ktoré sú všeobecne záväznými právnym predpismi definované ako dôverné.

5.

Bez ohľadu na odsek 1 tohto článku VZP sa Zmluvné strany dohodli, že informácie a dokumenty, ktoré sú
vo všeobecnosti dostupné alebo prístupné verejnosti, sa budú považovať za Dôverné informácie, ak takéto
informácie budú Zmluvnou stranou získané, zhromaždené, zostavené alebo vedené spôsobom, ktorý nie je
prístupný verejnosti alebo pre účel prospešný druhej Zmluvnej strane.

6.

Dôverné informácie sú v plnom rozsahu dôverné a tajné, bez ohľadu na ich pôvod, povahu, druh, obsah
a/alebo formu.

7.

Ak táto Zmluva neurčuje inak, pri ochrane Dôverných informácií sú Zmluvné strany povinné najmä sa zdržať
konania, ktorým by tretej osobe neoprávnene, t.j. bez predošlého písomného súhlasu štatutárneho orgánu
druhej Zmluvnej strany, poskytli, oznámili, sprístupnili, pre seba alebo pre tretiu osobu využili Dôverné
informácie, o ktorých sa dozvedeli akýmkoľvek spôsobom.

8.

Zmluvná strana je oprávnená použiť Dôverné informácie výlučne v rámci plnenia Zmluvy, pričom je povinná
dodržiavať všetky postupy a pravidlá druhej Zmluvnej strany určené na ochranu Dôverných informácií a
kedykoľvek vykonať akékoľvek dodatočné opatrenia potrebné na zachovanie a ochranu akejkoľvek
Dôvernej informácie.

9.

V prípade, že si Zmluvná strana nie je istá, či majú byť akékoľvek skutočnosti alebo informácie podľa vôle
druhej Zmluvnej strany utajené, je povinná si pred ich poskytnutím, oznámením alebo sprístupnením tretej
osobe na to vyžiadať písomný súhlas druhej Zmluvnej strany.

10.

Zmluvné strany sú v plnom rozsahu zodpovedné za akékoľvek porušenie záväzkov uvedených v tomto
článku Zmluvy alebo v právnych predpisoch, ktoré môžu byť spôsobené nimi samými, ako aj ich
8

zamestnancami, manažérmi alebo inými fyzickými osobami, právnickými osobami a/alebo subjektmi
najatými alebo používanými v akejkoľvek forme alebo na základe akýchkoľvek dôvodov.
11.

Podstatným porušením akejkoľvek povinnosti uvedenej v tomto článku VZP ktoroukoľvek Zmluvnou stranou
vzniká druhej Zmluvnej strane nárok na zaplatenie zmluvnej pokuty vo výške 500,- EUR (slovom päťsto eur)
za každý jednotlivý prípad porušenia povinnosti. Touto dohodou o zmluvnej pokute nezaniká právo na
náhradu škody v celom rozsahu a ani nie sú dotknuté prípadne nároky na primerané zadosťučinenie, ktoré
môže byť poskytnuté aj v peniazoch, nárok na vydanie bezdôvodného obohatenia a iné nároky vyplývajúce
z platných právnych predpisov. Zmluvné strany berú na vedomie a výslovne súhlasia s tým, že výška
zmluvnej pokuty v plnom rozsahu zohľadňuje citlivú povahu Dôverných informácií a povinností podľa Zmluvy
a vzhľadom na značné riziko zneužitia Dôverných informácií v obchodnom styku je primeraná.
Článok XI.
Bezpečnosť a ochrana osobných údajov

1.

Zmluvné strany sa zaväzujú dodržiavať pri plnení Zmluvy ustanovenia Zákona o ochrane osobných údajov
ako aj Nariadenia GDPR.

2.

Poskytovateľ je držiteľom platného certifikátu riadenia informačnej bezpečnosti v zmysle medzinárodnej
normy ISO 27001. Bezpečnostné opatrenia zavedené v Systéme EO sú pravidelne podrobované
bezpečnostným auditom tretích strán vykonávaným nezávislou spoločnosťou.

3.

V prípade, že v rámci Systému EO dochádza k spracovaniu osobných údajov Objednávateľom, Objednávateľ je
povinný dodržiavať ustanovenia Zákona o ochrane osobných údajov ako aj Nariadenia GDPR, za čo aj
zodpovedá.

4.

Práva a povinnosti Zmluvných strán pri spracúvaní osobných údajov sú upravené v Prílohe č. 2 Zmluvy.
Článok XII.
Zodpovednosť za vady a zodpovednosť za škodu

1.

Poskytovateľ zabezpečuje, aby Systém EO mal náležitosti požadované platnými právnymi predpismi,
nenesie však žiadnu zodpovednosť za správnosť, úplnosť a bezchybnosť údajov vyplnených
Objednávateľom alebo iným Používateľom.

2.

Poskytovateľ garantuje 99,0% dostupnosť Systému EO v príslušnom kalendárnom roku. Výnimku tvoria
plánované a vopred ohlásené odstávky Systému EO za účelom údržby a opráv, ktoré budú prednostne
realizované mimo pracovných dní alebo vo večerných hodinách.

3.

Všetky riziká spojené s používaním Systému EO nesie Objednávateľ.
Článok XIII.
Trvanie a ukončenie Zmluvy

1.

Táto Zmluva sa uzatvára na obdobie 12 (dvanásť) Mesiacov odo dňa Aktivácie Balíka služieb, ak VZP
neurčujú inak.

2.

V prípade ak Objednávateľ najneskôr 60 dní pred uplynutím Predplateného obdobia nedoručí
Poskytovateľovi písomné oznámenie, že trvá na ukončení Zmluvy, platnosť Zmluvy sa automaticky
predlžuje o ďalších 12 (dvanásť) Mesiacov. Objednávateľ berie na vedomie a súhlasí, že Poskytovateľ je
oprávnený vystaviť Objednávateľovi zálohovú faktúru podľa aktuálne vybraného Balíka služieb na ďalšie
Predplatné obdobie a Objednávateľ sa zaväzuje zaplatiť cenu za zvolený Balík služieb, ak je tento
9

spoplatnený. V prípade ak Objednávateľ neuhradí cenu za zvolený spoplatnený Balík služieb do dňa
predchádzajúcemu prvému dňu nového Predplateného obdobia, bude Objednávateľovi sprístupnený Balík
služieb BASIC.
3.

Táto Zmluva zaniká aj:
a)

na základe vzájomnej písomnej dohody Zmluvných strán;

b)

odstúpením od Zmluvy, pričom ktorákoľvek zo Zmluvných strán je oprávnená odstúpiť od tejto
Zmluvy v prípadoch stanovených vo VZP alebo Obchodným zákonníkom. Odstúpenie od Zmluvy
musí byť vykonané v písomnej forme a musia v ňom byť uvedené dôvody odstúpenia. Právne účinky
odstúpenia od Zmluvy nastávajú dňom doručenia písomného oznámenia o odstúpení od Zmluvy
druhej Zmluvnej strane. Zmluvné strany si ponechajú poskytnuté plnenia;

c)

výpoveďou z dôvodov podľa týchto VZP.
Článok XIV.
Vzájomná komunikácia

1.

Všetka komunikácia a akékoľvek právne úkony súvisiace s touto Zmluvou, vrátane tých, ktoré vyžadujú
písomnú formu, sa uskutočňujú v slovenskom jazyku prostredníctvom elektronickej pošty alebo
prostredníctvom Systému EO, a to aj bez elektronického podpisu.

2.

Adresou pre doručovanie elektronickej pošty Objednávateľovi je aktuálne platná emailová adresa
Objednávateľa zaznamenaná v Systéme EO. Elektronická pošta sa považuje za doručenú pracovným dňom
nasledujúcim po dni jej odoslania na emailovú adresu podľa tohto odseku, aj keď nebola adresátom
prečítaná.

3.

Pre vylúčenie akýchkoľvek pochybností elektronická forma komunikácie zostáva zachovaná v prípade, ak
Poskytovateľ zverejní informáciu v rámci Systému EO.

4.

Zmluvné strany sa zaväzujú oznámiť si navzájom akékoľvek zmeny údajov dôležitých pre bezproblémové
plnenie Zmluvy a jednotlivých práv a povinností Zmluvných strán z nej vyplývajúcich.
Článok XV.
Záverečné a prechodné ustanovenia

1.

Ak nie je dohodnuté inak, podmienky obsiahnuté v týchto VZP môže Poskytovateľ z dôvodov legislatívnych
zmien dotýkajúcich sa poskytovaných služieb, zmien technických alebo procesných pravidiel uplatňujúcich
sa pri verejnom obstarávaní, ako aj z dôvodov smerujúcich k zlepšovaniu alebo k poskytovaniu inovácií
poskytovaných služieb, jednostranne meniť, pričom takúto zmenu podmienok bezodkladne oznámi
Objednávateľovi. Úkony vykonávané odo dňa nadobudnutia účinnosti novej verzie VZP sa budú spravovať
podľa novej verzie VZP. Pre vylúčenie akýchkoľvek pochybností, úkony vykonané pred nadobudnutím
účinnosti novej verzie VZP sa dokončia podľa predošlej verzie VZP.

2.

Poskytovateľ je oprávnený meniť výšku cien za služby v Cenníku. V prípade, ak Poskytovateľ využije toto
právo zmeniť výšku ceny, oznámi Objednávateľovi zmenenú výšku ceny najneskôr 14 dní pred jej
účinnosťou, ktorú určí v tomto písomnom oznámení. V prípade, že Objednávateľ nebude súhlasiť so
zmenenou výškou ceny, je oprávnený bezplatne ukončiť Zmluvu doručením výpovede Poskytovateľovi
najneskôr 14 dní pred uplynutím Predplateného obdobia. V takom prípade Zmluva zanikne uplynutím

10

Predplateného obdobia. Ak Objednávateľ nedoručí výpoveď Poskytovateľovi najneskôr 14 dní pred
uplynutím Predplateného obdobia, má sa za to, že Poskytovateľ súhlasí s aktualizovanou výškou ceny.
3.

Zmluvné strany berú na vedomie, že práva a povinnosti vzniknuté na základe Zmluvy prechádzajú v súlade
s príslušnými právnymi predpismi aj na ich prípadných právnych nástupcov.

4.

Na práva a povinnosti Zmluvných strán vyplývajúce zo Zmluvy, ale v nej výslovne neupravené, sa vzťahujú
ustanovenia Obchodného zákonníka, Autorského zákona a ďalších všeobecne záväzných právnych
predpisov Slovenskej republiky.

5.

Ak sa akékoľvek ustanovenie Zmluvy stane neplatným, najmä v dôsledku jeho rozporu so všeobecne
záväznými právnymi predpismi Slovenskej republiky alebo Európskej únie, nespôsobí to neplatnosť celej
Zmluvy.

6.

Zmluvné strany sa dohodli, že prípadné spory vyplývajúce zo Zmluvy, budú prednostne riešiť formou dohody
(zmieru) prostredníctvom svojich zástupcov. V prípade, že sa spor nevyrieši dohodou Zmluvných strán alebo
zmierom, je ktorákoľvek Zmluvná strana oprávnená požiadať o rozhodnutie prípadného sporu miestne
príslušný všeobecný súd Slovenskej republiky.

11

Práva a povinnosti zmluvných strán pri spracúvaní osobných údajov
Článok I. Základné ustanovenia .................................................................................................................................... 1
Článok II. Predmet a povaha spracovania osobných údajov ........................................................................................ 2
Článok III. Kategórie dotknutých osôb a typy osobných údajov ................................................................................... 2
Článok IV. Doba spracovania osobných údajov ............................................................................................................ 3
Článok V. Práva a povinnosti Prevádzkovateľa ............................................................................................................. 3
Článok VI. Práva a povinnosti Sprostredkovateľa ......................................................................................................... 4
Článok VII. Záznamy o spracovateľských činnostiach .................................................................................................. 5
Článok VIII. Bezpečnosť spracúvania osobných údajov ............................................................................................... 6
Článok IX. Oznámenie porušenia ochrany osobných údajov ....................................................................................... 6
Článok X. Právo na náhradu a zodpovednosť za škodu ............................................................................................... 7
Článok I.
Základné ustanovenia
1. Pri plnení Zmluvy dochádza k spracúvaniu osobných údajov Poskytovateľom ako sprostredkovateľom
(ďalej len „Sprostredkovateľ“) v mene Objednávateľa ako prevádzkovateľa (ďalej len „Prevádzkovateľ“).
2. Prevádzkovateľ vyhlasuje, že s ohľadom na povahu, rozsah, kontext a účely spracúvania osobných
údajov, ako aj na riziká s rôznou pravdepodobnosťou a závažnosťou pre práva a slobody fyzických osôb,
prijal vhodné technické a organizačné opatrenia, aby zabezpečil a bol schopný preukázať, že spracúvanie
sa vykonáva v súlade s Nariadením GDPR. Prevádzkovateľ vyhlasuje, že za týmto účelom zabezpečí
zavedenie primeraných politík ochrany osobných údajov. V prípade potreby sa Prevádzkovateľ zaväzuje
tieto opatrenia preskúmať a aktualizovať.
3. So zreteľom na najnovšie poznatky, náklady na vykonanie opatrení a na povahu, rozsah, kontext a účely
spracúvania, ako aj na riziká s rôznou pravdepodobnosťou a závažnosťou, ktoré spracúvanie predstavuje
pre práva a slobody fyzických osôb, Prevádzkovateľ vyhlasuje, že prijal primerané technické a
organizačné opatrenia, ktoré sú určené na účinné zavedenie zásad ochrany údajov, ako je minimalizácia
údajov, a začlení do spracúvania nevyhnutné záruky s cieľom splniť požiadavky Nariadenia GDPR a
chrániť práva dotknutých osôb.
4. Prevádzkovateľ vyhlasuje, že vykonal primerané technické a organizačné opatrenia, aby zabezpečil, že
štandardne sa spracúvajú len osobné údaje, ktoré sú nevyhnutné pre každý konkrétny účel spracúvania.
Uvedená povinnosť sa vzťahuje na množstvo získaných osobných údajov, rozsah ich spracúvania, dobu
ich uchovávania a ich dostupnosť. Konkrétne sa takýmito opatreniami zabezpečí, aby osobné údaje neboli
bez zásahu fyzickej osoby štandardne prístupné neobmedzenému počtu fyzických osôb.
5. Sprostredkovateľ vyhlasuje, že prijal dostatočné záruky na prijatie primeraných technických a
organizačných opatrení tak, aby spracúvanie osobných údajov spĺňalo požiadavky Nariadenia GDPR a
príslušných ustanovení Zákona o ochrane osobných údajov a aby sa zabezpečila ochrana práv dotknutej
osoby.
6. Sprostredkovateľ vyhlasuje, že má potrebnú odbornú, technickú, organizačnú a personálnu spôsobilosť a
zaručuje sa za bezpečnosť spracúvaných osobných údajov.
1

Článok II.
Predmet a povaha spracovania osobných údajov
1. Prevádzkovateľ týmto poveruje Sprostredkovateľa spracúvaním osobných údajov dotknutých osôb, a to
na výkon spracovateľských operácií, ktoré sú nevyhnutné na plnenie zmluvných povinností vyplývajúcich
zo Zmluvy, v nasledujúcom rozsahu:
-

získavanie osobných údajov,

-

vyhľadávanie osobných údajov,

-

uchovávanie osobných údajov,

-

zálohovanie osobných údajov,

-

anonymizovanie osobných údajov,

-

zverejňovanie osobných údajov,

-

po ukončení spracovania osobných údajov ich vymazanie.

2. Sprostredkovateľ sa zaväzuje, že osobné údaje poskytnuté Prevádzkovateľom bude spracúvať výhradne
len na účel stanovený v Zmluve, za podmienok dohodnutých v Zmluve a v súlade s Nariadením GDPR a
príslušnými ustanovenia Zákona o ochrane osobných údajov.
Článok III.
Kategórie dotknutých osôb a typy osobných údajov
1. Dotknutou osobou sa na účely Zmluvy rozumie každá fyzická osoba, ktorej sa osobné údaje týkajú.
2. Okruh dotknutých osôb bol vymedzený najmä na každú fyzickú osobu, ktorá využíva Systém EO, alebo
ktorej osobné údaje sú spracovávané v Systéme EO, pričom ide najmä ale nie výlučne o fyzickú osobu,
ktorá je:
a. osobou oprávnenou konať v mene Prevádzkovateľa (najmä štatutár Prevádzkovateľa, splnomocnený
zástupca Prevádzkovateľa);
b. osobou zodpovednou za proces verejného obstarávania pripravovaného a/alebo realizovaného
Prevádzkovateľom;
c. členom komisie na vyhodnotenie ponúk, členom komisie na vyhodnotenie splnenia podmienok účasti;
d. záujemcom, uchádzačom, subdodávateľom, osobou, ktorej zdroje alebo kapacity sú využívané na
preukázanie splnenia podmienok účasti vo verejnom obstarávaní;
e. osobou, oprávnenou konať v mene uchádzača, záujemcu, subdodávateľa, osoby, ktorej zdroje alebo
kapacity sú využívané na preukázanie splnenia podmienok účasti vo verejnom obstarávaní;
f. technikom, osobou určenou na plnenie zmluvy alebo riadiacim zamestnancom, ktorých údaje o
vzdelaní a odbornej praxi sú použité na preukázanie splnenia podmienok účasti vo verejnom
obstarávaní.
3. Sprostredkovateľ bude v súlade so Zmluvou spracúvať nasledujúce osobné údaje, resp. ich kategórie:
a. meno, priezvisko, titul,
b. pracovná pozícia,
c. komunikačné údaje - najmä email, telefónne číslo,

2

d. osobné údaje uvedené v životopise a v ďalších súvisiacich dokumentoch (najmä certifikátoch,
dokladoch o vzdelaní), predkladaných hospodárskymi subjektmi v súvislosti s ich účasťou vo verejnom
obstarávaní realizovanom prostredníctvom Systému EO;
e. osobné údaje, uvedené v dokumentácii k verejnému obstarávaniu (najmä ale nie výlučne v súťažných
podkladoch, zápisnici z vyhodnotenia splnenia podmienok účasti, zápisnici z vyhodnotenia ponúk,
oznámeniach použitých vo verejnom obstarávaní, čestných vyhláseniach, dokumentoch vyhotovených
v rámci revíznych postupov).
4. Pri každej návšteve Webového sídla EO Používateľom je zaznamenávaná IP adresa pridelená
zariadením, prostredníctvom ktorého Používateľ Webové sídlo EO navštívil. IP adresa Používateľa je
zaznamenávaná Sprostredkovateľom za účelom poskytnutia prípadnej súčinnosti orgánom verejnej moci,
ako sú orgány činné v trestnom konaní, Protimonopolný úrad SR.
5. Cookies Používateľa sú v Systéme EO zaznamenávané za účelom efektívnejšieho využívania a
personalizácie pri využívaní Systému EO. Zásady používania súborov Cookies sú podrobnejšie upravené
v samostatnom dokumente, ktorý je dostupný Webovom sídle EO v sekcii Cookies.
Článok IV.
Doba spracovania osobných údajov
1. Sprostredkovateľ začne spracúvať osobné údaje v mene Prevádzkovateľa dňom účinnosti Zmluvy.
2. V prípade ukončenia Zmluvy, alebo po ukončení poskytovania jednotlivých služieb podľa Zmluvy, je
Sprostredkovateľ povinný vymazať alebo vrátiť osobné údaje Prevádzkovateľovi podľa pokynov
Prevádzkovateľa. V prípade ak Prevádzkovateľ neudelí pokyn na vymazanie alebo vrátanie osobných
údajov, má sa za to, že Sprostredkovateľ ich vymaže bezodkladne po uplynutí lehoty na
stiahnutie/zálohovanie dokumentácie podľa VZP. Sprostredkovateľ je povinný vymazať existujúce kópie,
ktoré obsahujú osobné údaje, ak osobitný predpis alebo medzinárodná zmluva, ktorou je Slovenská
republika viazaná, nepožaduje uchovávanie týchto osobných údajov.
Článok V.
Práva a povinnosti Prevádzkovateľa
1. V súlade so Zmluvou Prevádzkovateľ je oprávnený dávať pokyny Sprostredkovateľovi k spracúvaniu
osobných údajov.
2. Prevádzkovateľ si je vedomý svojej zodpovednosti a zabezpečí, aby osobné údaje boli:
a. spracúvané zákonným spôsobom, spravodlivo a transparentne vo vzťahu k dotknutej osobe
(„zákonnosť, spravodlivosť a transparentnosť“);
b. získavané na konkrétne určené, výslovne uvedené a legitímne účely a nesmú sa ďalej spracúvať
spôsobom, ktorý nie je zlučiteľný s týmito účelmi („obmedzenie účelu“);
c. primerané, relevantné a obmedzené na rozsah, ktorý je nevyhnutný vzhľadom na účely, na ktoré sa
spracúvajú („minimalizácia údajov“);
d. správne a podľa potreby aktualizované („správnosť“);
e. uchovávané vo forme, ktorá umožňuje identifikáciu dotknutých osôb najviac dovtedy, kým je to
potrebné na účely, na ktoré sa osobné údaje spracúvajú („minimalizácia uchovávania“);
f. spracúvané spôsobom, ktorý zaručuje primeranú bezpečnosť osobných údajov, vrátane ochrany pred
neoprávneným alebo nezákonným spracúvaním a náhodnou stratou, zničením alebo poškodením, a
to prostredníctvom primeraných technických alebo organizačných opatrení („integrita a dôvernosť“).

3

3. Prevádzkovateľ vyhlasuje, že prijal vhodné opatrenia s cieľom poskytnúť dotknutej osobe všetky
informácie uvedené v článkoch 13 a 14 Nariadenia GDPR a všetky oznámenia podľa článkov 15 až 22 a
článku 34 Nariadenia GDPR, ktoré sa týkajú spracúvania, a to v stručnej, transparentnej, zrozumiteľnej a
ľahko dostupnej forme, formulované jasne a jednoducho.
4. Prevádzkovateľ je povinný bezodkladne informovať Sprostredkovateľa o uplatnení práv dotknutých osôb
podľa príslušných ustanovení Nariadenia GDPR a/alebo Zákona o ochrane osobných údajov, a to najmä
o uplatnení práva na prístup k osobným údajom, práva na opravu, vymazanie alebo obmedzenie
spracúvania osobných údajov.
Článok VI.
Práva a povinnosti Sprostredkovateľa
1. Sprostredkovateľ je povinný najmä
a. spracúvať osobné údaje len na základe zdokumentovaných pokynov Prevádzkovateľa, a to aj pokiaľ
ide o prenos osobných údajov do tretej krajiny alebo medzinárodnej organizácii, s výnimkou prípadov,
keď si to vyžaduje všeobecne záväzný právny predpis Slovenskej republiky alebo Európskej únie,
ktorému Sprostredkovateľ podlieha; v takom prípade Sprostredkovateľ oznámi Prevádzkovateľovi túto
právnu požiadavku pred spracúvaním, pokiaľ dané právo takéto oznámenie nezakazuje zo závažných
dôvodov verejného záujmu;
b. zabezpečiť, aby sa osoby oprávnené spracúvať osobné údaje zaviazali, že zachovajú dôvernosť
informácií, alebo aby boli viazané vhodnou povinnosťou zachovávať dôvernosť informácií
vyplývajúcou zo štatútu;
c. vykonať všetky požadované opatrenia podľa článku 32 Nariadenia GDPR;
d. dodržiavať podmienky zapojenia ďalšieho Sprostredkovateľa uvedené v odseku 2 tohto článku;
e. po zohľadnení povahy spracúvania v čo najväčšej miere pomáhať Prevádzkovateľovi vhodnými
technickými a organizačnými opatreniami pri plnení jeho povinnosti reagovať na žiadosti o výkon práv
dotknutej osoby ustanovených v kapitole III Nariadenia GDPR;
f. pomáhať Prevádzkovateľovi zabezpečiť plnenie povinností podľa článkov 32 až 36 Nariadenia GDPR
s prihliadnutím na povahu spracúvania a informácie dostupné Sprostredkovateľovi;
g. po ukončení poskytovania služieb týkajúcich sa spracúvania na základe rozhodnutia Prevádzkovateľa
všetky osobné údaje vymazať alebo vrátiť Prevádzkovateľovi a vymazať existujúce kópie, ak
všeobecne záväzný právny predpis Slovenskej republiky alebo Európskej únie nepožaduje
uchovávanie týchto osobných údajov;
h. poskytnúť Prevádzkovateľovi všetky informácie potrebné na preukázanie splnenia povinností
stanovených v tomto článku a umožniť audity, ako aj kontroly vykonávané Prevádzkovateľom alebo
iným audítorom, ktorého poveril Prevádzkovateľ, a prispievať k nim; Prevádzkovateľ je povinný
písomne oznámiť výkon auditu alebo kontroly, a to minimálne 5 pracovných dní pred vykonaním auditu
alebo kontroly.
i. bezodkladne informovať Prevádzkovateľa, ak sa podľa názoru Sprostredkovateľa pokynom porušuje
Nariadenie GDPR alebo iné všeobecne záväzné právne predpisy Slovenskej republiky alebo
Európskej únie týkajúce sa ochrany údajov.
2. Ak Sprostredkovateľ zapojí do vykonávania osobitných spracovateľských činností v mene
Prevádzkovateľa ďalšieho Sprostredkovateľa, tomuto ďalšiemu Sprostredkovateľovi sa prostredníctvom
Zmluvy alebo iného právneho aktu podľa všeobecne záväzných právnych predpisov Slovenskej republiky
alebo Európskej únie uložia rovnaké povinnosti ochrany údajov, ako sa stanovujú v Zmluve, a to
predovšetkým poskytnutie dostatočných záruk na vykonanie primeraných technických a organizačných
opatrení takým spôsobom, aby spracúvanie spĺňalo požiadavky Nariadenia GDPR. Ak tento ďalší
4

Sprostredkovateľ nesplní svoje povinnosti ochrany údajov, pôvodný Sprostredkovateľ zostáva voči
Prevádzkovateľovi plne zodpovedný za plnenie povinností tohto ďalšieho Sprostredkovateľa. Pre
vylúčenie akýchkoľvek pochybností, Prevádzkovateľ účinnosťou Zmluvy udeľuje Sprostredkovateľovi
súhlas s vykonávaním sprostredkovateľských činností v mene Prevádzkovateľa prostredníctvom ďalšieho
sprostredkovateľa.
3. Sprostredkovateľ je oprávnený spracúvať osobné údaje s použitím manuálnych (neautomatizovaných)
ako aj automatizovaných prostriedkov spracúvania osobných údajov, a to spôsobom zaručujúcim
primeranú bezpečnosť osobných údajov, vrátane ochrany pred neoprávneným a nezákonným
spracúvaním osobných údajov, ochrany pred náhodnou stratou, výmazom alebo poškodením osobných
údajov.
4. Sprostredkovateľ určí zodpovednú osobu a následne zverejní a oznámi kontaktné údaje zodpovednej
osoby na Webovom sídle EO.
Článok VII.
Záznamy o spracovateľských činnostiach
1. Prevádzkovateľ vedie záznamy o spracovateľských činnostiach, za ktoré je zodpovedný, a to v písomnej
alebo elektronickej podobe. Tieto záznamy musia obsahovať všetky tieto informácie:
meno/názov a kontaktné údaje Prevádzkovateľa, zástupcu Prevádzkovateľa a zodpovednej osoby;
účely spracúvania;
opis kategórií dotknutých osôb a kategórií osobných údajov;
kategórie príjemcov, ktorým boli alebo budú osobné údaje poskytnuté, vrátane príjemcov v tretích
krajinách alebo medzinárodných organizácií;
e. v príslušných prípadoch prenosy osobných údajov do tretej krajiny alebo medzinárodnej organizácii
vrátane označenia predmetnej tretej krajiny alebo medzinárodnej organizácie a v prípade prenosov
uvedených v článku 49 odsek 1 druhom pododseku Nariadenia GDPR dokumentáciu primeraných
záruk;
f. podľa možností predpokladané lehoty na vymazanie rôznych kategórií údajov;
g. podľa možností všeobecný opis technických a organizačných bezpečnostných opatrení uvedených v
článku 32 odsek 1 Nariadenia GDPR.

a.
b.
c.
d.

2. Sprostredkovateľ vedie záznamy o všetkých kategóriách spracovateľských činností, ktoré vykonal v mene
Prevádzkovateľa, a to v písomnej alebo elektronickej podobe, pričom tieto záznamy obsahujú:
a. meno/názov a kontaktné údaje Sprostredkovateľa a Prevádzkovateľa, a v príslušnom prípade
zástupcu Prevádzkovateľa alebo Sprostredkovateľa a zodpovednej osoby;
b. kategórie spracúvania vykonávaného v mene Prevádzkovateľa;
c. v príslušných prípadoch prenosy osobných údajov do tretej krajiny alebo medzinárodnej organizácii
vrátane označenia predmetnej tretej krajiny alebo medzinárodnej organizácie a v prípade prenosov
uvedených v článku 49 odsek 1 druhom pododseku Nariadenia GDPR dokumentáciu primeraných
záruk;
d. podľa možností všeobecný opis technických a organizačných bezpečnostných opatrení uvedených v
článku 32 odsek 1 Nariadenia GDPR.
3. Prevádzkovateľ a Sprostredkovateľ vyhlasujú, že v prípade žiadosti Úradu na ochranu osobných údajov
mu sprístupnia záznamy o spracovateľských činnostiach.
4. Sprostredkovateľ podá Prevádzkovateľovi oznámenie o porušení ochrany osobných údajov bez
zbytočného odkladu po tom, čo sa o porušení ochrany osobných údajov dozvedel.

5

Článok VIII.
Bezpečnosť spracúvania osobných údajov
1. Prevádzkovateľ a Sprostredkovateľ prijmú so zreteľom na najnovšie poznatky, náklady na vykonanie
opatrení a na povahu, rozsah, kontext a účely spracúvania, ako aj na riziká s rôznou pravdepodobnosťou
a závažnosťou pre práva a slobody fyzických osôb, primerané technické a organizačné opatrenia s cieľom
zaistiť úroveň bezpečnosti primeranú tomuto riziku, pričom uvedené opatrenia prípadne zahŕňajú aj:
a. pseudonymizáciu a šifrovanie osobných údajov;
b. schopnosť zabezpečiť trvalú dôvernosť, integritu, dostupnosť a odolnosť systémov spracúvania a
služieb;
c. schopnosť včas obnoviť dostupnosť osobných údajov a prístup k nim v prípade fyzického alebo
technického incidentu;
d. proces pravidelného testovania, posudzovania a hodnotenia účinnosti technických a organizačných
opatrení na zaistenie bezpečnosti spracúvania.
2. Pri posudzovaní primeranej úrovne bezpečnosti sa prihliada predovšetkým na riziká, ktoré predstavuje
spracúvanie, a to najmä v dôsledku náhodného alebo nezákonného zničenia, straty, zmeny,
neoprávneného poskytnutia osobných údajov, ktoré sa prenášajú, uchovávajú alebo inak spracúvajú,
alebo neoprávneného prístupu k takýmto údajom.
3. Prevádzkovateľ a Sprostredkovateľ podniknú kroky na zabezpečenie toho, aby každá fyzická osoba
konajúca na základe poverenia Prevádzkovateľa alebo Sprostredkovateľa, ktorá má prístup k osobným
údajom, spracúvala tieto údaje len na základe pokynov Prevádzkovateľa s výnimkou prípadov, keď sa to
od nej vyžaduje podľa všeobecných záväzných právnych predpisov Slovenskej republiky alebo Európskej
únie.
Článok IX.
Oznámenie porušenia ochrany osobných údajov
1. V prípade porušenia ochrany osobných údajov Prevádzkovateľ bez zbytočného odkladu a podľa možnosti
najneskôr do 72 hodín po tom, čo sa o tejto skutočnosti dozvedel, oznámi porušenie ochrany osobných
údajov Úradu na ochranu osobných údajov, s výnimkou prípadov, keď nie je pravdepodobné, že porušenie
ochrany osobných údajov povedie k riziku pre práva a slobody fyzických osôb. Ak oznámenie nebolo
Úradu na ochranu osobných údajov predložené do 72 hodín, pripojí sa k nemu zdôvodnenie omeškania.
2. Sprostredkovateľ podá Prevádzkovateľovi oznámenie bez zbytočného odkladu po tom, čo sa o porušení
ochrany osobných údajov dozvedel.
3. Oznámenie uvedené v odseku 1 tohto článku musí obsahovať aspoň:
a. opis povahy porušenia ochrany osobných údajov vrátane, podľa možnosti, kategórií a približného
počtu dotknutých osôb, ktorých sa porušenie týka, a kategórií a približného počtu dotknutých
záznamov o osobných údajoch;
b. meno/názov a kontaktné údaje zodpovednej osoby alebo iného kontaktného miesta, kde možno získať
viac informácií;
c. opis pravdepodobných následkov porušenia ochrany osobných údajov;
d. opis opatrení prijatých alebo navrhovaných Prevádzkovateľom s cieľom napraviť porušenie ochrany
osobných údajov vrátane, podľa potreby, opatrení na zmiernenie jeho potenciálnych nepriaznivých
dôsledkov.
4. V rozsahu, v akom nie je možné poskytnúť informácie súčasne, možno informácie poskytnúť vo viacerých
etapách bez ďalšieho zbytočného odkladu.
6

5. Prevádzkovateľ zdokumentuje každý prípad porušenia ochrany osobných údajov vrátane skutočností
spojených s porušením ochrany osobných údajov, jeho následky a prijaté opatrenia na nápravu.
6. V prípade porušenia ochrany osobných údajov, ktoré pravdepodobne povedie k vysokému riziku pre práva
a slobody fyzických osôb, Prevádzkovateľ bez zbytočného odkladu oznámi porušenie ochrany osobných
údajov dotknutej osobe.
7. Oznámenie dotknutej osobe uvedené v odseku 6 tohto článku obsahuje jasne a jednoducho formulovaný
opis povahy porušenia ochrany osobných údajov a aspoň informácie a opatrenia uvedené v odseku 3
písm. b), c) a d) tohto článku.
8. Oznámenie dotknutej osobe uvedené v odseku 6 tohto článku sa nevyžaduje, ak je splnená ktorákoľvek
z týchto podmienok:
a. Prevádzkovateľ prijal primerané technické a organizačné ochranné opatrenia a tieto opatrenia uplatnil
na osobné údaje, ktorých sa porušenie ochrany osobných údajov týka, a to najmä tie opatrenia, na
základe ktorých sú osobné údaje nečitateľné pre všetky osoby, ktoré nie sú oprávnené mať k nim
prístup, ako je napríklad šifrovanie;
b. Prevádzkovateľ prijal následné opatrenia, ktorými sa zabezpečí, že vysoké riziko pre práva a slobody
dotknutých osôb uvedené v odseku 6 tohto článku pravdepodobne už nebude mať dôsledky;
c. by to vyžadovalo neprimerané úsilie.
V takom prípade dôjde namiesto toho k informovaniu verejnosti alebo sa prijme podobné opatrenie, čím
sa zaručí, že dotknuté osoby budú informované rovnako efektívnym spôsobom.
Článok X.
Právo na náhradu a zodpovednosť za škodu
1. Každá fyzická osoba, ktorá utrpela majetkovú alebo nemajetkovú ujmu v dôsledku porušenia Nariadenia
GDPR alebo Zákona o ochrane osobných údajov, má právo na náhradu vzniknutej (utrpenej) škody od
Prevádzkovateľa alebo Sprostredkovateľa.
2. Prevádzkovateľ, ktorý sa zúčastnil na spracúvaní, je zodpovedný za škodu spôsobenú spracúvaním, ktoré
bolo v rozpore s Nariadením GDPR alebo Zákonom o ochrane osobných údajov.
3. Sprostredkovateľ zodpovedá za škodu spôsobenú spracúvaním, len ak neboli splnené povinnosti, ktoré
sa Nariadením GDPR alebo Zákonom o ochrane osobných údajov ukladajú výslovne
Sprostredkovateľom, alebo ak konal nad rámec alebo v rozpore s pokynmi Prevádzkovateľa, ktoré boli v
súlade so zákonom.
4. Prevádzkovateľ alebo Sprostredkovateľ je zbavený zodpovednosti, ak sa preukáže, že nenesie žiadnu
zodpovednosť za udalosť, ktorá spôsobila škodu.

7

