Rámcová dohoda na dodávku tovarov/služieb
č. 03-04-2018
uzavretá podľa § 409 a nasl. zákona č. 513/1991 Zb. Obchodný zákonník v znení neskorších predpisov
(ďalej len ako „Zmluva‟) medzi zmluvnými stranami:

Predávajúci :
Obchodné meno:
Sídlo:
IČO:
Zapísaný:
menom spoločnosti koná:
DIČ:
IČ DPH:
Bankové spojenie - IBAN:
BIC:
ďalej len ako “Predávajúci”

KONTURA SLOVAKIA s. r. o.
Vietnamská 3, 821 04 Bratislava
35 726 440
Obchodný register Okresného súdu Bratislava I, Oddiel:
Sro, Vložka číslo: 15439/B
Ľuboš Nemček, konateľ
2020241905
SK2020241905
SK11 1100 0000 0026 2334 0086
TATRSKBX

Kupujúci:
Obchodné meno:
Sídlo:
IČO:
Zapísaný:
Menom spoločnosti konajú:
DIČ:
IČ DPH:
Bankové spojenie - IBAN:
BIC:
ďalej len ako “Kupujúci”

Verejné prístavy, a. s.
Prístavná 10, 821 09 Bratislava
36 856 541
Obchodný register Okresného súdu Bratislava I,
Oddiel: Sa, Vložka číslo: 4395/B
Ing. Gabriel Szekeres, predseda predstavenstva
Ing. Bruno Patúš, člen predstavenstva
2022534008
SK2022534008
SK61 0200 0000 0024 1616 8551
SUBASKBX

Predávajúci a Kupujúci v ďalšom tiež jednotlivo ako „Zmluvná strana“ a spoločne ako „Zmluvné
strany“.

[1] PREDMET ZMLUVY
1.1 Predmetom tejto Zmluvy je odplatná dodávka originálnych tonerov a zobrazovacích jednotiek do
tlačiarní (ďalej len „Tovary‟) špecifikovaných v Prílohe č. 1 tejto Zmluvy podľa potreby Kupujúceho
na základe jeho čiastkových objednávok za podmienok a spôsobom uvedeným v jej ďalších
ustanoveniach (ďalej len „Predmet Zmluvy‟):
1.1.1 Súčasťou dodávky je doprava na miesto plnenia v pracovné dni v čase od 8:00 do 15:00
hod.,
1.1.2 Súčasťou faktúry bude dodací list s jednotkovou cenou každej uvedenej položky podľa
Prílohy č. 1,
1.1.3 Predávajúci sa zaväzuje dodávať originálne tonery a zobrazovacie jednotky v záruke,
1.1.4 Dodané tonery ako aj zobrazovacie jednotky nesmú byť renomované, repasované,
vyrobené z už použitých tonerov, zobrazovacích jednotiek a dielov,
1.1.5 Dodané tonery a zobrazovacie jednotky (fotovalce) musia byť nové originály, vyrobené
priamo výrobcom originálnych periférnych zariadení, v originálnych baleniach, neporušené,
nepoškodené, doporučené a schválené výrobcami príslušných zariadení,
1.1.6 Súčasťou dodávky je aj odobratie použitých (prázdnych) tonerov a zberných nádob na
vlastné náklady Predávajúceho a zabezpečenie ich ekologickej likvidácie.
1.2 Záväzkom Predávajúceho podľa predchádzajúcich ustanovení tohto článku Zmluvy zodpovedá
záväzok Kupujúceho prevziať predmet plnenia od Predávajúceho a zaplatiť mu kúpnu cenu vo
výške a spôsobom uvedeným v čl. 2 tejto Zmluvy.
[2] KÚPNA CENA
2.1 Zmluvné strany sa dohodli na kúpnej cene za jednotlivé dodané tovary podľa Predmetu Zmluvy za
jednotkové ceny uvedené v Prílohe č. 1 tejto Zmluvy, a to na základe čiastkových objednávok
Kupujúceho, vyhotovených po dobu trvania Zmluvy, t. j. 12 mesiacov od nadobudnutia účinnosti
Zmluvy alebo do vyčerpania finančného limitu súhrne v sume 5 518,98 Eur + DPH.
2.2 Predávajúci garantuje výšku kúpnej ceny dodaných tovarov v súlade s dohodnutými jednotkovými
cenami podľa Prílohy č. 1 počas celého trvania Zmluvy.
2.3 Kúpna cena vo výške uvedenej v predchádzajúcom bode tejto Zmluvy zahŕňa všetky náklady
Predávajúceho spojené s plnením Predmetu Zmluvy, vrátane nákladov na dopravu do miesta
plnenia podľa bodu 3.1, nákladov na plnenia vyplývajúce zo služieb záručného servisu, ako aj
prípadných iných nákladov Predávajúceho.
2.4 Kúpna cena bude Kupujúcim uhradená Predávajúcemu na základe faktúry vystavenej Predávajúcim
po úplnom a riadnom dodaní Predmetu Zmluvy v zmysle čiastkovej objednávky.
2.5

Faktúra je splatná do 30 dní odo dňa doručenia riadne vystavenej faktúry Kupujúcemu. V prípade,
ak faktúra nebude obsahovať náležitosti vyžadované príslušnými právnymi predpismi, je Kupujúci
oprávnený takúto faktúru vrátiť Predávajúcemu na prepracovanie. V takomto prípade plynie nová
lehota splatnosti odo dňa doručenia opravenej faktúry.

2.6 Súčasťou faktúry je aj dodací list potvrdený kontaktnou osobou Kupujúceho.
[3] MIESTO, ČAS A SPÔSOB PLNENIA
3.1 Predávajúci je povinný dodať Predmet Zmluvy, ku ktorému sa touto Zmluvou zaviazal, do miesta
sídla Kupujúceho, ktoré je zapísané v obchodnom registri.
3.2 Predávajúci je povinný dodať Kupujúcemu jednotlivé tovary podľa čiastkovej objednávky vždy do 10
dní od uskutočnenia príslušnej čiastkovej objednávky.
3.3 Predávajúci je povinný postupovať pri plnení tejto Zmluvy s odbornou starostlivosťou podľa pokynov
Kupujúceho. Na prípadnú nevhodnosť takýchto pokynov je Predávajúci povinný Kupujúceho včas
upozorniť.

Rámcová dohoda na dodávku tovarov/služieb č. 03-04-2018

Strana 2 z 4

[4]

ZÁRUKA

4.1 Predávajúci touto Zmluvou poskytuje Kupujúcemu záruku na dodaný tovar po dobu 24 mesiacov,
počítanú odo dňa odovzdania Predmetu Zmluvy Kupujúcemu.
4.2 Predávajúci sa zaväzuje, že pri vyskytnutí sa vady dodaného plnenia v záručnej dobe vykoná jeho
opravu nasledujúci pracovný deň po nahlásení takejto vady Kupujúcim. V prípade, že opravu nebude
možné zabezpečiť v uvedenom termíne, je Predávajúci povinný na dobu trvania opravy poskytnúť
Kupujúcemu náhradný tovar.
4.3 Plynutie záručnej doby sa prerušuje na čas odo dňa oznámenia vady do momentu jej odstránenia.

[5] ZMLUVNÁ POKUTA
5.1 V prípade, že sa Predávajúci dostane do omeškania s plnením Predmetu Zmluvy podľa čl. 3, bodu
3.2 tejto Zmluvy, zaväzuje sa Kupujúcemu poskytnúť zľavu z kúpnej ceny vo výške 1% z kúpnej
ceny za každý deň omeškania až do úplného dodania tovaru podľa príslušnej čiastkovej objednávky.
5.2 Zmluvná pokuta nemá vplyv na náhradu škody a poškodená Zmluvná strana má právo požadovať
náhradu škody od druhej Zmluvnej strany v plnej výške.

[6] PLATNOSŤ A ÚČINNOSŤ ZMLUVY
6.1 Zmluvné strany sa dohodli, že Zmluva sa uzatvára na dobu určitú, a to na dobu dvanástich (12)
mesiacov od nadobudnutia účinnosti podľa bodu 6.2. alebo do vyčerpania finančného limitu podľa
bodu 2.1., podľa toho, ktorá z uvedených skutočností nastane skôr.
6.2 Zmluva nadobúda platnosť dňom jej podpísania zástupcami oboch Zmluvných strán a účinnosť dňom
nasledujúcim po jej zverejnení v Centrálnom registri zmlúv vedenom Úradom vlády Slovenskej
republiky.
6.3 Zmluva skončí:
6.3.1 Uplynutím dohodnutej doby alebo vyčerpaním finančného limitu podľa bodu 6.1 tejto
Zmluvy, alebo
6.3.2 Písomnou dohodou Zmluvných strán, alebo
6.3.3 Písomnou výpoveďou Kupujúceho aj bez uvedenia dôvodu, alebo
6.3.4 Odstúpením od Zmluvy v prípadoch a spôsobom, ustanoveným zákonom.
6.4 Výpovedná doba podľa bodu 6.3.3 tejto Zmluvy je jeden mesiac a začína plynúť dňom doručenia
písomnej výpovede Kupujúceho Predávajúcemu.
[7] ZÁVEREČNÉ USTANOVENIA
7.1 Pokiaľ Zmluva neustanovuje inak, akékoľvek jej zmeny, dodatky a doplnenia (vrátane jej príloh) môžu
byť prijaté iba na základe písomnej dohody oboch Zmluvných strán, a to formou písomných a
očíslovaných dodatkov k Zmluve, podpísaných osobami oprávnenými konať v mene každej zo
Zmluvných strán.
7.2

Zmluva sa riadi právnymi predpismi Slovenskej republiky. Pokiaľ táto Zmluva alebo všeobecne
záväzné právne predpisy neustanovujú inak, budú sa vzájomné vzťahy Zmluvných strán Zmluvou
výslovne neupravené riadiť príslušnými ustanoveniami Obchodného zákonníka a ostatných
súvisiacich všeobecne záväzných právnych predpisov.

7.3 Zmluvné strany sa dohodli, že si budú oznamovať všetky zmeny majúce vplyv na vzájomný
záväzkový vzťah, najmä zmenu predmetu činnosti, obchodného názvu, sídla, bankového spojenia,
návrh, resp. vyhlásenie konkurzu, likvidácie a pod., ihneď ako sa o zmene dozvedeli a to
Rámcová dohoda na dodávku tovarov/služieb č. 03-04-2018

Strana 3 z 4

s dostatočným časovým predstihom, najneskôr do 7 dní od uskutočnenia zmeny, tak aby
ktorejkoľvek Zmluvnej strane nevznikla zbytočná škoda.
7.4 V prípade zmeny kontaktnej osoby je príslušná Zmluvná strana bez zbytočného odkladu povinná
informovať druhú Zmluvnú stranu o takejto skutočnosti a bezodkladne ustanoviť novú kontaktnú
osobu:
Kontaktná osoba za Kupujúceho:
Meno a priezvisko:
Ing. Dezider Gubo
e-mail:
dezider.gubo@vpas.sk
telefónne číslo:
+421 220620530
Kontaktná osoba za Predávajúceho:
Meno a priezvisko:
Veronika Zelenáková
e-mail:
recepcia@konturaslovakia.sk
telefónne číslo:
+421 243427541
7.5 Záväzky z tejto Zmluvy zaväzujú i právnych nástupcov Zmluvných strán. Kupujúci je oprávnený
záväzky z tejto Zmluvy postúpiť na tretiu osobu iba s predchádzajúcim písomným súhlasom
Kupujúceho.
7.6 Zmluvné strany vyhlasujú, že si túto Zmluvu prečítali, vzájomne vysvetlili, jej obsahu porozumeli a na
znak súhlasu s ňou ju slobodne, vážne, dobrovoľne, s určitosťou, nie v tiesni a nie za nápadne
nevýhodných podmienok vlastnoručne podpísali a sú si plne vedomé následkov z nej vyplývajúcich.
7.7 Táto Zmluva je vypracovaná v štyroch (4) identických vyhotoveniach, z ktorých si po podpise dve (2)
ponechá Kupujúci a dve (2) Predávajúci.
Prílohy:
Príloha č. 1 – Špecifikácia dodávky tonerov a zobrazovacích jednotiek pre potreby spoločnosti
Verejné prístavy, a. s.
V Bratislave, dňa
V mene Kupujúceho:

V Bratislave, dňa
V mene Predávajúceho:

.....................................................................
Ing. Gabriel Szekeres
predseda predstavenstva
Verejné prístavy, a. s.

...........................................................................
Ľuboš Nemček
konateľ
KONTURA SLOVAKIA s. r. o.

V Bratislave dňa
V mene Kupujúceho:

.....................................................................
Ing. Bruno Patúš
člen predstavenstva
Verejné prístavy, a. s.

Rámcová dohoda na dodávku tovarov/služieb č. 03-04-2018

Strana 4 z 4

