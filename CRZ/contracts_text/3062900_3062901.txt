ZMLUVA O POSKYTOVANÍ SERVISNÝCH SLUŽIEB A
PODPORY INFORMAČNÉHO SYSTÉMU APLIKAČNÉHO
PROGRAMOVÉHO VYBAVENIA

WBI s.r.o.
Žižkova 42
811 02 Bratislava
Kancelária: Pluhová 50/A
831 03 Bratislava
T: +421 2 4341 0285
E: info@wbi.sk
W: www.wbi.sk

WBI Systems a.s.

Vyskočilova
1461/2a, 140 00

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

ZMLUVA O POSKYTOVANÍ SERVISNÝCH SLUŽIEB A
PODPORY INFORMAČNÉHO SYSTÉMU APLIKAČNÉHO
PROGRAMOVÉHO VYBAVENIA (APV)
uzavretá v zmysle §269 ods. 2 Obchodného zákonníka č.513/1991 Zb.
v znení neskorších predpisov

1

Zmluvné strany
Zmluvná strana:
sídlo:
adresa kancelárií:

WBI, s.r.o.
Žižkova 42, 811 02 Bratislava
Pluhová 50/A, 831 03 Bratislava
ČSA 24, 975 01 Banská Bystrica
Letná 27, 040 01 Košice

v zastúpení:
IČO:
IČ DPH:
bankové spojenie:
číslo účtu:

Ing. Dita Sirotová, PhD. - konateľ
35 685 018
SK2020339431
VÚB, a.s.
2766389856/0200
Výpis z Obchodného registra Okresného súdu Bratislava I,
Oddiel Sro, Vložka číslo 10512/B
(ďalej Poskytovateľ)

Zmluvná strana:
sídlo:
štatutárny orgán:
IČO:
IČO DPH:

Špecializovaná nemocnica sv.Svorada Zobor, n.o.
Kláštorská 134, 949 88 Nitra
Ing. Erika Chudá - riaditeľ
37 971 832
SK2021877792

bankové spojenie:
číslo účtu:

Slovenská sporiteľňa

0232706854/0900
(ďalej Zákazník)

(pre účely tejto Zmluvy sa Poskytovateľ a Zákazník označujú spoločne aj ako „Zmluvné strany“
alebo jednotlivo ako „Zmluvná strana“)

ZMLUVA o poskytovaní servisných služieb a podpory informačného
systému aplikačného programového vybavenia (APV)

2

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

2

Predmet zmluvy

2.1. Poskytovateľ sa zaväzuje poskytovať Zákazníkovi služby údržby a rozvoja v rozsahu
určenom touto zmluvou pre nasledovné aplikačné programové vybavenie (ďalej oblasti
servisu):
 Microsoft Dynamics NAV – v komunikácií označovaný: NAV
2.2. Predmetom zmluvy sú tiež ustanovenia a podmienky, ktoré nie sú súčasťou doteraz
podpísaných zmlúv medzi Poskytovateľom a Zákazníkom.
2.3. Aplikačným programovým vybavením (ďalej APV) sa pre účely tejto zmluvy rozumie: Súbor
modulov systému Microsoft Dynamics NAV verzia 2016, Voice account Number Zákazníka
5285100.

3

Plnenie predmetu zmluvy

3.1. Dodávka služieb bude realizovaná prostredníctvom vzdialeného pripojenia a konzultácií so
Zákazníkom, v prípade potreby spojená s osobnou konzultáciou u Zákazníka. Podmienkou
poskytovania služby prostredníctvom vzdialeného prístupu je technické zabezpečenie
funkčnosti vzdialeného pripojenia zo strany Zákazníka.
3.2. Miestom poskytnutia služieb sú priestory Zákazníka, prípadne iné priestory zabezpečené na
náklady Zákazníka.
3.3. Pre poskytovanie servisného zásahu podľa stupňa závažnosti si Zmluvné strany dohodli tieto
typy priorít požiadaviek:
a) Havarijná
APV nie je použiteľné vo svojich základných funkciách, vyskytuje sa funkčná chyba
znemožňujúca činnosť APV alebo zmena externého alebo interného prostredia spôsobuje
nepoužiteľnosť APV vo svojich základných funkciách. Tento stav môže ohroziť
podnikateľskú alebo obchodnú činnosť Zákazníka alebo jeho povinnosti vyplývajúce zo
zákona v časovom horizonte do jedného týždňa.
b) Urgentná
Činnosť APV je vo svojich funkciách degradovaná alebo zmena externého alebo
interného prostredia vyžaduje zmenu pôvodnej funkčnosti APV tak, že tento stav môže
ohroziť
podnikateľskú alebo obchodnú činnosť Zákazníka alebo jeho povinnosti
vyplývajúce zo zákona v časovom horizonte jedného týždňa až jedného mesiaca.
c) Štandardná
Chyby APV do určitej miery komplikujú využitie APV alebo neumožňujúce ich
plnohodnotné využitie alebo zmena externého alebo interného prostredia vyžaduje zmenu
pôvodnej funkčnosti APV, ktorá však nemôže ohroziť podnikateľskú či obchodnú činnosť
Zákazníka alebo jeho povinnosti vyplývajúce zo zákona.
3.4. Typ priority určuje pri zadávaní servisnej požiadavky Zákazník, v prípade nesúhlasu s typom
zo strany Poskytovateľa musí prísť pred začatím riešenia servisnej požiadavky k písomnej
dohode o určení priorít. V prípade, že Zákazník nereaguje na výzvu o zmene typu priority,

ZMLUVA o poskytovaní servisných služieb a podpory informačného
systému aplikačného programového vybavenia (APV)

3

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

bude zo strany Poskytovateľa v týždňových intervaloch vyzvaný na odsúhlasenie. V prípade,
že ani po tretej výzve Zákazník preukázateľne neprejaví vôľu dohodnúť sa, považuje
Poskytovateľ takúto servisnú zákazku za stornovanú. Pri stornovaní servisnej zákazky
nevznikajú Zákazníkovi voči Poskytovateľovi žiadne práva ani nároky.
3.5. Pre poskytovanie servisného zásahu podľa typu zásahu si Zmluvné strany dohodli tieto typy
práce na požiadavkách:
a) Servis
V tomto type prác sú zahrnuté nasledovné práce:















Oprava chýb v údajoch spôsobených Zákazníkom
Nasadenie pravidelných aktualizácií produktov – tzv. Service Packov alebo Bug Fixov
Kontrola funkčnosti
Celková kontrola aplikácie z pohľadu jej bezpečnosti (kapacita disku, optimalizácia
a správa aplikácie)
Konzultácie k používaniu alebo rozvoju APV (telefonickou formou alebo priamo
u Zákazníka)
Školenia
Nasadenie servisných patchov do aplikácie
Nastavenie užívateľských parametrov
Dopracovanie funkčnosti v súlade s platnými legislatívnymi zmenami
Kontrola údajov a oprava chýb, ktorých pôvod nie je možné jednoznačne identifikovať
Nastavenie funkčnosti, oprava chýb po výpadku elektrickej energie u Zákazníka
Reštartovanie aplikácie
Technické zásahy
Organizačné schôdzky s konzultantmi, vývojármi, prípadne vedúcimi projektov a všetka
komunikácia medzi Poskytovateľom a Zákazníkom s výnimkou riešenia reklamácií (tzv.
Ticketov)

b) Rozvoj
V tomto type prác sú zahrnuté nasledovné práce:
 Tvorba a úprava tlačových zostáv a elektronických formulárov podľa zadania
Zákazníka
 Tvorba a úprava programových objektov podľa zadania Zákazníka
 Implementácia dodatočne dokúpených modulov a funkčností
 Cenové ponuky na rozvojové požiadavky
c) Reklamácia
V tomto type prác sú zahrnuté nasledovné práce:
 Chyba v systéme účtovania údajov
 Chybná funkcionalita aplikačných programov
 Chyby v zápise údajov do databázy alebo strata údajov zavinených chybnou
funkcionalitou APV

ZMLUVA o poskytovaní servisných služieb a podpory informačného
systému aplikačného programového vybavenia (APV)

4

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

 Reklamácia diela, na ktorú sa vzťahuje zmluva o dielo na implementáciu aplikačného
programového vybavenia, resp. servisných a rozvojových zákaziek spracovaných
v rámci tejto zmluvy
d) Hot-line
V tomto type prác sú zahrnuté nasledovné práce:
 Rýchla telefonická podpora, ktorá je poskytovaná Zákazníkovi na jeho zavolanie bez
nutnosti predchádzajúceho vytvárania servisnej zákazky zo strany Zákazníka
 Metodické usmernenie pracovníka Zákazníka pri práci s jednotlivými modulmi
 Odpovede na individuálne požiadavky, ktoré nevyžadujú dlhšiu prípravu konzultanta
Poskytovateľa
3.6. Typ práce určuje pri zadávaní servisnej požiadavky Zákazník, v prípade nesúhlasu s typom
zo strany Poskytovateľa musí prísť pred začatím riešenia servisnej požiadavky k písomnej
dohode Zmluvných strán o určení typu práce. V prípade, že Zákazník nereaguje na výzvu
o zmene typu práce, bude zo strany Poskytovateľa v týždňových intervaloch vyzvaný na
odsúhlasenie. V prípade, že ani po tretej výzve Zákazník preukázateľne neprejav vôľu
dohodnúť sa považuje Poskytovateľ takúto servisnú zákazku za stornovanú. Pri stornovaní
servisnej zákazky nevznikajú Zákazníkovi voči Poskytovateľovi žiadne práva ani nároky.
3.7. Zabezpečenie legislatívnej podpory
Poskytovateľ je zodpovedný vykonať potrebné zmeny a nastavenia tak, aby aplikačný
program pracoval v súlade s platnými slovenskými predpismi. V rámci legislatívnych zmien
môže Zákazník obdržať novo naprogramovanú funkčnosť, nové nastavenia alebo
konzultáciu ku zmene procesu spracovania údajov.
V prípade, že si legislatívna zmena vyžaduje naprogramovanie novej funkčnosti, túto
Zákazník platiaci EP (Enhancement Plan) poplatok, dostáva zdarma.
Nasadenie objektov do databázy Zákazníka a konzultácie poskytnuté s funkčnosťou úpravy
sú platené služby v zmysle Poskytovateľovho platného cenníka v čase poskytovaných
služieb. Uvedené služby budú čerpané z mesačného predplateného paušálu.
3.8. Reklamácia riešenia požiadaviek
Touto formou uplatňuje Zákazník reklamáciu riešenia predchádzajúcej požiadavky. Pri
zadávaní servisnej požiadavky typu reklamácia Zákazník zreteľne označí ID pôvodnej
reklamovanej požiadavky. Reklamácie riešenia požiadavky sú vybavované s rovnakou
prioritou ako reklamovaná požiadavka.
Reklamácia chyby predmetu servisu musí byť vždy uplatnená písomne.
Náklady spojené s neoprávnenou reklamáciou (bez výskytu chyby) znáša Zákazník.
Reklamácia a záručná doba sa neposkytuje na uskutočnené konverzie údajov (v prípade
nových implementovaných modulov) z dôvodu, že Poskytovateľ iba prevádza dodané dáta
do formy vhodnej pre používanú databázu a za ktorých úplnosť a pravdivosť zodpovedná
Zákazník. Za oprávnenú reklamáciu sa považuje nesprávny import údajov. Za kvalitu
a správnosť údajov zodpovedá Zákazník.

ZMLUVA o poskytovaní servisných služieb a podpory informačného
systému aplikačného programového vybavenia (APV)

5

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

Poskytovateľ nezodpovedá za škody, ušlý zisk alebo akékoľvek iné ujmy, ktoré Zákazníkovi
vznikli spracovaním chybných vstupných údajov ako aj za následné škody, ktoré vzniknú
spracovaním týchto chybných údajov alebo za škody, ktoré Zákazníkovi vznikli v prípade, ak
pokračoval v ďalšom používaní diela pri jeho zrejmých nedostatkoch, o ktorých dopredu
vedel, bol na ne upozornený Poskytovateľom alebo ich mohol predvídať.
3.9. Forma poskytovania servisu:
Poskytovateľ sa zaväzuje poskytovať servis APV nasledujúcou formou:
a)
b)
c)
d)

4

Telefonická konzultácia k používaniu APV
Osobná návšteva v priestoroch Zákazníka
Konzultácia, školenie v priestoroch Poskytovateľa
Programové úpravy a servis uskutočnený prostredníctvom vzdialeného pripojenia na
server Zákazníka

Čas a miesto plnenia predmetu zmluvy

4.1. Poskytovateľ sa zaväzuje zahájiť servisné práce v závislosti od charakteru požiadavky podľa
definícií v článku 3., bod 3.3, v reakčných dobách podľa nasledujúcej tabuľky. Doba od
potvrdenia doručenia požiadavky Zákazníka do zahájenia servisných prác Poskytovateľom
sa pre účely tejto zmluvy bude označovať ako Doba odozvy.
Priorita požiadavky Doba odozvy do:

Doba vyriešenia alebo poskytnutia
náhradného riešenia do:

Havarijná

4 hodín

16 hodín = 2 prac. dni

Urgentná

8 hodín

24 hodín = 3 prac. dni

Štandardná

80 hodín = 10 prac. dní

160 hodín = 20 prac. dní

4.2. Poskytovateľ garantuje dobu odozvy na požiadavku Zákazníka na telefonickú konzultáciu do
8 hodín od potvrdenia prijatia takejto požiadavky pracovníkom technickej podpory
Poskytovateľa.
4.3. V prípade, že pri riešení servisnej požiadavky bude potrebná súčinnosť Zákazníka –
upresnenie požiadavky, zodpovedanie dodatočných otázok, testovanie správnosti dodaného
riešenia zákazníkom, akceptácia priloženej cenovej ponuky – čas, ktorý plynie nezávisle od
vôle Poskytovateľa, nebude zahrnutý do doby odozvy ani do Doby vyriešenia požiadavky
alebo dodania náhradného riešenia. V tomto prípade sa definované reakčné doby
automaticky predĺžia o dobu čakania na poskytnutie tejto súčinnosti.
4.4. Počas trvania tejto zmluvy Poskytovateľ sprístupní oprávneným osobám Zákazníka službu
Help-desk Poskytovateľa, telefonickú, e-mailovú a faxovú komunikáciu s pracovníkom
technickej podpory Poskytovateľa, ktorý zodpovedá za riešenie požiadaviek Zákazníka.
4.5. Služba Help-desk slúži pre elektronické zadávanie a evidenciu požiadaviek Zákazníka,
vrátane hlásení reklamácií. Poskytovateľ bude cez túto službu evidovať poskytnuté servisné
služby, vrátane popisu riešenia a počtu odpracovaných hodín na riešení jednotlivých
požiadaviek.

ZMLUVA o poskytovaní servisných služieb a podpory informačného
systému aplikačného programového vybavenia (APV)

6

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

4.6. Poskytovateľ poskytuje služby v rozsahu tejto zmluvy v pracovné dni, pondelok až piatok,
v dobe od 08:00 hod. do 17:00 hod., s výnimkou štátnych sviatkov Slovenskej republiky a dní
pracovného pokoja. V prípade, že po vzájomnej dohode budú poskytnuté služby mimo týchto
hodín, platia zvýšené sadzby v zmysle prílohy č.2 tejto zmluvy.
4.7. Dobou odozvy sa rozumie čas od nahlásenia požiadavky až do pridelenia požiadavky
pracovníkovi na riešenie. Dobou vyriešenia sa rozumie pracovná doba, ktorá uplynie od
prijatia požiadavky od oprávnenej osoby Zákazníka technickou podporou Poskytovateľa,
spôsobom podľa bodu 4.5, do odovzdania náhradného alebo finálneho riešenia požiadavky
Zákazníkovi. Do tohto času sa nezapočítava čas potrebný na odstávku produkčného
prostredia z dôvodu nasadenia úprav do produkčnej databázy, synchronizácie, kompilácie,
čas, ktorý uplynie po dobu vyjadrenia sa zákazníka, čas, kedy rieši požiadavku 3.strana
(Microsoft). Ak Poskytovateľ nedodá náhradné ale rovno finálne riešenie, potom čas
poskytnutia náhradného riešenia je rovnaký ako čas poskytnutia finálneho riešenia.
4.8. V prípade, že Poskytovateľ nedokáže zo závažných dôvodov vyriešiť požiadavku, je povinný
v stanovenom termíne poskytnúť náhradné riešenie. Za náhradné riešenie je považované
zabezpečenie funkčnosti a procesov iným spôsobom aj za dočasného použitia evidencie
v Office programoch ako Excel, Word, prípadne iných informačných prostriedkov.
4.9. V prípade havarijnej požiadavky, ak táto bola zistená mimo dohodnutého času poskytovania
servisných služieb, má Zákazník právo obrátiť sa so žiadosťou o jej vyriešenie formou SMS
správy v uvedenom poradí na týchto pracovníkov Poskytovateľa:
1. Business Solution Director:
2. Obchodná riaditeľka:
3. Výkonný riaditeľ:

Ing. Zuzana Zajičková,
Ing. Dita Sirotová, PhD.,
Ing. Marian Pikna,

t.č. +421 905 279 201
t č. +421 905 263 072
t.č. +421 905 225 207

4.10. Poskytovateľ vyvinie potrebné úsilie na vyriešenie požiadavky Zákazníka v najkratšom
možnom termíne.
4.11. Poskytovateľ nebude zodpovedať za oneskorenie riešenia alebo nevyriešenia prípadov
technickej podpory, pokiaľ toto bude zapríčinené neposkytnutím včasných potrebných
informácií alebo materiálov zo strany Zákazníka alebo neposkytnutím potrebnej súčinnosti
Zákazníka. Poskytovateľ špecifikuje rozsah potrebných informácií požadovaných od
Zákazníka a to pri nahlásení alebo potvrdení prijatia požiadavky na technickú podporu.

5

Cena a platobné podmienky

5.1. Cena za služby v rozsahu podľa tejto zmluvy je stanovená dohodou Zmluvných strán ako
pravidelne sa opakujúci mesačný paušálny poplatok. Tieto poplatky za službu budú
vyfakturované na základe faktúry vždy do 5. dňa bežného zúčtovacieho obdobia. Za
zúčtovacie obdobie sa pre účel tejto zmluvy stanovuje kalendárny mesiac.
5.2. Paušálny poplatok obsahuje definované množstvo hodín. Prečerpanie definovaného
množstva hodín službou rozvoja APV, servisu APV alebo službou hot-line je vyúčtované
faktúrou 1x mesačne do 15. dní po ukončení predmetného zúčtovacieho obdobia na základe
skutočne odpracovaných prečerpaných hodín podľa platného cenníka. V prípade, že
servisný zásah nepresiahne rozsah 1 hodiny, obe zmluvné strany súhlasia, že nemusí byť

ZMLUVA o poskytovaní servisných služieb a podpory informačného
systému aplikačného programového vybavenia (APV)

7

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

vopred odsúhlasený jeho rozsah (odsúhlasená cenová ponuka) a Poskytovateľ takúto
požiadavku spracuje automaticky a fakturuje podľa typu požiadavky.
5.3. V prípade nedočerpania služieb v rámci paušálu budú nedočerpané hodiny prenesené do
ďalšieho mesiaca v rámci kalendárneho roka. Nedočerpané hodiny k 31.12. zanikajú bez
akéhokoľvek nároku na prenos. Výnimku predstavujú presne definované programové úpravy,
ktorú budú dohodnuté do 15.12. v danom kalendárnom roku s viazanosťou na nevyčerpané
servisné hodiny a môžu byť realizované aj v nasledujúcom kalendárnom roku.
5.4. Cena paušálneho poplatku sa podľa pravidiel v tomto článku stanovuje nasledovne:
Služba

Prístup na Help-desk

Mesačný paušálny
poplatok

Typ služby

Povinná

Cena
100 € ročne / každá oprávnená osoba Zákazníka
podľa prílohy č.1
(platba mesačne vo výške 8,33 € / každá
oprávnená osoba Zákazníka)

Celkom 2 hodiny
služieb mesačne

2 x 63 = 126,- €

5.5. Prvý paušálny poplatok bude fakturovaný za mesiac – september 2017 V rámci paušálu je
uplatnená zľava 10% z cenníkovej ceny služieb.
5.6. Do ceny predplatného paušálu sa nezahrňuje:
a) Platby za hromadné školenia vykonávané Poskytovateľom pre viacero Zákazníkov, pri
ktorých sú použité špeciálne denné sadzby.
b) Cestovné, strata času na ceste, náklady spojené s ubytovaním.
5.7. V prípade zmeny platného cenníka služieb (konzultantských sadzieb) Poskytovateľa bude
o týchto zmenách Zákazník informovaný minimálne 1 mesiac dopredu.
5.8. Podkladom pre fakturáciu prečerpaného definovaného množstva hodín bude zoznam prác,
ktorý bude e-mailom posielaný mesačne do 8. pracovného dňa po mesiaci, za ktorý sa robí
fakturácia. Zákazník má 5 pracovných dní na odsúhlasenie, prípadne rozporovanie
uvedeného zoznamu prác. Ak do 5. pracovných dní Zákazník nereaguje považujú Zmluvné
strany zoznam prác za odsúhlasený a Zákazníkovi bude vystavená faktúra. Po tomto
termíne už nemá Zákazník právo rozporovať vykázané hodiny.
5.9. Súčasťou mesačnej fakturácie v zmysle bodu 5.2 budú aj cestovné náklady, strata času na
ceste podľa platného cenníka a náklady spojené s ubytovaním v prípade, že boli vopred
odsúhlasené.
5.10. V prípade prerušenia alebo definitívneho zastavenia prác na predmete servisnej zákazky
z dôvodu na strane Zákazníka, zaplatí Zákazník Poskytovateľovi dovtedy vykonané práce vo
výške všetkých preukázateľných nákladov spojených s plnením predmetnej servisnej
zákazky.
5.11. V rámci servisnej zmluvy bude uhradený okrem uvedených platieb ročný EP (Enhancement
Plan), ktorý bude fakturovaný 1x ročne vždy k výročiu generovania licencie. Hodnota
ročného upgrade poplatku sa riadi aktuálnymi podmienkami spoločnosti Microsoft. V prípade
ZMLUVA o poskytovaní servisných služieb a podpory informačného
systému aplikačného programového vybavenia (APV)

8

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

dokupovania licencií v priebehu roka bude tiež k cenníkovej cene licencie dofakturovaná
parciálna časť BREP so termínu výročia obnovenia BREP. Základná cena licencie pre
výpočet BREP sa týmto navýši o cenu uhradenú v priebehu roka o dokupovanú licenciu.
5.12. Lehota splatnosti daňového dokladu je 14 dní odo dňa vystavenia. K fakturovaným cenám
bude pripočítané DPH v zmysle platnej legislatívy.
5.13. Najmenšia časová jednotka pre fakturáciu je každá začatá štvrťhodina.
5.14. V prípade, že Zákazník má voči Poskytovateľovi záväzky po splatnosti s dobou dlhšou ako
45 dní, vyhradzuje si Poskytovateľ právo pristúpiť k neposkytnutiu služieb podľa článkov 2
a 3 tejto zmluvy. Neposkytnutie služby Poskytovateľom sa v tomto prípade nepovažuje za
porušenie zmluvy zo strany Poskytovateľa.
5.15. Ak sa Zákazník dostane do omeškania s úhradou faktúry je Poskytovateľ oprávnený od
Zákazníka požadovať zo sumy s úhradou ktorej je v omeškaní, zaplatenie úrokov z
omeškania za obdobie omeškania vo výške 0,05% denne.
5.16. Platobná povinnosť Zákazníka sa považuje za splnenú v deň, kedy bude z jeho bankového
účtu poukázaná príslušná platba, za predpokladu, že bude platba pripísaná na účet
Poskytovateľa najneskôr do troch pracovných dní odo dňa poukázania platby Zákazníkom.

6

Hlásenie požiadavky zákazníkom

6.1. Pre zadávanie požiadaviek sa Zákazník zaväzuje používať nasledujúce spôsoby
komunikácie:
a) https://portal.wbi.sk/externe/zakaznici/support
b) e-mail: hotline@wbi.sk
c) hot-line mobil:
+421 905 784 997
6.2. Poskytovateľ si vyhradzuje právo zmeniť kontaktné údaje. Na takúto zmenu bude Zákazník
vopred písomne upozornený.
6.3. Zadávať požiadavky na servisné práce a využívať služby hot-line sú oprávnené len
Oprávnené osoby Zákazníka, špecifikované v prílohe č. 1 tejto zmluvy.
6.4. Zmena Oprávnených osôb musí byť písomne dohodnutá oboma stranami.
6.5. Za účelom lepšej komunikácie sa Zmluvné strany dohodli na tom, že je potrebné určiť
primárne kontaktné osoby, ktorými sú:
■

za Zákazníka:

Daniela Vaneková

■

za Poskytovateľa: Zuzana Zajičková, Business Solutions Director

6.6. Zmluvné strany sa v prípade riešenia mimoriadnej situácie môžu dohodnúť na pravidelných
alebo mimoriadnych stretnutiach. Termín schôdzky si Zmluvné strany vždy odsúhlasia 7 dní
vopred.
6.7. Kontaktná osoba Zákazníka využije možnosť priameho zadania požiadavky na službu „servis
APV“ kontaktnej osobe Poskytovateľa až v prípade, že doba odozvy na štandardne zadanú
požiadavku spôsobom podľa bodu 6.1., bude dlhšia, aká je stanovená v článku 4., bod 4.1.
Toto sa netýka požiadavky na službu „rozvoj APV.
ZMLUVA o poskytovaní servisných služieb a podpory informačného
systému aplikačného programového vybavenia (APV)

9

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

7

Akceptácia a eskalačné konanie

7.1. Dodanie servisnej zákazky je bezodkladne oznámené mailom Zákazníkovi. V oznámení sa
nachádza klasifikácia servisného zásahu, popis priebehu servisného zásahu, meno riešiteľa,
počet hodín strávených na riešení.
7.2. V prípade, že Zákazník nevykoná akceptáciu alebo neuplatní relevantné námietky do 5
pracovných dní, znamená to, že akceptácia bola vykonaná a Poskytovateľ si môže uplatniť
z toho vyplývajúce nároky.
7.3. Poskytovateľ je povinný 5 pracovných dní po prevzatí súpisu nedostatkov, uvedené
nedostatky odstrániť, prípadne v spolupráci so zodpovednými pracovníkmi Zákazníka
dohodnúť riešenie akceptovateľné oboma Zmluvnými stranami. Zákazník je povinný k tomuto
účelu zabezpečiť súčinnosť svojich zodpovedných pracovníkov.
7.4. V prípade nedohody Zmluvných strán ani po rokovaní ich primárnych kontaktných osôb
k riešeniu problému vzniknutého medzi nimi v rámci plnenia záväzkov z tejto zmluvy, bude
problém postúpený bez zbytočného odkladu eskalačným autoritám za každú Zmluvnú stranu
na ich rozhodnutie.
7.5. Eskalačnými autoritami pre účely tejto Zmluvy sú:
■

Za Poskytovateľa: Zuzana Zajičková, Business Solutions Director

■

Za Zákazníka:

Daniela Vaneková

Eskalačné autority budú eskalovaný problém riešiť vzájomnou dohodu a o výsledku dohody
budú informovať primárne kontaktné osoby (v prípade Poskytovateľa je eskalačná
a primárna kontaktná osoba totožná). Takéto rozhodnutie je konečné a obe strany vynaložia
všetko úsilie, aby došli k dohode.
7.6. V prípade, že eskalačné konanie nebude viesť k dohode, ďalší postup bude definovaný
v zmysle platných ustanovení obch. zák. č.513/1991 Zb. pre daný prípad.

8

Práva a povinnosti Zmluvných strán

8.1. Zákazník vymenuje pred podpisom tejto zmluvy Vedúcu oprávnenú osobu, ktorá bude
zodpovedná za koordináciu požiadaviek jednotlivých oprávnených osôb v rámci
poskytovania servisnej podpory APV.
8.2. Zákazník umožní pracovníkom Poskytovateľa prístup k APV u Zákazníka, poskytne
pracovníkom Poskytovateľa potrebný pracovný priestor, prístup k zásuvke 220V, prístup
k internetu.
8.3. Zákazník je povinný vytvárať zálohy databázy minimálne raz za 1 pracovný deň a archivovať
ich minimálne po dobu jedného mesiaca, alebo postupovať v rámci schválenej firemnej
smernice o archivácií údajov. Ak Zákazník poruší túto povinnosť, nesie plnú zodpovednosť
za prípadnú škodu spôsobenú stratou alebo poškodením údajov.
8.4. V prípade požiadavky Poskytovateľa a na základe vzájomnej dohody sa Zákazník zúčastní
seminárov a marketingových akcií Poskytovateľa, čím bude slúžiť ako aktívna referencia pre
informovanie perspektívnych klientov.

ZMLUVA o poskytovaní servisných služieb a podpory informačného
systému aplikačného programového vybavenia (APV)

10

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

8.5. Zmluvné strany sa zaväzujú vzájomne spolupracovať a poskytovať si všetky informácie
potrebné pre riadne plnenie svojich záväzkov vyplývajúcich z tejto zmluvy. Zmluvné strany
sú povinné informovať druhú Zmluvnú stranu o všetkých skutočnostiach, ktoré sú, alebo
môžu byť dôležité pre riadne plnenie tejto zmluvy.
8.6. Poskytovateľ je oprávnený vykonávať práce aj prostredníctvom tretích osôb, za dielo však
zodpovedá, ako keby dielo vykonával sám.
8.7. Poskytovateľ sa zaväzuje postupovať pri plnení tejto zmluvy riadne a načas, s odbornou
starostlivosťou a dôslednosťou, podľa svojich najlepších schopností, na základe najlepších
profesionálnych štandardov a v súlade s obvyklými zvyklosťami v oblasti bezpečnosti
informačných systémov a v súlade s podmienkami tejto zmluvy.
8.8. Ak Poskytovateľ zistí, že predmet servisnej zákazky nemôže z rôznych príčin splniť, alebo
jeho plnenie je ohrozené, je povinný obratom o tom informovať Zákazníka. Poskytovateľ nie
je v omeškaní ak bol termín plnenia servisnej zákazky po obojstrannej dohode Zmluvných
strán posunutý.

9

Záruka a zodpovednosť

9.1. Poskytovateľ sa zaväzuje na vlastné náklady odstrániť chyby funkčnosti APV a také chyby,
ktoré boli spôsobené pracovníkmi Poskytovateľa, po dobu 12 mesiacov od odovzdania APV
alebo výsledkov činnosti pracovníkov Poskytovateľa.
9.2. Poskytovateľ nezodpovedá za škody vzniknuté nesprávnym používaním APV.
9.3. Poskytovateľ nezodpovedá za chyby, pokiaľ APV bol upravovaný treťou stranou a/alebo
Zákazníkom alebo boli na ňom vykonané neautorizované práce a zmeny.
9.4. Pri žiadosti o novú rozvojovú požiadavku podľa článku 4. sa Poskytovateľ zaväzuje
vyhotoviť cenovú kalkuláciu do 1 týždňa. Platnosť cenovej ponuky je 30 dní. Ak Zákazník
nebude do tejto doby na cenovú ponuku reflektovať servisná zákazka bude automaticky
stornovaná.
9.5. V prípade, ak počas prác na servisnej zákazke vznikne povinnosť vykonať práce naviac, určí
sa ich rozsah a cena na základe dohody Zmluvných strán, pričom Poskytovateľ predloží
cenový návrh na nadpráce, na ktoré sa vytvorí samostatná servisná zákazka.

10 Ochrana informácií
10.1. Poskytovateľ sa zaväzuje zaobchádzať s informáciami získanými od Zákazníka ako
s informáciami dôvernými a zabezpečiť ich ochranu pred tretími osobami minimálne v takom
rozsahu, ako chráni vlastné dôverné informácie podobnej povahy a dôležitosti (ktoré však
nebudú v menšom rozsahu a kvalite, ako je rozumné a obvyklé). Poskytovateľ nie je
oprávnený informácie uvedené v tejto zmluve poskytnúť tretím osobám bez
predchádzajúceho písomného súhlasu Zákazníka.
10.2. Právo užívať, poskytovať a sprístupniť dôverné informácie majú Zmluvné strany len v
rozsahu a za podmienok nevyhnutných pre riadne plnenie práv a povinností vyplývajúcich
z tejto zmluvy.

ZMLUVA o poskytovaní servisných služieb a podpory informačného
systému aplikačného programového vybavenia (APV)

11

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

10.3. Poskytovateľ sa zaväzuje zabezpečiť, aby jeho zamestnanci striktne dodržiavali interné
pravidlá platné u Zákazníka a obvyklé pri ochrane dát a informácii pri práci s dátami
Zákazníka, ktorých bol Poskytovateľ preukázateľne písomne informovaný v dostatočnom
časovom predstihu.
10.4. Zákazník týmto poveruje Poskytovateľa, aby v rozsahu nevyhnutnom na plnenie tejto zmluvy
spracúvala akékoľvek osobné údaje spracúvané v jej informačných systémoch. Spracúvanie
týchto údajov môže byť uskutočňované výlučne za účelom plnenia podľa tejto zmluvy,
pričom okrem zákonných povinností vzťahujúcich sa na spracúvanie osobných údajov, sa
plne aplikujú povinnosti zachovávania mlčanlivosti podľa tohto článku tejto zmluvy.
Poskytovateľ je oprávnený spracúvať osobné údaje len počas realizácie podľa tejto zmluvy a
okamžite po jej ukončení akékoľvek osobné údaje, ktoré v tejto súvislosti spracúvala
bezodkladne zlikvidovať. Poskytovateľ sa zaväzuje dodržiavať mlčanlivosť v zmysle Zákona
o ochrane osobných údajov č. 122/2013 v znení neskorších predpisov.

11 Trvanie zmluvy
11.1. Zmluva sa uzatvára na dobu určitú od 01.09.2017 do 31.08.2018.
11.2. Zmluvné strany môžu ukončiť túto zmluvu písomnou dohodou ku dňu, ktorý bude v takejto
dohode určený.
11.3. Každá zo Zmluvných strán môže zmluvu písomne vypovedať bez uvedenia dôvodu s tým, že
výpovedná lehota je dvojmesačná a začína plynúť prvým dňom kalendárneho mesiaca,
nasledujúceho po doručení písomnej výpovede druhej Zmluvnej strane.
11.4. Poskytovateľ je oprávnený odstúpiť od zmluvy v prípade, že Zákazník sa dostane do
omeškania po dobu viac ako 45 dní so zaplatením finančného záväzku voči Poskytovateľovi.
11.5. Zákazník je oprávnený odstúpiť od zmluvy v prípade, že Poskytovateľ sa z dôvodu na strane
Poskytovateľa dostane do omeškania po dobu viac ako 45 dní so splnením záväzku podľa
tejto zmluvy.

12 Záverečné ustanovenia
12.1. Táto zmluva nadobúda platnosť dňom jej podpísania obidvomi Zmluvnými stranami
a účinnosť dňom nasledujúcim po dni jej zverejnenia v centrálnom registri zmlúv.
12.2. Táto zmluva je vyhotovená v dvoch rovnopisoch, pre každú Zmluvnú stranu po jednom
vyhotovení.
12.3. Túto zmluvu možno zmeniť alebo dopĺňať len na základe dohody oboch Zmluvných strán,
ktorá bude mať formu písomného dodatku, podpísaného oprávnenými zástupcami oboch
Zmluvných strán.
12.4. Zmena identifikačných údajov spoločností zapisovaných do obchodného registra (napr. sídla,
zástupcu), ako aj číslo účtu, zmeny útvaru zodpovedného za uzatvorenie a plnenie zmluvy
alebo zmena kontaktných osôb sa nebudú považovať za zmeny vyžadujúce si uzavretie
dodatku k tejto zmluve. Zmluvná strana je povinná zmeny týchto údajov – v závislosti od
okolností prípadu - oznámiť druhej Zmluvnej strane bez zbytočného odkladu písomne,

ZMLUVA o poskytovaní servisných služieb a podpory informačného
systému aplikačného programového vybavenia (APV)

12

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

najneskôr však 10 dní pred prijatím zmeny, alebo do 10 dní po vzniku účinnosti zmeny
(registrácia).
12.5. Právne vzťahy výslovne touto zmluvou neupravené sa riadia príslušnými ustanoveniami
Obchodného zákonníka Slovenskej republiky, ako aj ostatnými všeobecne záväznými
právnymi predpismi Slovenskej republiky.
12.6. Táto zmluva a zmluvné vzťahy, ktoré na jej základe vznikajú sa budú riadiť vo všetkých
bodoch slovenským právom.
12.7. Obe strany sa dohodli na vynaložení maximálneho úsilia pri riešení akýchkoľvek možných
sporov, ktoré môžu vzniknúť pri tejto zmluve, priateľským rokovaním. Ak takéto rokovanie je
považované stranami za neúspešné, spor potom bude riešený súdnou cestou v zmysle
Obch. zák. č.513/1991 Zb. a slovenského práva.
12.8. V prípade vypovedania tejto zmluvy nemá Zákazník nárok na vrátenie akýchkoľvek
poplatkov , ktoré boli k tomuto termínu uhradené.
12.9. Zmluvné strany výslovne prehlasujú, že si túto zmluvu prečítali, bola spísaná podľa ich
skutočnej a slobodnej vôle, jej obsahu porozumeli a na znak súhlasu s ňou oprávnení
zástupcovia Zmluvných strán pripájajú svoje vlastnoručné podpisy.
12.10. Neoddeliteľnou súčasťou zmluvy sú nasledovné prílohy:
Príloha č. 1.: Oprávnené osoby Zákazníka
Príloha č. 2.: Platný cenník pre poskytovanie služieb

V Bratislave dňa: ............................

V Nitre dňa: ............................

Za Poskytovateľa

Za Zákazníka

__________________________

____________________

Ing. Dita Sirotová, PhD.
konateľka

Ing. Erika Chudá
riaditeľka

ZMLUVA o poskytovaní servisných služieb a podpory informačného
systému aplikačného programového vybavenia (APV)

13

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

Príloha č.1 Zmluvy o poskytovaní servisných služieb a podpory informačného
systému Microsoft Dynamics NAV – Oprávnené osoby Zákazníka

Oprávnená osoba určená na prvom mieste tohto zoznamu sa stanovuje ako Vedúca oprávnená
osoba.

Meno
Ing. Daniela Vaneková
Imrich Balogh

Telefón / Mobil

E-mail

+421 902 629 671
+421 37 6941 278

vanekova@snzobor.sk

+421 915 892 029
+421 37 6941 110

balogh@snzobor.sk

ZMLUVA o poskytovaní servisných služieb a podpory informačného
systému aplikačného programového vybavenia (APV)

14

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

Príloha č.2 Zmluvy o poskytovaní servisných služieb a podpory informačného
systému Microsoft Dynamics NAV – Cenník služieb

Služba

Sadzba podľa platného cenníka
poskytovateľa, ktorá je k dátumu zmluvy

Školenia, Analytické práce, Návrh
systému, Vývoj a testovanie, Konzultácie

70 €/hod

Práce projektového manažéra

80 € /hod

Údržba a podpora systému, hot-line

70 € /hod

Parametrizácia systému, nastavenia, importy

70 €/hod

Tvorba výstupných zostáv, dohľad pri
nábehu systému, tvorba dokumentácie

70 €/hod

Strata času na ceste

35 € /hod

Cestovné náklady

0,4 €/km a prípadné ubytovanie podľa reálnej
ceny, max. však 50 €/noc

Cena služieb poskytovaných v pracovných dňoch mimo pracovnej doby poskytovateľa bude
navýšená o 50%.
V prípade potreby práce v dňoch pracovného pokoja – víkendy a sviatky, bude štandardná cena
poskytovaných služieb navýšená o 100%.

ZMLUVA o poskytovaní servisných služieb a podpory informačného
systému aplikačného programového vybavenia (APV)

15

WBI s.r.o.
Žižkova 42
811 02 Bratislava
Kancelária: Pluhová 50/A
831 03 Bratislava
T: +421 2 4341 0285
E: info@wbi.sk
W: www.wbi.sk

WBI Systems a.s.

Vyskočilova
1461/2a, 140 00

