Zmluva o nákupe mediálneho priestoru
uzatvorená v súlade s ust. § 269 ods. 2 Zákona č. 513/1991 Zb. Obchodný zákonník s primeraným
použitím príslušných ustanovení Zákona č. 185/2015 Z. z. Autorský zákon
(ďalej len ,,zmluva“)

Číslo zmluvy objednávateľa: 218/2018/MPRVSR-120

Zmluvné strany:
Objednávateľ:
Sídlo:
V zastúpení:
Kontaktná osoba:
e-mail:
Bankové spojenie:
IBAN:
IČO:
DIČ:
IČ DPH:

Ministerstvo pôdohospodárstva a rozvoja vidieka Slovenskej republiky
Dobrovičova 12, 812 66 Bratislava
Ing. Gabriela Matečná, ministerka
JUDr. Jozef Gabík, PhD.
press@land.gov.sk
Štátna pokladnica
SK66 8180 0000 0070 0008 1105
00156621
2021291382
nie je platiteľom DPH

(ďalej len ,,objednávateľ“)
Dodávateľ:
Sídlo:
V zastúpení:
Kontaktná osoba:
e-mail:
Bankové spojenie:
IBAN:
IČO:
DIČ:
IČ DPH:

Zoznam s.r.o.
Viedenská cesta 3-7, 851 01 Bratislava
Ing. Martin Mác, konateľ
Ing. Silvia Kabát Sakalášová
sakalasova@firma.zoznam.sk
Tatra banka, a.s.
SK45 1100 0000 0026 2413 1673
36029076
2020091997
SK2020091997

(ďalej len ,, dodávateľ“)
(spoločne ďalej ako ,,zmluvné strany“)

1

Preambula
1. Zmluvné strany uzatvárajú túto zmluvu za účelom nákupu mediálneho priestoru
objednávateľom pre účely uverejnenia audiovizuálneho spotu.
2. Dodávateľ je držiteľom licencie/poskytovateľom audiovizuálnej mediálnej služby na
požiadanie, udelenou Radou pre vysielanie a retransmisiu ako orgánom príslušným v zmysle
zákona č. 308/2000 Z. z. o vysielaní a retransmisii a o zmene a doplnení zákona č. 195/2000 Z.
z. o telekomunikáciách v znení neskorších predpisov pre účely uverejnenia audio spotu alebo
audiovizuálneho spotu.
3. Objednávateľ je štátnou rozpočtovou organizáciou, ktorá je verejným obstarávateľom podľa
zákona č. 343/2015 Z. z. o verejnom obstarávaní a o zmene a doplnení niektorých zákonov
v znení neskorších predpisov (ďalej len ,,ZVO“), pričom na zákazku tvoriacu predmet plnenia
podľa tejto zmluvy sa v zmysle ustanovenia § 1 ods. 2 písm. j/ ZVO tento zákon nevzťahuje.
Článok I.
Predmet zmluvy
1.1.

Predmetom tejto zmluvy je záväzok dodávateľa zabezpečiť pre objednávateľa odvysielanie
komunikačného nástroja - audiovizuálny spot, ktorého špecifikácia a rozsah sa nachádza
v prílohe č. 1 tejto zmluvy .

1.2.

Odvysielanie dodávateľ vykoná verejným šírením komunikačných nástrojov v rozsahu, ktorý
je špecifikovaný v Mediapláne, ktorý tvorí prílohu č. 1 tejto zmluvy.

1.3.

Komunikačný nástroj, ktorého odvysielanie je predmetom tejto zmluvy, slúži na podporu
projektu: „Informovanie a publicita v rámci Programu rozvoja vidieka SR 2014 – 2020“.

Článok II.
Práva a povinnosti zmluvných strán
2.1.

Objednávateľ sa zaväzuje zakúpiť od dodávateľa mediálny priestor a zaplatiť za neho cenu,
ktorá je bližšie špecifikovaná v Článku III. tejto zmluvy.

2.2.

Dodávateľ sa zaväzuje poskytnúť požadovaný mediálny priestor v dohodnutom rozsahu
a termínoch, ktoré sú uvedené v Mediapláne, ktorý tvorí prílohu č. 1 tejto zmluvy za cenu
špecifikovanú v Článku III. tejto zmluvy.

2.3.

Objednávateľ sa zaväzuje doručiť dodávateľovi komunikačný nástroj v zodpovedajúcej
technickej kvalite, a to najneskôr dva (2) dni vopred pred plánovaným začiatkom reklamnej
kampane e-mailom na adresu: sakalasova@firma.zoznam.sk

2.4.

Dodávateľ sa zaväzuje vykonať predmet tejto zmluvy riadne a v stanovenom čase
a zabezpečiť služby súvisiace s uverejnením v zmysle prílohy č. 1 tejto zmluvy. Ďalej sa
zaväzuje bez zbytočného odkladu upovedomiť objednávateľa o všetkých skutočnostiach,
ktoré by mohli mať nepriaznivý vplyv na vykonanie predmetu tejto zmluvy.

2

2.5.

Dodávateľ preukáže vykonanie predmetu tejto zmluvy dodaním príslušných štatistík
a printscreen resp. zvukového záznamu, ktoré sa zaväzuje predložiť objednávateľovi vždy
mesačne po skončení čiastkovej kampane a potom celkové štatistiky najneskôr deň
nasledujúci po dni ukončenia celej reklamnej kampane.

2.6.

Dodávateľ má v zmysle tejto zmluvy povinnosť postupovať ku plneniu predmetu tejto zmluvy
s náležitou odbornou starostlivosťou, podľa pokynov objednávateľa a v súlade so záujmami
objednávateľa.

2.7.

Objednávateľ sa zaväzuje poskytnúť dodávateľovi komunikačný nástroj, ktorého obsah
a spôsob spracovania je v súlade s platnými právnymi normami Slovenskej republiky.

2.8.

Zmluvné strany vyhlasujú, že si budú pri plnení predmetu tejto zmluvy vzájomne poskytovať
potrebnú súčinnosť.

2.9.

V prípade, ak dodávateľ alebo jeho subdodávateľ majú povinnosť byť zapísaní v registri
partnerov verejného sektora (ďalej len „register“) v zmysle zákona č. 315/2016 Z. z. o registri
partnerov verejného sektora a o zmene a doplnení niektorých zákonov v znení neskorších
predpisov (ďalej len „zákon o registri partnerov“), táto povinnosť musí byť splnená
pred podpisom tejto zmluvy. Dodávateľ a jeho subdodávateľ musia spĺňať podmienku zápisu
počas celého trvania zmluvy.

2.10.

Dodávateľ je povinný oznámiť objednávateľovi každú zmenu v registri, týkajúcu sa tak
dodávateľa, ako aj jeho subdodávateľa.

2.11.

Objednávateľ je oprávnený odstúpiť od zmluvy, ak dodávateľ nebol v čase uzavretia zmluvy,
ako aj počas jej trvania, zapísaný v registri a zákon o registri partnerov takýto zápis
predpokladá.

2.12.

Dodávateľ nesmie bez súhlasu objednávateľa poskytnúť objednávateľom dodaný spot iným
subjektom. Dodávateľ je oprávnený použiť spot výlučne pre účely tejto zmluvy, ak sa s
objednávateľom písomne nedohodne inak.

2.13.

Dodávateľ v plnej miere ručí za to, že z jeho strany ani zo strany tretích osôb nedôjde k
zneužitiu dodaného spotu a že zachová mlčanlivosť o všetkých skutočnostiach, o ktorých sa
dozvedel pri realizácii tejto zmluvy.

2.14.

Dodávateľ sa zaväzuje umožniť objednávateľovi a oprávneným kontrolným zamestnancom
vykonávať u seba kontrolu obchodných dokumentov, vecnú a finančnú kontrolu v súvislosti s
realizáciou aktivity financovanej z technickej pomoci PRV SR 2014 –2020, a to aj 5 rokov po
ukončení zmluvného vzťahu.

2.15.

Dodávateľ je povinný umožniť a strpieť výkon kontroly/ auditu/ overovania oprávnenými
osobami poverenými výkonom kontroly/ auditu/ overovania súvisiaceho s predmetom tejto
zmluvy, ktorý je financovaný z technickej pomoci PRV SR 2014-2020, a to aj 5 rokov po
ukončení zmluvného vzťahu a poskytnúť týmto oprávneným osobám potrebnú súčinnosť.

2.16.

Dodávateľ sa zaväzuje dodržiavať dohodnutý čas uverejnenia spotu podľa prílohy č. 1 tejto
zmluvy a neposunúť uverejnenie spotu o viac ako 15 minút oproti plánovanému uverejneniu
uvedenému v prílohe č. 1 k tejto zmluvy.

3

Článok III.
Cena a platobné podmienky
3.1.

Celková zmluvná cena za predmet tejto zmluvy predstavuje:
Cena bez DPH30 000,- EUR
Výška DPH6 000,- EUR
Cena s DPH36 000,- EUR

3.2.

Zmluvná cena je stanovená na základe zákona č. 18/1996 Z. z. o cenách v znení neskorších
právnych predpisov a vykonávacej vyhlášky MF SR č. 87/1996 Z. z. v znení neskorších
právnych predpisov. Zmluvná cena za predmet zmluvy bude hradená zo zdrojov Európskeho
poľnohospodárskeho fondu regionálneho rozvoja a štátneho rozpočtu. Zmluvná cena
uvedená v bode 3.1. tohto článku je konečná a zahŕňa všetky výdavky poskytovateľa spojené
s predmetom zmluvy a kalkulácie uvedenej v prílohe č.1 tejto zmluvy.

3.3.

Dodávateľ má nárok na úhradu zmluvnej ceny len za skutočne vykonané plnenie v súlade s
bodom 1.1. Článku I. zmluvy.

3.4.

Úhrada ceny uvedenej v bode 3.1. tohto článku bude realizovaná bezhotovostným
spôsobom a hradená čiastkovo na základe faktúr vystavených dodávateľom. Dodávateľ je
oprávnený vystaviť faktúru vždy nasledujúci deň po skončení mesačnej kampane. Termín
ukončenia celej kampane je špecifikovaný v prílohe č. 1 zmluvy. Splatnosť faktúr je 60 dní od
jej preukázaného doručenia objednávateľovi. Faktúry je poskytovateľ povinný vystaviť a
doručiť objednávateľovi najneskôr do 15 kalendárnych dní po uplynutí príslušného
kalendárneho mesiaca, v ktorom boli služby podľa prílohy č. 1 tejto zmluvy poskytnuté.
Neoddeliteľnou súčasťou faktúr je Preberací protokol, ktorého vzor tvorí podľa prílohy č. 2
tejto zmluvy a dodací list.
3.4.1. Preberací protokol, vystavený za každý mesiac plnenia osobitne, potvrdený oboma
zmluvnými stranami (objednávateľ/dodávateľ) musí obsahovať potvrdenie o uverejnení
spotu s presným rozpisom uverejnenia (dátum, miesto, konkrétne médium a čas
uverejnenia), a to na základe súpisu vykonaného príslušným médiom o uverejnení
s označením EPFRV, ktorý bude prílohou Preberacieho protokolu.
3.4.2. Dodací list potvrdený oboma zmluvnými stranami (objednávateľ/dodávateľ) musí
obsahovať rozpis vrátane jednotkových cien, množstva a celkových cien, samostatne DPH
na celkovú sumu.
3.4.3. Každý Preberací protokol a dodací list sa vyhotovuje v štyroch origináloch.

3.5.

Vystavená faktúra musí obsahovať náležitosti daňového dokladu podľa zákona č. 222/2004 Z.
z. o dani z pridanej hodnoty v znení neskorších právnych predpisov. Faktúra musí zároveň
obsahovať nasledovné údaje:
- názov zákazky,
- predmet úhrady,
- IČO objednávateľa, názov objednávateľa,
- číslo tejto zmluvy (dodatku k tejto zmluve),
- číslo účtu dodávateľa vo formáte IBAN
- čiastku k úhrade spolu,
- splatnosť faktúry (60 dní)
- a príslušné štatistiky v súlade s bodom 2.5. Článku II. tejto zmluvy.
4

-

faktúra musí byť označená textom „Fakturujeme Vám za poskytnutie mediálneho
priestoru v mesiaci.... na podporu informovania a publicity v rámci Programu rozvoja
vidieka 2014-2020“.

Každá predložená faktúra musí byť označená textom "Spolufinancované z prostriedkov
EPFRV".
3.6.

V prípade, ak faktúra nebude vystavená v súlade s platnými právnymi predpismi, vo faktúre
budú uvedené nesprávne údaje a, alebo nebude obsahovať všetky uvedené náležitosti,
objednávateľ je oprávnený takúto faktúru vrátiť dodávateľovi spolu s o značením
nedostatkov, pre ktoré bola vrátená. V tomto prípade nová lehota splatnosti začne plynúť až
po preukázateľnom doručení novej faktúry do sídla objednávateľa.

3.7.

Vystavené faktúry je dodávateľ povinný doručiť na adresu: Ministerstvo pôdohospodárstva a
rozvoja vidieka SR, Dobrovičova 12, Bratislava. Kontaktná osoba za objednávateľa:
igor.lieskovsky@land.gov.sk, +421 2 58317 597.

Článok IV.
Autorské práva a licenčné podmienky
4.1.

Na komunikačné nástroje v zmysle ustanovenia bodu 1.1. Článku I. sa vzťahuje právna úprava
zákona č. 185/2015 Z. z. Autorský zákon (ďalej len ,,Autorský zákon“), pričom komunikačný
nástroj predstavuje ,,dielo“ v zmysle ustanovenia § 1 Autorského zákona.

4.2.

Na osobu objednávateľa a dodávateľa sa taktiež vzťahuje právny režim Autorského zákona
v zmysle ustanovenia § 2 Autorského zákona. Na dielo a objednávateľa podľa tejto zmluvy sa
vzťahuje ochrana autorských práv v zmysle Autorského zákona.

4.3.

Objednávateľ na účely plnenia predmetu tejto zmluvy v zmysle ustanovenia bodu 1.1. Článku
I. poskytuje dodávateľovi nevýhradnú licenciu, a zároveň udeľuje dodávateľovi súhlas na
uvedenie komunikačných nástrojov na verejnosti v zmysle ustanovení § 19 ods. 4 písm. f/ a §
27 Autorského zákona.

4.4.

Verejným prenosom diela sa na účely tejto zmluvy rozumie verejné šírenie komunikačného
nástroja akýmikoľvek technickými prostriedkami po drôte alebo bezdrôtovo tak, že tento
komunikačný nástroj môžu vnímať osoby na miestach, kde by ho bez prenosu vnímať
nemohli. Uverejnenie komunikačného nástroja, retransmisia komunikačného nástroja
a sprístupňovanie komunikačného diela verejnosti je verejným prenosom diela.

4.5.

Objednávateľ poskytuje dodávateľovi licenciu na účely plnenia predmetu tejto zmluvy
v rozsahu a na čas, ktorý je v zmysle bodu 1.2. Článku I. stanovený harmonogramom, ktorý
tvorí prílohu č. 1 tejto zmluvy. Dodávateľ sa zaväzuje, že predmet tejto zmluvy v zmysle bodu
1.2. Článku I. bude vykonávať v rozsahu a v súlade s udelenou licenciou v zmysle ustanovení
tohto Článku.

4.6.

Objednávateľ touto zmluvou dodávateľovi zakazuje udeliť súhlas tretej osobe na použitie
diela v rozsahu udelenej licencie podľa tejto zmluvy.

4.7.

Dodávateľ sa zaväzuje, že bez súhlasu objednávateľa nevykoná na dodanom komunikačnom
nástroji žiadne úpravy/strihy technického charakteru, ktorými by sa akýmkoľvek spôsobom
menil charakter komunikačného nástroja, či už do obsahu, alebo do rozsahu.
5

4.8.

Objednávateľ vyhlasuje, že podľa Autorského zákona je oprávnený udeliť dodávateľovi
licenciu na použitie diela. Nepravdivosť tohto vyhlásenia objednávateľa zakladá povinnosť
náhrady škody podľa § 373 a nasl. Obchodného zákonníka. Objednávateľ znáša náklady a je
povinný trvale a účinne vysporiadať všetky autorskoprávne nároky nositeľov autorských práv
(osobných i majetkových) ku všetkým autorským dielam, ktoré sú súčasťou dodaného
komunikačného nástroja pre potreby vysielania. V prípade, ak z dôvodu porušenia povinnosti
objednávateľa obsiahnutej v predchádzajúcej vete bude voči dodávateľovi uplatnený zo
strany nositeľa autorských práv (osobných či majetkových) akýkoľvek autorskoprávny nárok,
zaväzuje sa objednávateľ na výzvu dodávateľa tento nárok trvale a účinne vysporiadať
a/alebo uhradiť dodávateľovi všetky ním vynaložené náklady súvisiace s uspokojením
takýchto nárokov, pokiaľ ich uspokojil dodávateľ.
Článok V.
Zmluvné sankcie

5.1.

V prípade omeškania dodávateľa s plnením Mediaplánu uvedeného v prílohe č. 1 tejto
zmluvy a bodu 2.16. Článku II. tejto zmluvy, má objednávateľ nárok na zaplatenie zmluvnej
pokuty vo výške 0,05% z celkovej zmluvnej ceny a to za každé porušenie samostatne a za
každý deň porušenia samostatne.

5.2.

V prípade nedodržania termínu splatnosti faktúry má dodávateľ nárok na úrok z omeškania
vo výške stanovenej Nariadením vlády SR č. 21/2013 Z.z.

5.3.

V prípade vzájomných nárokov dodávateľa a objednávateľa, budú zmluvné strany postupovať
podľa ustanovení § 358 a nasl. Obchodného zákonníka.

5.4.

V prípade porušenia ustanovení bodov 4.6. a 4.7. Článku IV. tejto zmluvy, má objednávateľ
právo udeliť dodávateľovi jednorazovú zmluvnú pokutu vo výške 100 EUR.

5.5.

Dohodou o zmluvnej pokute nie je dotknuté právo zmluvných strán na náhradu škody.
V prípade vzniku škody je ktorákoľvek zo zmluvných strán oprávnená nárokovať si na jej
náhradu v plnej výške.

5.6.

Dodávateľ zodpovedá objednávateľovi za nedodržanie dohodnutého rozsahu stanoveného
harmonogramom, ktorý tvorí prílohu č. 1 tejto zmluvy.
Článok VI.
Mlčanlivosť

6.1.

Zmluvné strany vyhlasujú, že táto zmluva a všetky jej časti, ako aj všetky informácie,
skutočnosti a údaje poskytnuté objednávateľom a nadobudnuté dodávateľom na základe
alebo v spojení s výkonom predmetu tejto zmluvy sú dôvernými informáciami a zmluvné
strany sú povinné zachovávať o týchto skutočnostiach mlčanlivosť vo vzťahu k tretím
osobám.

6.2.

Za porušenie povinnosti zachovávania mlčanlivosti sa nepovažuje zverejnenie tejto zmluvy
vrátane jej príloh v zmysle ustanovenia § 5a Zákona č. 211/2000 Z. z. o slobodnom prístupe
k informáciám a o zmene a doplnení niektorých zákonov v platnom znení v Centrálnom
registri zmlúv.

6

6.3.

V prípade, ak zmluvná strana má v úmysle alebo má povinnosť dôvernú informáciu
sprístupniť, je povinná o tom bez zbytočného odkladu informovať vopred druhú zmluvnú
stranu.

Článok VII.
Riešenie sporov
7.1.

V prípade sporov, ktoré nebude možné riešiť dohodou zmluvných strán, požiada jedna zo
zmluvných strán o rozhodnutie všeobecný súd SR.

7.2.

Spory zmluvných strán neoprávňujú dodávateľa zastaviť plnenie predmetu zmluvy podľa
Článku I. zmluvy.
Článok VIII.
Ukončenie zmluvy

8.1.

Táto zmluva sa uzatvára na dobu určitú a to od nadobudnutia účinnosti zmluvy do skončenia
kampane. Po uplynutí tejto doby sa môže dotknutá zmluvná strana domáhať splnenia
povinnosti, na splnenie ktorej jej vznikol nárok počas účinnosti tejto zmluvy.

8.2.

Táto zmluva zanikne okrem uplynutia doby, na ktorú bola uzavretá v zmysle bodu 8.1. tohto
článku, aj písomnou dohodou zmluvných strán, písomným odstúpením od zmluvy niektorou
zmluvnou stranou alebo písomnou výpoveďou objednávateľa podľa bodu 8.8. tohto Článku.

8.3.

V prípade zániku zmluvy dohodou zmluvných strán, táto zaniká dňom uvedeným v dohode
(ďalej len „deň zániku zmluvy dohodou"). V tejto dohode sa upravia aj vzájomné nároky
zmluvných strán vzniknuté z plnenia zmluvných povinností alebo z ich porušenia druhou
zmluvnou stranou ku dňu zániku zmluvy dohodou.

8.4.

Ak dodávateľ koná v rozpore s touto zmluvou a/alebo právnymi predpismi a na písomnú
výzvu objednávateľa toto konanie a jeho následky v určenej lehote neodstráni, je
objednávateľ oprávnený od zmluvy odstúpiť, pričom nastávajú účinky odstúpenia od zmluvy
v zmysle § 349 a nasl. Obchodného zákonníka. Predchádzajúca písomná výzva objednávateľa
nie je potrebná v prípade odstúpenia od zmluvy zo strany objednávateľa v prípade
podstatného porušenia zmluvy podľa bodu 8.5. tohto Článku.

8.5.

Objednávateľ si vyhradzuje právo odstúpenia od zmluvy aj bez predchádzajúcej písomnej
výzvy:
a) ak dodávateľ nedodrží rozsah plnenia, stanovený objednávateľom v zmysle prílohy č.1
zmluvy,
b) ak dodávateľ mešká s vykonaním plnenia tejto zmluvy o viac ako 5 kalendárnych dní, pričom
právo objednávateľa na náhradu škody v plnej výške tým nie je dotknuté,
c) ak dodávateľ postúpi akékoľvek pohľadávky (práva) vyplývajúce z tejto zmluvy na tretiu
osobu v rozpore s bodom 4.6. tejto zmluvy,
d) ak na miesto dodávateľa vstúpi iná osoba následkom právneho nástupníctva.

8.6.

Odstúpenie musí mať písomnú formu a musí byť doručené druhej zmluvnej strane. Účinky
odstúpenia nastávajú dňom doručenia odstúpenia druhej zmluvnej strane.
7

8.7.

V prípade, ak nastanú právne skutočnosti majúce za následok zmenu v právnom postavení
dodávateľa (napr. vyhlásenie konkurzu, vstup do likvidácie, zmena právnej formy, zmena v
oprávneniach konať v mene dodávateľa) alebo akákoľvek iná zmena majúca priamy vplyv na
plnenie zo strany dodávateľa, je dodávateľ povinný oznámiť tieto skutočnosti
objednávateľovi najneskôr do 10 dní odo dňa, kedy tieto skutočnosti nastali. Ak tak neurobí,
zodpovedá za škodu spôsobenú objednávateľovi v dôsledku porušenia tejto povinnosti a
objednávateľ má právo odstúpiť od zmluvy z dôvodu nepodstatného porušenia povinnosti.
Za akúkoľvek inú zmenu sa považuje aj zmena bankového spojenia predávajúceho, pričom k
tejto informácii je dodávateľ povinný predložiť aj potvrdenie príslušnej banky.

8.8.

Objednávateľ je oprávnený vypovedať túto zmluvu aj bez udania dôvodu, pričom v takomto
prípade sa platnosť zmluvy skončí uplynutím výpovednej doby v trvaní jedného mesiaca,
ktorá začne plynúť od prvého dňa kalendárneho mesiaca nasledujúceho po mesiaci, kedy
bola výpoveď doručená dodávateľovi.
Článok IX.
Doručovanie

9.1.

Zmluvné strany sa dohodli, že písomná komunikácia podľa tejto zmluvy alebo v súvislosti
s touto zmluvou sa bude doručovať doporučene poštou, kuriérom alebo osobne, ak nie je
v zmluve výslovne uvedená ako možnosť aj iná forma doručovania napr. emailom. Za deň
doručenia sa považuje deň prevzatia písomnosti. V prípade, ak adresát odmietne písomnosť
prevziať, za deň doručenia sa považuje deň odmietnutia prevzatia písomnosti. V prípade, ak
si adresát neprevezme písomnosť v úložnej lehote na pošte, za deň doručenia sa považuje
posledný deň úložnej doby na pošte. V prípade, ak sa písomnosť vráti odosielateľovi s
označením pošty ,,adresát neznámy“ alebo ,,adresát sa odsťahoval“ alebo s inou poznámkou
podobného významu, za deň doručenia sa považuje deň vrátenia zásielky odosielateľovi.
Článok X.
Záverečné ustanovenia

10.1.

Táto zmluva nadobúda platnosť dňom jej podpísania obidvoma zmluvnými stranami
a účinnosť dňom nasledujúcim po dni jej prvého zverejnenia v Centrálnom registri zmlúv
vedenom Úradom vlády SR podľa § 47a ods. 1 Občianskeho zákonníka a § 5a zákona č.
211/2000 Z. z. o slobodnom prístupe k informáciám a o zmene a doplnení niektorých
zákonov v znení neskorších právnych predpisov.

10.2.

Dodávateľ nie je oprávnený postúpiť akékoľvek pohľadávky (práva) vyplývajúce z tejto zmluvy
na tretiu osobu alebo sa dohodnúť s treťou osobou na prevzatí jeho záväzkov (povinností)
vyplývajúcich z tejto zmluvy bez predchádzajúceho písomného súhlasu objednávateľa.

10.3.

Zmluvné strany sa budú usilovať o zmierlivé riešenie všetkých sporov spojených s touto
zmluvou. V prípade, ak nedôjde k urovnaniu sporov zmierom, spor bude rozhodovať súd
miestne a vecne príslušných podľa platných právnych predpisov.

10.4.

Vzájomné vzťahy medzi zmluvnými stranami neupravené priamo touto zmluvou sa spravujú
Obchodným zákonníkom a príslušnými ustanoveniami platných právnych predpisov
Slovenskej republiky.

10.5.

Zmluva zaväzuje aj právnych nástupcov zmluvných strán.
8

10.6.

Zmluvy možno meniť alebo dopĺňať len so súhlasom oboch zmluvných strán a to na základe
písomných a očíslovaných dodatkov.

10.7.

Zmluva je vyhotovená v šiestich (6) rovnopisoch, každý s hodnotou originálu, z ktorých dva
(2) pri podpise obdrží dodávateľ a štyri (4) obdrží objednávateľ.

10.8.

Neoddeliteľnú súčasť tejto zmluvy tvorí príloha:
Príloha č. 1- Špecifikácia predmetu zmluvy – Mediaplán, ktorý obsahuje špecifikáciu
mediálneho priestoru, špecifikáciu spotu, presné časové rozhranie uverejnenia, kalkuláciu
predmetu zmluvy a pod.
Príloha č. 2- Vzor preberacieho protokolu

10.9.

Zmluvné strany vyhlasujú, že si zmluvu prečítali, jej obsahu porozumeli, s jej obsahom
súhlasia a na dôkaz svojej vážnej a slobodnej vôle ju podpisujú.

Za objednávateľa:

Za dodávateľa:

V Bratislave, dňa .......................

V ....................................., dňa .........................

..........................................................
Ing. Gabriela Matečná, ministerka
Ministerstvo pôdohospodárstva a rozvoja
vidieka SR

............................................................
Ing. Martin Mác, konateľ
Zoznam s.r.o.

9

Príloha č. 1 k Zmluve o nákupe mediálneho priestoru
MEDIAPLÁN :
1. Špecifikácia mediálneho priestoru – mediálny priestor v rámci audiovizuálnej mediálnej
služby na požiadanie
2. Špecifikácia spotu – audiovizuálny spot vo vysokom rozlíšení, 30 sekúnd
3. Kalkulácia predmetu zmluvy a mediálny plán s presným časovým harmonogramom
odvysielania

10

11

Príloha č. 2 k Zmluve o nákupe mediálneho priestoru

Vzor
PREBERACÍ PROTOKOL

Podľa zmluvy o poskytnutí služieb zo dňa ............................... DDMMRRR (ďalej len „zmluva“)
dodávateľ ........., IČO: ........, odovzdáva a objednávateľ Ministerstvo pôdohospodárstva a
rozvoja vidieka SR so sídlom Dobrovičova 12, Bratislava,
IČO: 00 156 621 preberá plnenie predmetu citovanej zmluvy v rozsahu:
Presný rozpis uverejnenia spotov (dátum, miesto, druh spotu, konkrétne médium, čas a
počet) za mesiac ...................... :
-

V Bratislave dňa .............................

............................................
Dodávateľ

....................................................
Objednávateľ

12

