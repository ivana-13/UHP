ŽELEZNICE SLOVENSKEJ REPUBLIKY, BRATISLAV A
v skrátenej forme “ŽSR“
Klemensova 8, 813 61 Bratislava

Zmluva o dielo

A
A
podľa § 536 a nasl. zákona č. 513/1991 Zb.
Obchodný zákonník v znení neskorších
predpisov
(ďalej len „Zmluva“)

Číslo:

B
A

4158/2018/5400/072

Zhotoviteľ:

SOITRON, s.r.o.
Plynárenská 5
829 75 Bratislava

C
A

IČO: 35 955 678
D DIČ: 2022066937
A IČ DPH: SK2022066937

Objednávateľ: Železnice Slovenskej republiky, Bratislava
v skrátenej forme “ŽSR“
Klemensova 8, 813 61 Bratislava
Bankové spojenie: Všeobecná úverová banka
SWIFT/BIC: SUBASKBX
IBAN: SK11 0200 0000 3500 0470 0012
IČO: 0031364501
DIČ: 2020480121
IČ DPH: SK2020480121

Zápis v Obchodnom registri
Okresného súdu: Bratislava I
Oddiel: Sro
Vložka č.: 37618/B

Faktúru zaslať dvojmo na:
Železnice Slovenskej republiky, Bratislava v skrátenej forme “ŽSR“
Účelové stredisko – účtovné centrum Bratislava
Klemensova 8, 813 61 Bratislava
Konečný príjemca a miesto dodania:
F
Železnice Slovenskej republiky, Bratislava
E
v skrátenej forme “ŽSR“
A
Železničné telekomunikácie Bratislava, Kováčska 3, Bratislava
Kontaktná osoba: Mgr. Vladimír Ferencko,

E
A
Miesto dodania:
Železničné telekomunikácie Bratislava,
Kováčska 3, Bratislava

G
E
A

Lehota splatnosti faktúr (v dňoch): 30 dní

Táto Zmluva o dielo nadobúda platnosť okamihom jej podpísania oprávnenými zástupcami oboch zmluvných strán a účinnosť
H
v zmysle § 47a Občianskeho zákonníka v platnom znení dňom nasledujúcim po dni jej zverejnenia, ak v tejto Zmluve nie je
uvedený neskorší deň nadobudnutia účinnosti. Neoddeliteľnou súčasťou tejto Zmluvy sú Obchodné podmienky vykonania diela (ďalejEaj
„OPVD“), s ktorými sú zmluvné strany oboznámené a akceptujú ich v plnom rozsahu. Ustanovenia tejto Zmluvy vrátane jej príloh majú
A
prednosť pred ustanoveniami OPVD.
Táto Zmluva je vyhotovená v 3 rovnopisoch, z toho Objednávateľ obdrží 2 rovnopisy a Zhotoviteľ 1 rovnopis. Vo všetkých
I
písomnostiach súvisiacich s touto Zmluvou musí byť z dôvodu zabezpečenia presnej identifikácie uvedené číslo tejto Zmluvy.

Špecifikácia diela

Lehota dodania

Predmetom tejto Zmluvy je vykonanie diela

„Návrh architektúry kritickej sieťovej infraštruktúry ŽSR“
(ďalej ako „Dielo“).

J
F
E
A

Bližšia špecifikácia Diela je uvedená v Prílohe č. 1, ktorá tvorí neoddeliteľnú súčasť tejto
Zmluvy.

E
A

K
F
E
do 3 mesiacov odo dňaA
predloženia výzvy od
objednávateľa

Cena Diela je: 280.000,00 € bez DPH.
Jednotlivé položky Diela sú ocenené v Prílohe č. 2, ktorá tvorí neoddeliteľnú súčasť tejto
Zmluvy.
Cena je maximálna.
Objednávateľ:
Železnice Slovenskej republiky, Bratislava v skrátenej
forme “ŽSR“
dňa: 22.11.2018

Mgr. Martin Erdössy, v.r.
generálny riaditeľ ŽSR
Telefón

M Zhotoviteľ:
SOITRON, s.r.o.
E
A dňa:

N
E
A

Ing. Ondrej Smolár, v.r.
konateľ spoločnosti

Bankové spojenie
IČO:
0031364501
SWIFT/BIC:
DIČ:
2020480121
IBAN:
IČ DPH: SK2020480121
Železnice Slovenskej republiky, Bratislava v skrátenej forme “ŽSR“, právna forma: Iná právnická osoba zapísaná v Obchodnom registri
Okresného súdu Bratislava I, oddiel Po, vložka číslo 312/B
Fax

E-mail

Obchodné podmienky vykonania diela
( ďalej len „OPVD“ )
I. Predmet Zmluvy
1. Zhotoviteľ sa zaväzuje pre Objednávateľa vykonať Dielo špecifikované v Prílohe č. 1 Zmluvy.
2. Objednávateľ sa zaväzuje za riadne vykonané Dielo zaplatiť dohodnutú cenu.
3. Zhotoviteľ sa zaväzuje vykonať Dielo v súlade so Zmluvou, riadne a včas, na vlastné nebezpečenstvo a v závislosti od
prevádzkových potrieb Objednávateľa. Zhotoviteľ sa zaväzuje pri plnení Zmluvy konať s odbornou starostlivosťou,
prostredníctvom odborne spôsobilých osôb a dodržať všetky stanovené platné technické, bezpečnostné a právne normy,
týkajúce sa Diela, ktoré sú stanovené v jednotlivých právnych predpisoch, interných predpisoch Objednávateľa a v Zmluve.
Zhotoviteľ podpisom Zmluvy potvrdzuje, že sú mu známe interné predpisy Objednávateľa súvisiace s Dielom.
4. Zhotoviteľ sa zaväzuje vykonať Dielo najmä v súlade so zákonom č. 513/2009 Z. z. o dráhach a o zmene a doplnení
niektorých zákonov v znení neskorších predpisov., vyhlášky Ministerstva dopravy, pôšt a telekomunikácií Slovenskej
republiky č. 205/2010 Z. z. o určených technických zariadeniach a určených činnostiach a činnostiach na určených
technických zariadeniach a podľa vyhlášky Ministerstva práce, sociálnych vecí a rodiny č. 508/2009 Z. z., ktorou sa
ustanovujú podrobnosti na zaistenie bezpečnosti a ochrany zdravia pri práci s technickými zariadeniami tlakovými,
zdvíhacími, elektrickými a plynovými a ktorou sa ustanovujú technické zariadenia, ktoré sa považujú za vyhradené
technické zariadenia a podľa pokynov výrobcu.
5. Zmluvné strany sa dohodli, že cena Diela podľa Zmluvy je stanovená ako maximálna.
II. Cena
1. Cena Diela je dohodnutá v súlade so zákonom NR SR č.18/1996 Z. z. o cenách v znení neskorších predpisov. Dohodnutá
cena uvedená v Zmluve a Prílohe č. 2 je bez DPH. K cene bude účtovaná DPH v zmysle platných právnych predpisov.
2. Ocenenie jednotlivých položiek Diela tvorí Prílohu č.2 Zmluvy. Cena jednotlivých položiek podľa Prílohy č.2 je pevná
a nemenná.
3. V cene Diela sú zahrnuté všetky náklady Zhotoviteľa, ktoré Zhotoviteľovi vzniknú pri vykonávaní Diela podľa Zmluvy.
III. Čas a miesto vykonania Diela
1. Zhotoviteľ je povinný vykonať Dielo v lehote plnenia uvedenej v Zmluve. Miesto vykonania Diela je uvedené v Prílohe č.1
k Zmluve.
IV. Platobné podmienky, zmluvné pokuty a náhrada škody
1. Lehota splatnosti faktúr je 30 dní odo dňa doručenia faktúry Objednávateľovi. Objednávateľ neposkytuje zálohy ani
preddavky na cenu Diela. Úhrada faktúry bude realizovaná prevodným príkazom na účet Zhotoviteľa uvedený v Zmluve.
Akákoľvek zmena účtu Zhotoviteľa sa považuje za zmenu Zmluvy, ktorú je možné vykonať len na základe dodatku
uzatvoreného v súlade s bodom 1. článku XI. týchto OPVD. Objednávateľ nie je v omeškaní s úhradou faktúry, ak
v posledný deň lehoty splatnosti zadá príkaz na jej úhradu svojmu peňažnému ústavu.
2. Zhotoviteľ je oprávnený fakturovať najskôr v deň prevzatia Diela, ale najneskôr do 15 dní po riadnom prevzatí Diela
Objednávateľom.
3. Faktúra musí obsahovať všetky náležitosti v zmysle platných právnych predpisov. Okrem toho musí faktúra obsahovať aj
predmet plnenia a číslo Zmluvy. Povinnou prílohou faktúry je vždy preberací protokol podpísaný oprávnenou osobou
Objednávateľa a prípadne ďalšie náležitosti stanovené v Prílohe č. 1. Zmluvy.
4. Faktúru môže Zhotoviteľ zaslať aj elektronickou formou vo formáte PDF. Informácie o možnosti elektronického zasielania
faktúry sú uvedené na stránke www.zsr.sk; avšak doklad, ktorý má tvoriť prílohu faktúry podľa bodu 3 tohto článku doručí
Zhotoviteľ ako prílohu k faktúre v tlačenej podobe. V takom prípade lehota splatnosti faktúry začína plynúť odo dňa
doručenia posledného dokladu (faktúry alebo jej príloh) Objednávateľovi.
5. V prípade, že faktúra nebude obsahovať požadované náležitosti a/alebo požadované prílohy, Objednávateľ je oprávnený
faktúru vrátiť Zhotoviteľovi na prepracovanie a/alebo doplnenie s tým, že nová lehota splatnosti začne plynúť dňom
doručenia opravenej a/alebo doplnenej faktúry Zhotoviteľovi.
6. Za nedodržanie lehoty splatnosti faktúry je Zhotoviteľ oprávnený požadovať úrok z omeškania v zmysle príslušných
ustanovení Obchodného zákonníka.
7. Za nedodržanie lehoty plnenia podľa Zmluvy je Zhotoviteľ povinný uhradiť Objednávateľovi zmluvnú pokutu vo výške 0,05
% z ceny Diela vrátane DPH za každý aj začatý deň omeškania, najmenej však 50 € za každý aj začatý deň omeškania.
Právo Objednávateľa na náhradu škody tým nie je nijako dotknuté.
8. V prípade omeškania Zhotoviteľa s odstránením reklamovanej vady v zmysle čl. V. bod 4 týchto OPVD je Zhotoviteľ povinný
uhradiť zmluvnú pokutu vo výške 1 % z ceny Diela za každý, i začatý deň omeškania s riadnym vybavením reklamácie
uplatnenej Objednávateľom v zmysle článku V. bodu 4. týchto OPVD, najmenej však 50 € za každý aj začatý deň
omeškania.
9. V prípade, že Zhotoviteľ aj napriek upozorneniu zo strany Objednávateľa nedodržuje technologické postupy a neplní
kvalitatívno-technické parametre a podmienky výkonu predmetu plnenia, ktoré boli stanovené Zmluvou, internými predpismi
Objednávateľa, platnými technickými normami a všeobecne záväznými predpismi, má Objednávateľ právo na zaplatenie
zmluvnej pokuty vo výške 5% z ceny Diela za každé takéto porušenie.
10. Ak Zhotoviteľ, z dôvodov nie na strane Objednávateľa, nevykoná potrebné práce v rámci prvotne schváleného počtu výluk
(určený podľa dní/ resp. hodín) a bude mu schválená dodatočná výluka, je Zhotoviteľ povinný zaplatiť Objednávateľovi
zmluvnú pokutu vo výške 100 € (bez zohľadnenia sadzby DPH) za každú ďalšiu hodinu trvania výluky nad pôvodný
povolený rámec navyše, najviac však do hodnoty 5 % z ceny Diela (bez zohľadnenia sadzby DPH) dojednanej v časti J
Zmluvy.
11. Ak Zhotoviteľ odriekne výluku zaradenú do schváleného týždenného plánu výluk, je Zhotoviteľ povinný zaplatiť
Objednávateľovi zmluvnú pokutu vo výške 200 € (bez zohľadnenia sadzby DPH) a uhradí Objednávateľovi všetky
preukázateľne vynaložené náklady spojené s odrieknutím výluky.
12. Zhotoviteľ sa zaväzuje, že svoje pohľadávky voči Objednávateľovi nepostúpi (ani s nimi nebude inak obchodovať) tretej
strane bez písomného súhlasu Objednávateľa. V prípade porušenia tohto dojednania je Zhotoviteľ povinný uhradiť
Objednávateľovi zmluvnú pokutu vo výške 20 % z hodnoty pohľadávky, ktorú postúpil. Pre vylúčenie akýchkoľvek
pochybností uhradením zmluvnej pokuty nie je dotknutá neplatnosť úkonu postúpenia. Právo Objednávateľa na náhradu
škody tým nie je nijako dotknuté.
13. Zhotoviteľ najneskôr ku dňu podpisu Zmluvy predložil Objednávateľovi vyhlásenie o tom, či je závislou osobou voči ŽSR
v zmysle § 2 písm. n) zákona č. 595/2003 Z. z. o dani z príjmov v znení neskorších predpisov. Každú zmenu súvisiacu
s personálnym, ekonomickým alebo iným prepojením voči ŽSR v súvislosti s ustanovením § 2 písm. n) zákona č. 595/2003
Z. z. o dani z príjmov v znení neskorších predpisov je Zhotoviteľ povinný Objednávateľovi písomne oznámiť a to do 5 dní
odo dňa vzniku zmeny. V prípade porušenia tejto povinnosti je Zhotoviteľ povinný uhradiť Objednávateľovi zmluvnú pokutu
vo výške 500 €, za každé takéto porušenie.
14. Zhotoviteľ nie je oprávnený jednostranným úkonom započítať akúkoľvek svoju pohľadávku vyplývajúcu zo Zmluvy proti
pohľadávke Objednávateľa.
15. Zhotoviteľ zodpovedá za škody (priame aj nepriame), ktoré spôsobí Objednávateľovi alebo tretím osobám v súvislosti
s vykonávaním Diela podľa Zmluvy. Za nepriamu škodu sa považuje aj úhrada nákladov, ktoré bude Objednávateľ povinný

uhradiť tretej osobe – dopravcovi, v súvislosti s nedodržaním schváleného počtu výluk (dní resp. hodín) Zhotoviteľom
z dôvodov iných ako na strane Objednávateľa (najmä, ale nie len nákladov spojených so zabezpečením náhradnej
autobusovej dopravy a pod.).
16. Právo Objednávateľa na náhradu škody nie je uplatnením zmluvnej pokuty v zmysle bodov 7. až 13. tohto článku OPVD
nijako dotknuté.
V. Zodpovednosť za vady
1. Zhotoviteľ zodpovedá za to, že Dielo bude vykonané v súlade s ustanoveniami Zmluvy, podľa technických noriem, interných
predpisov Objednávateľa a príslušných všeobecne záväzných právnych predpisov, vykonávacích predpisov a že bude
spôsobilé k zmluvnému účelu. Zhotoviteľ poskytuje na Dielo záruku v trvaní 24 mesiacov. Na technológie, zariadenia a iné
dodané komponenty dáva Zhotoviteľ takú záruku, akú dáva ich výrobca, najmenej však 24 mesiacov. Záručná doba začína
plynúť dňom podpísania preberacieho protokolu o odovzdaní a prevzatí Diela podľa Prílohy č. 4 Zmluvy.
2. V prípadoch neupravených v tomto článku sa na zodpovednosť za vady budú aplikovať primerane ustanovenia § 560
a nasl. Obchodného zákonníka. Zistené a uplatnené vady Diela je Zhotoviteľ povinný odstrániť bez nároku na odmenu.
3. Záručná doba bude vždy predĺžená o časové obdobie po prevzatí Diela, počas ktorého bola vada odstraňovaná a to o dobu
odo dňa uplatnenia oprávnenej reklamácie podľa Zmluvy do odstránenia reklamovanej vady. V prípade výmeny veci za
novú, začína plynúť nová záručná doba ohľadom vymenenej veci v trvaní 24 mesiacov, v prípade technológií, zariadení
a iných komponentov, v trvaní záruky, akú dáva výrobca zariadenia, najmenej však 24 mesiacov.
4. Vady Diela, ktoré sa vyskytnú v záručnej dobe, musí Objednávateľ bez zbytočného odkladu reklamovať písomne zaslaním
emailovej správy na emailovú adresu Zhotoviteľa s uvedením popisu, ako sa vady prejavujú. Zhotoviteľ je povinný v deň
odoslania emailovej správy Objednávateľom potvrdiť jej prijatie a písomne sa vyjadriť k reklamácii do 10 pracovných dní po
jej doručení. Ak sa v tejto lehote nevyjadrí, bude to znamenať jeho súhlas s opodstatnenosťou reklamácie. Vady je
Zhotoviteľ povinný odstrániť bezodplatne a bezodkladne najneskôr v lehote do 10 dní odo dňa uplatnenia reklamácie zo
strany Objednávateľa v prípade, ak na odstránenie vady je možné použiť bežne dostupné náhradné diely. V prípade, že
Zhotoviteľ v tejto lehote vady neodstráni, má Objednávateľ oprávnenie odstrániť vady sám alebo prostredníctvom tretích
osôb na náklady Zhotoviteľa. Tým nie je dotknuté právo Objednávateľa na zmluvnú pokutu a/alebo náhradu škody v plnej
výške.
VI. Bezpečnosť zamestnancov a technických zariadení
1. Zmluvné strany pred začatím plnenia podľa Zmluvy, ak to povaha Diela pripúšťa, uzatvoria „Dohodu o zaistení bezpečnosti
a ochrane zdravia osôb pri práci v priestoroch ŽSR“ v zmysle zákona č. 124/2006 Z. z. o ochrane bezpečnosti a ochrane
zdravia pri práci a zmene a doplnení niektorých zákonov v znení neskorších predpisov a čl. 452 predpisu ŽSR Z 2
„Bezpečnosť zamestnancov v podmienkach ŽSR“. Podklady na uzatvorenie „Dohoda o zaistení bezpečnosti a ochrany
zdravia osôb pri práci v priestoroch ŽSR“ tvoria neoddeliteľnú súčasť Zmluvy ako Príloha č. 3.
2. Zhotoviteľ je v súlade s bodom 1. tohto článku povinný uzatvoriť „Dohodu o zaistení bezpečnosti a ochrane osôb pri práci
v priestoroch ŽSR“ najneskôr do začatia vykonávania Diela v zmysle Zmluvy. Bez uzatvorenia tejto dohody Zhotoviteľ nie je
oprávnený začať vykonávať Dielo v zmysle Zmluvy. Zhotoviteľ vyhlasuje, že s podkladom pre vypracovanie Dohody
o zaistení bezpečnosti a ochrany zdravia osôb pri práci v priestoroch ŽSR (vypracovaným Objednávateľom) sa riadne
oboznámil a podmienky v ňom uvedené v plnom rozsahu akceptuje. Pokiaľ Zhotoviteľ túto dohodu neuzavrie, je
Objednávateľ oprávnený postupovať podľa čl. X bod 3 týchto OPVD.
3. Zhotoviteľ je povinný zúčastniť sa pred začiatkom prác poučenia o miestnych pomeroch z hľadiska podmienok prevádzky
a BOZP, ktoré vykoná určený zástupca Objednávateľa. Zhotoviteľ je povinný následne poučiť všetkých svojich
zamestnancov ako aj iné osoby vykonávajúce Dielo za Zhotoviteľa o miestnych pomeroch z hľadiska podmienok prevádzky
a BOZP.
VII. Postavenie Zhotoviteľa
1. V prípade, že Zhotoviteľ deklaruje, že má implementovaný systém manažérstva kvality, environmentu alebo bezpečnosti
(certifikovaný alebo necertifikovaný), je povinný na základe žiadosti Objednávateľa umožniť povereným zamestnancom
Objednávateľa vykonať vo svojich prevádzkach audit zameraný na overenie dodržiavania tohto systému.
2. Zhotoviteľ vyhlasuje, že ku dňu podpísania Zmluvy:
☒je zapísaný v registri partnerov verejného sektora v zmysle zákona č. 315/2016 Z. z. o registri partnerov verejného
sektora a o zmene a doplnení niektorých zákonov (ďalej len „RPVS“) a tiež každý Zhotoviteľovi známy subdodávateľ
v priamom alebo nepriamom rade, ktorý je partnerom verejného sektora je zapísaný v RPVS. Ďalej Zhotoviteľ vyhlasuje,
že ku dňu podpísania Zmluvy má ako partner verejného sektora alebo má osoba, ktorá plní povinnosti oprávnenej osoby
pre Zhotoviteľa v zmysle zákona o RPVS (ďalej len „oprávnená osoba“), splnené všetky povinnosti, ktoré pre Zhotoviteľa
ako partnera verejného sektora alebo pre oprávnenú osobu vyplývajú zo zákona o RPVS. Zmluvné strany sa dohodli, že
ak sa niektoré vyhlásenie podľa tohto bodu ukáže ako nepravdivé, Objednávateľ nie je v omeškaní s plnením podľa
Zmluvy až do splnenia povinnosti Zhotoviteľa resp. oprávnenej osoby.
☐nie je partnerom verejného sektora v zmysle zákona č. 315/2016 Z. z. o registri partnerov verejného sektora a o zmene
a doplnení niektorých zákonov. V prípade, že sa Zhotoviteľ po podpise Zmluvy partnerom verejného sektora stane, je
povinný o tejto skutočnosti písomne informovať Objednávateľa najneskôr do 5 dní odo dňa nadobudnutia účinnosti
právneho úkonu, na základe ktorého sa Zhotoviteľ partnerom verejného sektora stal. V rovnakej lehote sa Zhotoviteľ
zaväzuje podať na registrujúci orgán návrh na zápis do RPVS. V prípade, ak Zhotoviteľ nepodá návrh na zápis do RPVS
spôsobom dojednaným v tomto bode, je Zhotoviteľ povinný uhradiť Objednávateľovi zmluvnú pokutu vo výške 5 % z ceny
Diela dojednanej v časti J Zmluvy.
3. Ak je Zhotoviteľ zapísaný v RPVS, Zhotoviteľ je povinný Objednávateľovi písomne oznamovať každú zmenu zapísaných
údajov o jeho osobe v RPVS alebo jeho výmaz z RPVS najneskôr do 5 dní odo dňa vykonania zmeny zapísaných údajov
alebo výmazu v RPVS. V prípade omeškania Zhotoviteľa so splnením tejto povinnosti, je Zhotoviteľ povinný uhradiť
Objednávateľovi zmluvnú pokutu vo výške 50 € za každý, i začatý deň omeškania.
4. Zhotoviteľ sa zaväzuje zabezpečiť, aby sa na plnení predmetu Zmluvy nepodieľal subdodávateľ v ktoromkoľvek rade (i)
ktorý je partnerom verejného sektora a nie je zapísaný v registri partnerov verejného sektora alebo (ii) ktorý, ak je partnerom
verejného sektora alebo osoba, ktorá plní povinnosti oprávnenej osoby pre subdodávateľa ako partnera verejného sektora
v zmysle zákona o RPVS, si neplní povinnosti podľa zákona o RPVS. Ak Zhotoviteľ poruší túto povinnosť je Objednávateľ
oprávnený uplatniť si voči Zhotoviteľovi zmluvnú pokutu vo výške 5% z ceny Diela dojednanej v časti J Zmluvy, minimálne
však vo výške 300 € za každý jednotlivý prípad (jedného subdodávateľa). Zmluvnú pokutu možno za porušenie tejto
povinnosti vo vzťahu k tomu istému subdodávateľovi udeliť aj opakovane, maximálne však 1x za kalendárny mesiac.
5. Po dobu omeškania Zhotoviteľa ako partnera verejného sektora alebo oprávnenej osoby s plnením niektorej povinnosti
podľa zákona o RPVS, Objednávateľ nie je v omeškaní s plnením podľa Zmluvy až do splnenia povinnosti Zhotoviteľa resp.
oprávnenej osoby.
6. Zhotoviteľ nesmie byť v čase uzatvorenia Zmluvy v úpadku, tak ako je definovaný v zmysle zákona č. 7/2005 Z. z. o
konkurze a reštrukturalizácii a o zmene a doplnení niektorých zákonov.
7. Zhotoviteľ nesmie previesť svoje práva vyplývajúce zo Zmluvy bez predchádzajúceho písomného súhlasu Objednávateľa.
V opačnom prípade je takýto prevod práv neplatný.

VIII. Povinnosti Zhotoviteľa v súvislosti s priamymi subdodávateľmi
1. Zhotoviteľ zodpovedá za konanie, neplnenie, nedbanlivosť, opomenutie povinností alebo potrebného konania riadne a včas
svojich subdodávateľov tak, ako by išlo o konanie, neplnenie, nedbanlivosť, opomenutie povinností alebo potrebného
konania riadne a včas samotného Zhotoviteľa.
2. Zhotoviteľ je oprávnený poveriť časťou realizácie Diela len tých subdodávateľov, ktorí sú uvedení v zozname
subdodávateľov, ktorý tvorí Prílohu č. 5 Zmluvy (ďalej len „zoznam priamych subdodávateľov“).
3. Zhotoviteľ je oprávnený počas trvania Zmluvy zmeniť subdodávateľa uvedeného v zozname priamych subdodávateľov len s
predchádzajúcim písomným súhlasom Objednávateľa. V písomnej žiadosti Zhotoviteľa o udelenie súhlasu je Zhotoviteľ
povinný uviesť o subdodávateľovi všetky údaje uvedené v zozname priamych subdodávateľov. Objednávateľ písomne
upovedomí Zhotoviteľa o svojom rozhodnutí v lehote do 5 pracovných dní odo dňa doručenia žiadosti o súhlas, v ktorom
v prípade neudelenia súhlasu uvedie príslušné dôvody. Ak sa Objednávateľ v lehote podľa predchádzajúcej vety k žiadosti
Zhotoviteľa nevyjadrí, znamená to súhlas Objednávateľa so subdodávateľom.
4. Ak Objednávateľ zistí, že subdodávateľ nie je schopný plniť si svoje záväzky alebo nevykonáva príslušnú časť realizácie
Diela riadne, môže od Zhotoviteľa okamžite požadovať náhradu za subdodávateľa. Zhotoviteľ je povinný spôsobom podľa
bodu 4 tohto článku žiadosti o náhradu vyhovieť najneskôr do 30 dní odo dňa doručenia žiadosti Objednávateľa alebo
v tejto lehote Objednávateľovi oznámiť, že realizáciu Diela bude plniť sám. Požiadavka Objednávateľa na zmenu
subdodávateľa podľa tohto bodu nemá vplyv na povinnosť Zhotoviteľa plniť na základe Zmluvy riadne a včas.
5. Ak počas plnenia Zmluvy dôjde k zmene v subdodávateľoch, Zhotoviteľ je povinný predložiť Objednávateľovi aktuálny
zoznam priamych subdodávateľov do piatich pracovných dní odo dňa uzatvorenia zmluvy s novým subdodávateľom
(doplnenie subdodávateľa do zoznamu) alebo odo dňa skočenia zmluvy so subdodávateľom (vynechanie subdodávateľa zo
zoznamu bez náhrady). Aktuálny zoznam bude predložený v rozsahu údajov podľa Prílohy č. 5 Zmluvy. Na požiadanie
Objednávateľa je Zhotoviteľ povinný Objednávateľovi preukázať deň uzavretia zmluvy s novým subdodávateľom alebo deň
skončenia zmluvy so subdodávateľom, predložením originálu príslušnej zmluvy alebo dokumentu o ukončení zmluvy, do
piatich pracovných dní odo dňa doručenia žiadosti.
6. Zhotoviteľ ku dňu uzavretia Zmluvy predložil Objednávateľovi písomný a neodvolateľný súhlas osoby oprávnenej konať za
subdodávateľa uvedeného v zozname subdodávateľov s poskytnutím a spracúvaním osobných údajov s náležitosťami
podľa bodu 9 tohto článku (ďalej len „súhlas so spracúvaním osobných údajov“) s výnimkou prípadu kedy sa súhlas so
spracovaním osobných údajov nevyžaduje v prípade osobných údajov, ktoré už boli zverejnené v súlade s platnými
právnymi predpismi.
7. Súhlas so spracúvaním osobných údajov je Zhotoviteľ povinný predložiť aj v prípade doplnenia nového subdodávateľa do
zoznamu subdodávateľov spolu s aktuálnym zoznamom subdodávateľov.
8. Súhlas so spracúvaním osobných údajov musí obsahovať náležitosti podľa zákona č. 122/2013 Z. z. o ochrane osobných
údajov a o zmene a doplnení niektorých zákonov, najmä údaj o tom, kto súhlas poskytol, komu sa tento súhlas dáva, na aký
účel, rozsah osobných údajov a čas platnosti súhlasu. Súhlas na poskytnutie a spracúvanie osobných údajov musí byť
platný aspoň do uplynutia platnosti a účinnosti Zmluvy. Súhlas musí byť vlastnoručne podpísaný osobou, ktorá súhlas dáva.
9. Ak Zhotoviteľ poskytne Objednávateľovi osobné údaje osoby oprávnenej konať za subdodávateľa bez predloženia súhlasu
so spracúvaním osobných údajov, je povinný nahradiť Objednávateľovi prípadnú škodu, ktorá by takým konaním
Objednávateľovi vznikla, vrátane prípadných peňažných sankcií zo strany štátnych orgánov.
10. Zhotoviteľ je povinný písomne oznámiť Objednávateľovi akúkoľvek zmenu údajov o subdodávateľovi, a to najneskôr do 10
dní, od kedy sa o zmene dozvedel. Pod pojmom „údaje o subdodávateľovi“ sa myslí najmä údaje uvedené v Prílohe č. 5
Zmluvy, zmena právnej formy subdodávateľa, zmena základného imania subdodávateľa, začatie konkurzného konania,
reštrukturalizačného konania alebo likvidácie subdodávateľa.
11. V prípade ak Zhotoviteľ poverí časťou plnenia Zmluvy subdodávateľa v rozpore s dojednaním bodu 3 tohto článku OPVD
alebo zmení subdodávateľa v rozpore s dojednaním bodu 4 tohto článku OPVD, Zhotoviteľ je povinný uhradiť zmluvnú
pokutu vo výške 5 % z ceny Diela dojednanej v časti J Zmluvy.
12. V prípade omeškania Zhotoviteľa s plnením ktorejkoľvek povinnosti Zhotoviteľa v zmysle bodov 5 až 7 tohto článku OPVD
je Zhotoviteľ povinný uhradiť zmluvnú pokutu vo výške 50 € za každý, i začatý deň omeškania.
IX. Zodpovednosť za škodu a prechod nebezpečenstva vzniku škody
1. Zhotoviteľ zodpovedá za škody, ktoré spôsobí Objednávateľovi alebo tretím osobám v súvislosti s vykonávaním Diela podľa
Zmluvy. Ak vznikne Objednávateľovi škoda na veciach, právach alebo iných majetkových hodnotách v dôsledku porušenia
povinností uvedených v Zmluve zo strany Zhotoviteľa, je Zhotoviteľ za tieto škody zodpovedný a je povinný tieto vzniknuté
škody Objednávateľovi uhradiť. Formou úhrady vzniknutej škody je peňažná náhrada vzniknutej škody.
2. Ak škodu spôsobila tretia osoba, ktorej Zhotoviteľ zveril plnenie svojej povinnosti, za škodu zodpovedá Zhotoviteľ.
3. Zhotoviteľ je povinný nahradiť škodu v plnej výške bez ohľadu na to, či porušenie povinnosti ,v dôsledku ktorej škoda
vznikla, je zabezpečená zmluvnou pokutou.
4. Zodpovednosť za škodu, spôsobenú porušením povinnosti v súvislosti so Zmluvou ktoroukoľvek zmluvnou stranou, sa
spravuje ustanoveniami § 373 a nasl. Obchodného zákonníka a príslušnými právnymi predpismi o náhrade škody.
5. Nebezpečenstvo vzniku škody na Diele znáša Zhotoviteľ počas doby, v ktorej bola vec, ktorá je predmetom plnenia Diela,
v sfére dispozície Zhotoviteľa, ako aj v prípade, ak v uvedenej dobe došlo k udalosti, ktorá sa neskôr prejavila ako príčina
vzniku škody.
X. Ukončenie zmluvného vzťahu
1. Zmluva môže zaniknúť:
a) dohodou zmluvných strán, ktorej súčasťou je i vysporiadanie vzájomných záväzkov a pohľadávok,
b) odstúpením od Zmluvy v prípadoch uvedených v § 344 a nasl. Obchodného zákonníka alebo v prípadoch uvedených
v Zmluve alebo bode 3. tohto článku OPVD,
c) písomným oznámením Objednávateľa, ak nastanú dôvody podľa bodu 2 tohto článku OPVD.
2. Objednávateľ je oprávnený písomne oznámiť Zhotoviteľovi, že Zmluva zaniká, ak nastali nasledovné dôvody:
a) ak Objednávateľ zistí, že Zhotoviteľ má nesplnenú povinnosť vyplatenia odmeny zo zmluvy s osobou, ktorá je alebo
bola jeho subdodávateľom v súvislosti s plnením podľa Zmluvy,
b) Zhotoviteľ bol právoplatným rozhodnutím súdu vymazaný z registra partnerov verejného sektora alebo mu bol
právoplatným rozhodnutím Úradu pre verejné obstarávanie uložený zákaz účasti vo verejnom obstarávaní,
c) vyhlásenie Zhotoviteľa podľa bodu 2 článku VII. OPVD sa ukáže ako nepravdivé,
d) na vykonávaní predmetu Zmluvy sa podieľa resp. podieľal subdodávateľ, ktorý je partnerom verejného sektora a nie
je zapísaný v registri partnerov verejného sektora.
Doručením písomného oznámenia podľa tohto bodu Zmluva zanikne (s účinkami ex nunc).
3. Nasledovné porušenia zmluvných povinností zo strany Zhotoviteľa sa považujú za podstatné s právom Objednávateľa bez
ďalšieho od Zmluvy písomne odstúpiť:
a) ak sa Zhotoviteľ dostane do omeškania so splnením ktoréhokoľvek svojho záväzku o viac ako 15 dní,
b) ak Dielo nebude spĺňať dohodnuté kvalitatívno-technické parametre a podmienky jeho zhotovenia, ktoré boli
stanovené Zmluvou, všeobecne záväznými právnymi predpismi, platnými technickými normami a internými predpismi
Objednávateľa, pričom nárok Objednávateľa na zmluvnú pokutu a náhradu škody tým nie sú dotknuté,

c) ak Zhotoviteľ nezačne, preruší alebo zastaví plnenie Diela podľa Zmluvy z iných dôvodov ako dôvodov na strane
Objednávateľa alebo z dôvodov skutočností, ktoré Zhotoviteľ nemohol predvídať v čase uzatvorenia Zmluvy ani pri
vynaložení náležitej starostlivosti, ktorú možno od neho požadovať,
d) ak Zhotoviteľ nesplní povinnosť podľa článku VI. bod 2 týchto OPVD,
e) ak Zhotoviteľ nesplní ktorúkoľvek z povinností podľa článku VIII. bod 2 až 7 týchto OPVD.
2. Objednávateľ je oprávnený okrem prípadov uvedených v bode 3 tohto článku OPVD odstúpiť od Zmluvy aj v prípade, ak
Zhotoviteľ porušil ďalšie povinnosti, ktoré mu vyplývajú z ustanovení Zmluvy alebo z ustanovení príslušných právnych
predpisov, technických noriem a interných predpisov Objednávateľa. Objednávateľ je v tomto prípade oprávnený odstúpiť
od Zmluvy už po druhom porušení ktorejkoľvek povinnosti zo strany Zhotoviteľa, pričom Objednávateľ po prvom porušení
povinnosti písomne upozorní Zhotoviteľa na porušenie zmluvných podmienok alebo ustanovení právnych predpisov
s upozornením, že pri ďalšom porušení ktorejkoľvek povinnosti odstúpi od Zmluvy. Objednávateľ v upozornení uvedie
lehotu na nápravu, ak sa vyžaduje.
3. Zhotoviteľ je oprávnený odstúpiť od Zmluvy okrem prípadov uvedených v §344 a nasl. Obchodného zákonníka aj v prípade,
ak sa Objednávateľ dostane do omeškania s úhradou faktúry vystavenej podľa článku IV. bod 1. týchto OPVD o viac ako 60
dní.
4. Zhotoviteľ je oprávnený od Zmluvy odstúpiť aj v prípade, ak Objednávateľ opakovane závažným spôsobom poruší ďalšie
povinnosti, ktoré mu vyplývajú z ustanovení Zmluvy alebo z ustanovení príslušných právnych predpisov. Zhotoviteľ je
v tomto prípade oprávnený odstúpiť od Zmluvy už po druhom porušení ktorejkoľvek povinnosti zo strany Objednávateľa,
pričom Zhotoviteľ po prvom porušení povinnosti písomne upozorní Objednávateľa na porušenie zmluvných podmienok
alebo ustanovení právnych predpisov s upozornením, že pri ďalšom porušení ktorejkoľvek povinnosti odstúpi od Zmluvy.
Zhotoviteľ v upozornení uvedie lehotu na nápravu, ak sa vyžaduje.
5. Odstúpením od Zmluvy podľa tohto článku zanikajú všetky práva a povinnosti strán zo Zmluvy s výnimkou nároku na
náhradu škody vzniknutej porušením Zmluvy, nárokov na dovtedy vzniknuté zmluvné resp. zákonné sankcie a úroky
z omeškania, nárokov vyplývajúcich z ustanovení Zmluvy o poskytovaní záruky a zodpovednosti za vady za časť predmetu
Zmluvy, ktorá bola do momentu odstúpenia zrealizovaná, ako aj s výnimkou povinností súvisiacich s odovzdaním
a prevzatím časti predmetu Zmluvy vykonanej do momentu odstúpenia, povinnosti Zhotoviteľa podľa bodu 9 tohto článku
týchto OPVD, zmluvných ustanovení týkajúcich sa voľby práva alebo voľby Obchodného zákonníka, riešenia sporov medzi
zmluvnými stranami a iných ustanovení, ktoré podľa prejavenej vôle strán alebo vzhľadom na svoju povahu majú trvať aj po
ukončení Zmluvy.
6. Zmluvné strany sa dohodli, že odstúpenie od Zmluvy bude účinné odo dňa jeho doručenia druhej zmluvnej strane.
V prípade odstúpenia od Zmluvy predmet Zmluvy alebo jeho časť, ktorá bola vykonaná a uhradená do momentu
odstúpenia, ostáva výhradným majetkom Objednávateľa. Veci, ktoré do odstúpenia od Zmluvy neboli Objednávateľom
uhradené, prevezme od Objednávateľa Zhotoviteľ na vlastné náklady v čase a mieste určenom Objednávateľom, a to
bezodkladne na výzvu Objednávateľa, najneskôr však do 3 pracovných dní.
7. Po odstúpení od Zmluvy je Zhotoviteľ povinný počínať si tak, aby sa zabránilo škode bezprostredne hroziacej
Objednávateľovi nevykonaním Diela príp. minimalizovali straty a za tým účelom vykonať všetky potrebné opatrenia.
8. Po odstúpení od Zmluvy zo strany Zhotoviteľa pre porušenie povinností Objednávateľom je Objednávateľ povinný uhradiť
cenu Diela, alebo jeho časť, ktorá bola vykonaná a prevzatá do momentu odstúpenia.
9. Objednávateľ môže Zmluvu vypovedať len písomne, a to aj bez udania dôvodu. Výpovedná lehota je 2 (dva) kalendárne
mesiace a začína plynúť prvým dňom kalendárneho mesiaca nasledujúceho po kalendárnom mesiaci, v ktorom bola
písomná výpoveď Zmluvy doručená Zhotoviteľovi. Uplynutím výpovednej lehoty Zmluva zaniká.
XI. Záverečné ustanovenia
1. Tieto OPVD, ktoré sú súčasťou Zmluvy, sú záväzné od 01.03.2018. Objednávateľ je oprávnený jednostranne zmeniť
a/alebo doplniť tieto OPVD, alebo úplne nahradiť ich doterajšie znenie novým znením, s čím Zhotoviteľ výslovne súhlasí.
2. Zmeny a doplnky Zmluvy je možné robiť len formou číslovaných písomných dodatkov podpísaných oprávnenými
zástupcami oboch zmluvných strán.
3. Práva a povinnosti zmluvných strán neupravené Zmluvou, vrátane týchto OPVD ako aj vzťahy z nich vyplývajúce, sa riadia
príslušnými ustanoveniami Obchodného zákonníka, subsidiárne ustanoveniami Občianskeho zákonníka a všeobecne
záväznými právnymi predpismi.
4. Ustanovenia Zmluvy a jej príloh majú prednosť pred ustanoveniami týchto OPVD.
5. Zmluvné strany sa dohodli, že všetky technické, cenové, odborné informácie a iné skutočnosti, s ktorými Objednávateľ
oboznámil Zhotoviteľa počas plnenia predmetu Zmluvy, sú predmetom obchodného tajomstva a nebudú poskytnuté tretej
osobe bez predchádzajúceho písomného súhlasu Objednávateľa. Tento záväzok zostáva v platnosti aj po ukončení plnenia
podľa Zmluvy a to bez časového obmedzenia.
6. Písomnosti týkajúce sa Zmluvy doručené poštou na adresu adresáta sa považujú za doručené priamo do jeho vlastných
rúk, aj keď táto zásielka bude poštou vrátená ako zásielka adresátom neprevzatá alebo nedoručiteľná, a to dňom jej
odmietnutia alebo zmarenia jej prijatia; ak nie je celkom dobre možné takýto deň riadne určiť, tak dňom, kedy bude
písomnosť späť vrátená odosielateľovi.
7. Rozhodné právo je právo Slovenskej republiky, príslušným súdom na rozhodovanie prípadných sporov zo Zmluvy je ten
súd, ktorý je vecne a miestne príslušným vec prejednať a rozhodnúť podľa práva Slovenskej republiky (s vylúčením
kolíznych noriem).
8. V prípade, ak dôjde k zrušeniu niektorého z právnych predpisov, na ktoré tieto OPVD odkazujú, použije sa na úpravu práv
a povinností zmluvných strán ten právny predpis, ktorý zrušený právny predpis nahrádza. Tieto OPVD sú súčasťou Zmluvy.
9. Zhotoviteľ podpisom Zmluvy potvrdzuje, že sa v plnom rozsahu zoznámil s rozsahom a povahou Diela, že sú mu známe
technické a kvalitatívne podmienky k realizácii Diela, a že disponuje takými kapacitami a odbornými znalosťami, ktoré sú
k riadnemu a včasnému zhotoveniu Diela potrebné.
10. Zmluvné strany vyhlasujú, že si Zmluvu pred jej podpísaním prečítali, bola uzavretá slobodne, vážne, určite a zrozumiteľne
a na znak súhlasu s jej obsahom ju vlastnoručne podpisujú.
Príloha č. 1 – Špecifikácia Diela a miesto vykonania
Príloha č. 2 – Ocenený zoznam položiek
Príloha č. 3 – Dohoda o zaistení bezpečnosti a ochrane zdravia pri práci v priestoroch ŽSR – NEAPLIKUJE SA
Príloha č. 4 – Vzor preberacieho protokolu
Príloha č. 5 – Zoznam priamych subdodávateľov – NEAPLIKUJE SA

Príloha č. 1 – Špecifikácia Diela a miesto vykonania
Miesto plnenia: Železničné telekomunikácie Bratislava, Kováčska 3, Bratislava

Primárnym cieľom tohto projektu je návrh budúcej architektúry kritickej sieťovej infraštruktúry ŽSR z
pohľadu kybernetickej bezpečnosti, identifikácia zistených nedostatkov a požiadaviek definovaných v
Bezpečnostnej koncepcii ŽSR s cieľom zabezpečenia kritickej sieťovej infraštruktúry voči
kybernetickým útokom z vnútornej a vonkajšej siete.

ŽSR nedisponuje dostatočne detailnými informáciami o charakteristikách všetkých sieťových prenosov
a preto požadujeme, aby prvou fázou projektu bolo vykonanie auditu sieťových tokov minimálne na
úrovni tokov do/z DC a tokov do/z internetu. Vykonanie tohto auditu musí prebehnúť bez potreby
vykonania rozsiahlych zásahov do prostredia ŽSR, tzv. pasívnym odposluchom. Samotný audit
nesmie za žiadnych okolností ovplyvniť produkčnú prevádzku kritickej sieťovej infraštruktúry.
Minimálne časové trvanie tohto zberu dát požadujeme po dobu 6 týždňov. Úlohou auditu bude
detailne zmapovať komunikačné toky a verifikovať ich s definovanými zástupcami ŽSR. Celkový
denný objem dátových prenosov je približne 2,6 GByte smerom do DC a 1,8 GByte smerom z DC.

Na základe zistení bude následne navrhnutá optimálna architektúra sietí, používaných zariadení a
komponentov, pričom musí byť kladený dôraz na posúdenie odolnosti sieťovej infraštruktúry voči
identifikovaným typom kybernetických incidentov. V prípade identifikácie nedostatkov a tiež
zraniteľností, ktoré nie je možné eliminovať pri zachovaní doterajších zaradení, musí vypracovaný
detailný návrh sieťovej architektúry explicitne popísať a zdôvodniť jednotlivé zmeny oproti súčasnému
stavu. Takýto návrh musí zohľadňovať tak požiadavky zákona č.69/2018 o kybernetickej bezpečnosti
a o zmene a doplnení niektorých zákonov, ako aj prevádzkové požiadavky definované vybranými
zástupcami ŽSR – napr. požiadavky týkajúce sa sieťových prenosov jednotlivých informačných
systémov, integračných platforiem, prípadne požiadavky vyvolané samotnými využívanými
technológiami.

Príloha č. 2 – Ocenený zoznam položiek

P.č.

1.

Názov položky

Spolu v EUR bez
DPH*

Návrh architektúry kritickej sieťovej infraštruktúry ŽSR

280.000,00

Príloha č. 3 - PÍSOMNÁ DOHODA o zaistení bezpečnosti a ochrane zdravia osôb pri
práci v priestoroch ŽSR - NEAPLIKUJE SA

Príloha č. 4 – Vzor preberacieho protokolu

ŽELEZNICE SLOVENSKEJ REPUBLIKY, BRATISLAV A
v skrátenej forme “ŽSR“
Klemensova 8, 813 61 Bratislava
Preberací protokol na
plnenie uskutočnené na
základe Zmluvy o dielo č.
4158/2018/5400/072

Číslo objednávky:

Zhotoviteľ:
SOITRON, s.r.o.
Plynárenská 5
829 75 Bratislava

(ďalej len „Preberací protokol“)
Objednávateľ: Železnice Slovenskej republiky, Bratislava
v skrátenej forme “ŽSR“
Klemensova 8, 813 61 Bratislava

IČO: 35 955 678
DIČ: 2022066937
IČ DPH: SK2022066937

Bankové spojenie: Všeobecná úverová banka
SWIFT/BIC: SUBASKBX
IBAN: SK11 0200 0000 3500 0470 0012
IČO: 0031364501
DIČ: 2020480121
IČ DPH: SK2020480121

Zápis v Obchodnom registri
súdu: Bratislava I
Oddiel: Sro
Vložka č.: 37618/B

Súpis Diela

Poznámky k uskutočnenému plneniu

Okresného

Objednávateľ týmto odsúhlasuje a potvrdzuje vyššie uvedený súpis plnenia uskutočneného na základe Zmluvy o dielo č.

4158/2018/5400/072
Objednávateľ:
Železnice Slovenskej republiky, Bratislava v skrátenej forme “ŽSR“
dňa:
Meno a funkcia a podpis oprávnenej osoby:
Telefón

Fax

E-mail

Príloha č. 5 – Zoznam priamych subdodávateľov - NEAPLIKUJE SA

