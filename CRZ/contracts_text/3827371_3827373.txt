ZMLUVA O POSKYTOVANÍ SERVISNÝCH SLUŽIEB A
PODPORY INFORMAČNÉHO SYSTÉMU APLIKAČNÉHO
PROGRAMOVÉHO VYBAVENIA

WBI s.r.o.
Žižkova 42
811 02 Bratislava
Kancelária: Pluhová 50/A
831 03 Bratislava
T: +421 2 4341 0285
E: info@wbi.sk
W: www.wbi.sk

WBI Systems a.s.

Vyskočilova
1461/2a, 140 00

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

ZMLUVA O POSKYTOVANÍ SERVISNÝCH SLUŽIEB A
PODPORY INFORMAČNÉHO SYSTÉMU APLIKAČNÉHO
PROGRAMOVÉHO VYBAVENIA (APV)
uzavretá v zmysle §269 ods. 2 Obchodného zákonníka č.513/1991 Zb.
v znení neskorších predpisov

1

Zmluvné strany
Zmluvná strana:
sídlo:
adresa kancelárií:

WBI, s.r.o.
Žižkova 42, 811 02 Bratislava
Pluhová 50/A, 831 03 Bratislava
ČSA 24, 975 01 Banská Bystrica
Letná 27, 040 01 Košice

v zastúpení:
IČO:
IČ DPH:

Ing. Dita Sirotová, PhD. – konateľ
35 685 018
SK2020339431

bankové spojenie:
Výpis z Obchodného registra Okresného súdu Bratislava I,
Oddiel Sro, Vložka číslo 10512/B
(ďalej Poskytovateľ)

Zmluvná strana:
sídlo:
v zastúpení:

Slovenské národné divadlo
Pribinova 17, 819 01 Bratislava
Vladimír Antala – generálny riaditeľ
Henrieta Borowiecka – riaditeľka Centra marketingu

IČO:
IČ DPH:

00 164 763
SK2020829954

bankové spojenie:
(ďalej Zákazník)
(pre účely tejto Zmluvy sa Poskytovateľ a Zákazník označujú spoločne aj ako „Zmluvné strany“
alebo jednotlivo ako „Zmluvná strana“)

ZMLUVA o poskytovaní servisných služieb a podpory informačného
systému aplikačného programového vybavenia (APV)

2

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

2

Predmet zmluvy

2.1. Poskytovateľ sa zaväzuje poskytovať Zákazníkovi služby údržby a rozvoja v rozsahu
určenom touto zmluvou pre nasledovné aplikačné programové vybavenie (ďalej oblasti
servisu):

 Microsoft Dynamics CRM – v komunikácii označovaný: CRM
2.2. Predmetom zmluvy sú tiež ustanovenia a podmienky, ktoré nie sú súčasťou doteraz
podpísaných zmlúv medzi Poskytovateľom a Zákazníkom.
2.3. Aplikačným programovým vybavením (ďalej APV) sa pre účely tejto zmluvy rozumie:

 Súbor modulov systému Microsoft Dynamics CRM 4.0

3

Plnenie predmetu zmluvy

3.1. Dodávka služieb bude realizovaná prostredníctvom vzdialeného pripojenia a konzultácií so
Zákazníkom, v prípade potreby a po predchádzajúcom súhlase Zákazníka spojená s
osobnou konzultáciou u Zákazníka. Podmienkou poskytovania služby prostredníctvom
vzdialeného prístupu je technické zabezpečenie funkčnosti vzdialeného pripojenia zo strany
Zákazníka.
3.2. Miestom poskytnutia služieb v prípade osobnej konzultácie sú priestory Zákazníka, prípadne
iné priestory zabezpečené na náklady Zákazníka.
3.3. Pre poskytovanie servisného zásahu podľa stupňa závažnosti si Zmluvné strany dohodli tieto
typy priorít požiadaviek:
a) Havarijná
APV nie je použiteľné vo svojich základných funkciách, vyskytuje sa funkčná chyba
znemožňujúca činnosť APV alebo zmena externého alebo interného prostredia spôsobuje
nepoužiteľnosť APV vo svojich základných funkciách. Tento stav môže ohroziť
podnikateľskú alebo obchodnú činnosť Zákazníka alebo jeho povinnosti vyplývajúce zo
zákona v časovom horizonte do jedného týždňa.
b) Urgentná
Činnosť APV je vo svojich funkciách degradovaná alebo zmena externého alebo
interného prostredia vyžaduje zmenu pôvodnej funkčnosti APV tak, že tento stav môže
ohroziť
podnikateľskú alebo obchodnú činnosť Zákazníka alebo jeho povinnosti
vyplývajúce zo zákona v časovom horizonte jedného týždňa až jedného mesiaca.
c) Štandardná
Chyby APV do určitej miery komplikujú využitie APV alebo neumožňujúce ich
plnohodnotné využitie alebo zmena externého alebo interného prostredia vyžaduje zmenu
pôvodnej funkčnosti APV, ktorá však nemôže ohroziť podnikateľskú či obchodnú činnosť
Zákazníka alebo jeho povinnosti vyplývajúce zo zákona.
3.4. Typ priority určuje pri zadávaní servisnej požiadavky Zákazník, v prípade nesúhlasu s typom
zo strany Poskytovateľa musí prísť pred začatím riešenia servisnej požiadavky k písomnej
dohode o určení priorít. V prípade, že Zákazník nereaguje na výzvu o zmene typu priority,
ZMLUVA o poskytovaní servisných služieb a podpory informačného
systému aplikačného programového vybavenia (APV)

3

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

bude zo strany Poskytovateľa v týždňových intervaloch vyzvaný na odsúhlasenie. V prípade,
že ani po tretej výzve Zákazník preukázateľne neprejaví vôľu dohodnúť sa, považuje
Poskytovateľ takúto servisnú zákazku za stornovanú. Pri stornovaní servisnej zákazky
nevznikajú Zákazníkovi voči Poskytovateľovi žiadne práva ani nároky.
3.5. Pre poskytovanie servisného zásahu podľa typu zásahu si Zmluvné strany dohodli tieto typy
práce na požiadavkách:
a) Servis
V tomto type prác sú zahrnuté nasledovné práce:

 Oprava chýb v údajoch spôsobených Zákazníkom
 Kontrola funkčnosti
 Celková kontrola aplikácie z pohľadu jej bezpečnosti (kapacita disku, optimalizácia
a správa aplikácie)

 Konzultácie k používaniu alebo rozvoju APV (telefonickou formou alebo priamo
u Zákazníka)










Školenia
Nasadenie servisných patchov do aplikácie
Nastavenie užívateľských parametrov
Dopracovanie funkčnosti v súlade s platnými legislatívnymi zmenami
Kontrola údajov a oprava chýb, ktorých pôvod nie je možné jednoznačne identifikovať
Nastavenie funkčnosti, oprava chýb po výpadku elektrickej energie u Zákazníka
Reštartovanie aplikácie
Technické zásahy

b) Rozvoj
V tomto type prác sú zahrnuté nasledovné práce:

 Tvorba a úprava tlačových zostáv a elektronických formulárov podľa zadania
Zákazníka

 Tvorba a úprava programových objektov podľa zadania Zákazníka
 Implementácia dodatočne dokúpených modulov a funkčností
c) Reklamácia
V tomto type prác sú zahrnuté nasledovné práce:

 Chybná funkcionalita aplikačných programov
 Chyby v zápise údajov do databázy alebo strata údajov zavinených chybnou
funkcionalitou APV

 Reklamácia diela, na ktorú sa vzťahuje zmluva o dielo na implementáciu APV, resp.
servisných a rozvojových zákaziek spracovaných v rámci tejto zmluvy
d) Hot-line
V tomto type prác sú zahrnuté nasledovné práce:

 Rýchla telefonická podpora, ktorá je poskytovaná Zákazníkovi na jeho zavolanie bez
nutnosti predchádzajúceho vytvárania servisnej zákazky zo strany Zákazníka
ZMLUVA o poskytovaní servisných služieb a podpory informačného
systému aplikačného programového vybavenia (APV)

4

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

 Metodické usmernenie pracovníka Zákazníka pri práci s APV
 Odpovede na individuálne požiadavky, ktoré nevyžadujú dlhšiu prípravu konzultanta
Poskytovateľa
3.6. Typ práce určuje pri zadávaní servisnej požiadavky Zákazník, pričom sa zaväzuje, že bude
dodržiavať typy prác požiadaviek podľa bodu 3.5. tejto zmluvy. V prípade nesúhlasu s typom
práce zo strany Poskytovateľa musí prísť pred začatím riešenia servisnej požiadavky
k písomnej dohode Zmluvných strán o určení typu práce, pričom táto môže byť zaslaná aj
elektronicky (e-mail). V prípade, že Zákazník nereaguje na výzvu o zmene typu práce, bude
zo strany Poskytovateľa v týždňových intervaloch vyzvaný na odsúhlasenie. V prípade, že
ani po tretej výzve Zákazník preukázateľne neprejav vôľu dohodnúť sa považuje
Poskytovateľ takúto servisnú zákazku za stornovanú. Pri stornovaní servisnej zákazky
nevznikajú Zákazníkovi voči Poskytovateľovi, ako ani Poskytovateľovi voči Zákazníkovi
žiadne práva ani nároky.
3.7. Reklamácia riešenia požiadaviek
Touto formou uplatňuje Zákazník reklamáciu riešenia predchádzajúcej požiadavky. Pri
zadávaní servisnej požiadavky typu reklamácia Zákazník zreteľne označí ID pôvodnej
reklamovanej požiadavky. Reklamácie riešenia požiadavky sú vybavované s rovnakou
prioritou ako reklamovaná požiadavka.
Reklamácia chyby predmetu servisu musí byť vždy uplatnená písomne (primárne Help-Desk,
ak nie je dostupný, tak e-mail).
Reklamácia chyby štandardu APV, bude automaticky nahlásená pracovníkmi Poskytovateľa
na Help-Desk spoločnosti Microsoft na riešenie o čom bude Zákazník informovaný
príslušným pracovníkom Poskytovateľa a až do vyjadrenia resp. poskytnutia opravného
patche k APV spoločnosťou Microsoft nebude takáto požiadavka zo strany Poskytovateľa
riešená, pokiaľ sa Poskytovateľ a Zákazník nedohodnú inak.
Čas strávený spoločnosťou Microsoft na vyjadrenie resp. poskytnutie opravného patche
k APV sa nezapočítava do času Poskytovateľa potrebného na odstránenie chyby
v závislosti od stupňa závažnosti uvedeného v bode 3.3. tejto zmluvy. Microsoft má podľa
definovanej priority zadanej požiadavky definovaný iba reakčný čas pre začatie prác na
danej požiadavke, nie je definovaný termín vyriešenia, či zaslania konečného stanoviska.
Čas odozvy je do 48 hodín počas obvyklej pracovnej doby. V prípade integrácií na externé
systémy sa tiež nezapočítava do času čas externého dodávateľa na poskytnutie súčinnosti.
Do času na odstránenie reklamácie alebo štandardnej chyby APV pre Poskytovateľa sa
nezapočítava čas na odstránenia chyby spoločnosťou Microsoft.
V prípade výskytu chyby štandardu APV alebo reklamácie APV so stupňom závažnosti
Havarijná, bude takáto chyba riešená spoločnosťou Poskytovateľa na základe vzájomnej
dohody Poskytovateľa a Zákazníka.
Za oprávnenú reklamáciu sa považuje nesprávny import údajov. Za kvalitu a správnosť
údajov zodpovedá Zákazník.
Poskytovateľ nezodpovedá za škody, ušlý zisk alebo akékoľvek iné ujmy, ktoré Zákazníkovi
vznikli poskytnutím chybných vstupných údajov zo strany Zákazníka pri ich spracovaní

ZMLUVA o poskytovaní servisných služieb a podpory informačného
systému aplikačného programového vybavenia (APV)

5

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

Poskytovateľom ako aj za následné škody, ktoré vzniknú poskytnutím týchto chybných
údajov Zákazníkom alebo za škody, ktoré Zákazníkovi vznikli v prípade, ak pokračoval
v ďalšom používaní diela pri jeho zrejmých nedostatkoch, o ktorých dopredu vedel, bol na ne
upozornený Poskytovateľom alebo ich mohol predvídať.
3.8. Forma poskytovania servisu:
Poskytovateľ sa zaväzuje poskytovať servis APV nasledujúcou formou:
a)
b)
c)
d)

4

Telefonická konzultácia k používaniu APV
Osobná návšteva v priestoroch Zákazníka
Konzultácia, školenie v priestoroch Poskytovateľa
Programové úpravy a servis uskutočnený prostredníctvom vzdialeného pripojenia na
server Zákazníka

Čas a miesto plnenia predmetu zmluvy

4.1. Poskytovateľ sa zaväzuje zahájiť servisné práce v závislosti od charakteru požiadavky podľa
definícií v článku 3., bod 3.3, v reakčných dobách podľa nasledujúcej tabuľky. Doba od
potvrdenia doručenia požiadavky Zákazníka do zahájenia servisných prác Poskytovateľom
sa pre účely tejto zmluvy bude označovať ako Doba odozvy.
Priorita požiadavky

Doba odozvy do:

Doba vyriešenia alebo poskytnutia
náhradného riešenia do:

Havarijná

4 hodín

16 hodín = 2 prac. dni

Urgentná

8 hodín

24 hodín = 3 prac. dni

Štandardná

80 hodín = 10 prac. dní

160 hodín = 20 prac. dní

4.2. Poskytovateľ garantuje dobu odozvy na požiadavku Zákazníka na telefonickú konzultáciu
do 8 hodín od potvrdenia prijatia takejto požiadavky pracovníkom technickej podpory
Poskytovateľa.
4.3. V prípade, že pri riešení servisnej požiadavky bude potrebná súčinnosť Zákazníka –
upresnenie požiadavky, zodpovedanie dodatočných otázok, testovanie správnosti dodaného
riešenia zákazníkom, akceptácia priloženej cenovej ponuky – čas, ktorý plynie nezávisle od
vôle Poskytovateľa, nebude zahrnutý do doby odozvy ani do Doby vyriešenia požiadavky
alebo dodania náhradného riešenia. V tomto prípade sa definované reakčné doby
automaticky predĺžia o dobu čakania na poskytnutie tejto súčinnosti.
4.4. Počas trvania tejto zmluvy Poskytovateľ sprístupní oprávneným osobám Zákazníka službu
Help-desk Poskytovateľa, telefonickú, e-mailovú a faxovú komunikáciu s pracovníkom
technickej podpory Poskytovateľa, ktorý zodpovedá za riešenie požiadaviek Zákazníka.
4.5. Služba Help-desk slúži pre elektronické zadávanie a evidenciu požiadaviek Zákazníka,
vrátane hlásení reklamácií. Poskytovateľ bude cez túto službu evidovať poskytnuté servisné
služby, vrátane popisu riešenia a počtu odpracovaných hodín na riešení jednotlivých
požiadaviek.
4.6. Poskytovateľ poskytuje služby v rozsahu tejto zmluvy v pracovné dni, pondelok až piatok,
v dobe od 08:00 hod. do 17:00 hod., s výnimkou štátnych sviatkov Slovenskej republiky a dní
ZMLUVA o poskytovaní servisných služieb a podpory informačného
systému aplikačného programového vybavenia (APV)

6

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

pracovného pokoja. V prípade, že po vzájomnej dohode budú poskytnuté služby mimo týchto
hodín, platia zvýšené sadzby v zmysle prílohy č.2 tejto zmluvy.
4.7. Dobou odozvy sa rozumie čas od nahlásenia požiadavky až do pridelenia požiadavky
pracovníkovi na riešenie. Dobou vyriešenia sa rozumie pracovná doba, ktorá uplynie od
prijatia požiadavky od oprávnenej osoby Zákazníka technickou podporou Poskytovateľa,
spôsobom podľa bodu 4.5, do odovzdania náhradného alebo finálneho riešenia požiadavky
Zákazníkovi. Do tohto času sa nezapočítava čas potrebný na odstávku produkčného
prostredia z dôvodu nasadenia úprav do produkčnej databázy, synchronizácie, kompilácie,
čas, ktorý uplynie po dobu vyjadrenia sa zákazníka, čas, kedy rieši požiadavku 3.strana
(Microsoft). Ak Poskytovateľ nedodá náhradné ale rovno finálne riešenie, potom čas
poskytnutia náhradného riešenia je rovnaký ako čas poskytnutia finálneho riešenia.
4.8. V prípade, že Poskytovateľ nedokáže zo závažných dôvodov vyriešiť požiadavku, je povinný
v stanovenom termíne poskytnúť náhradné riešenie. Za náhradné riešenie je považované
zabezpečenie funkčnosti a procesov iným spôsobom aj za dočasného použitia evidencie
v Office programoch ako Excel, Word, prípadne iných informačných prostriedkov.
4.9. V prípade havarijnej požiadavky, ak táto bola zistená mimo dohodnutého času poskytovania
servisných služieb, má Zákazník právo obrátiť sa so žiadosťou o jej vyriešenie formou SMS
správy v uvedenom poradí na týchto pracovníkov Poskytovateľa:
1. Business Productivity Lead:
2. Obchodná riaditeľka:
3. Výkonný riaditeľ:

Ing. Peter Gajdošech
Ing. Dita Sirotová, PhD.
Ing. Marian Pikna

t.č. +421 905 209 885
t č. +421 905 263 072
t.č. +421 905 225 207

4.10. Poskytovateľ vyvinie potrebné úsilie na vyriešenie požiadavky Zákazníka v najkratšom
možnom termíne.
4.11. Poskytovateľ nebude zodpovedať za oneskorenie riešenia alebo nevyriešenia prípadov
technickej podpory, pokiaľ toto bude zapríčinené neposkytnutím včasných potrebných
informácií alebo materiálov zo strany Zákazníka alebo neposkytnutím potrebnej súčinnosti
Zákazníka. Poskytovateľ špecifikuje rozsah potrebných informácií požadovaných od
Zákazníka a to pri nahlásení alebo potvrdení prijatia požiadavky na technickú podporu.

5

Cena a platobné podmienky

5.1. Cena za služby v rozsahu podľa tejto zmluvy je stanovená dohodou Zmluvných strán ako
pravidelne sa opakujúci mesačný paušálny poplatok podľa bodu 5.4 tohto článku Zmluvy.
Tieto poplatky za službu budú vyfakturované na základe faktúry vždy do 5.dňa bežného
zúčtovacieho obdobia. Za zúčtovacie obdobie sa pre účel tejto zmluvy stanovuje kalendárny
mesiac.
5.2. Paušálny poplatok obsahuje definované množstvo hodín. Prečerpanie definovaného
množstva hodín službou rozvoja APV, servisu APV alebo službou Hot-line je vyúčtované
faktúrou 1x mesačne do 15. dní po ukončení predmetného zúčtovacieho obdobia na základe
skutočne odpracovaných prečerpaných hodín podľa platného cenníka a len na základe
predchádzajúcej objednávky Zákazníka..

ZMLUVA o poskytovaní servisných služieb a podpory informačného
systému aplikačného programového vybavenia (APV)

7

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

5.3. V prípade nedočerpania služieb v rámci paušálu budú nedočerpané hodiny prenesené do
ďalšieho mesiaca v rámci kalendárneho roka. Nedočerpané hodiny k 31.12. zanikajú bez
akéhokoľvek nároku na prenos. Výnimku predstavujú presne definované programové úpravy,
ktorú budú dohodnuté do 15.12. v danom kalendárnom roku s viazanosťou na nevyčerpané
servisné hodiny a môžu byť realizované aj v nasledujúcom kalendárnom roku.
5.4. Cena paušálneho poplatku sa podľa pravidiel v tomto článku stanovuje nasledovne:
Služba

Prístup na Help-desk

Mesačný paušálny
poplatok

Typ služby

Povinná

Cena
100 € ročne / každá oprávnená osoba Zákazníka
podľa prílohy č.1
(platba mesačne vo výške 8,33 € / každá
oprávnená osoba Zákazníka)

Celkom 1 hod
služieb mesačne

1 x 59,50 = 59,50 €

5.5. Prvý paušálny poplatok bude fakturovaný za mesiac – január 2019. V rámci paušálu je
uplatnená zľava 15% z cenníkovej ceny služieb.
5.6. Do ceny predplatného paušálu sa nezahrňuje:
a) Platby za hromadné školenia vykonávané Poskytovateľom pre viacero Zákazníkov, pri
ktorých sú použité špeciálne denné sadzby.
5.7. Cena podľa tejto zmluvy, respektíve podľa cenníka je cenou konečnou a nie je možné ju
počas platnosti tejto Zmluvy jednostranne meniť alebo upravovať, bez podpísania dodatku k
zmluve.
5.8. Podkladom pre fakturáciu prečerpaného definovaného množstva hodín bude zoznam prác,
ktoré boli vopred objednané zo strany Zákazníka a ktoré boli následne riadne poskytnuté zo
strany Poskytovateľa, a ktorý bude e-mailom posielaný mesačne do 8. pracovného dňa po
mesiaci, za ktorý sa robí fakturácia. Zákazník má 5 pracovných dní na odsúhlasenie,
prípadne rozporovanie uvedeného zoznamu prác. Ak do 5. pracovných dní Zákazník
nereaguje považujú Zmluvné strany zoznam prác za odsúhlasený a Zákazníkovi bude
vystavená faktúra. Po tomto termíne už nemá Zákazník právo rozporovať vykázané hodiny.
5.9. Súčasťou ceny v zmysle bodu 5.2 budú aj cestovné náklady, strata času na ceste podľa
platného cenníka (Príloha č.2) v prípade, že boli vopred odsúhlasené. Poskytovateľ sa
zaväzuje, v prípade potreby poskytnutia služby – osobnej konzultácie v mieste sídla alebo na
mieste určenom zo strany Zákazníka vyslať zamestnanca Poskytovateľa z
príslušnej kancelárie uvedenej v záhlaví tejto Zmluvy, ktorá je v danom mieste sídla
Zákazníka alebo miesta určenom Zákazníkom. V prípade nedania súhlasu zo strany
Zákazníka na vyslanie zamestnanca Poskytovateľa z kancelárie so sídlom v inom meste má
Poskytovateľ nárok na cestovné náklady, stratu času len v rámci mesta.
5.10. V prípade, že na strane zákazníka nebude pri riešení servisnej zákazky poskytnutá odozva
v dĺžke trvania viac ako 30 dní od žiadosti o jej poskytnutie, má poskytovateľ právo takúto
požiadavku uzavrieť.

ZMLUVA o poskytovaní servisných služieb a podpory informačného
systému aplikačného programového vybavenia (APV)

8

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

5.11. Lehota splatnosti daňového dokladu je 30 dní odo dňa vystavenia. K fakturovaným cenám
bude pripočítané DPH v zmysle platnej legislatívy.
5.12. Najmenšia časová jednotka pre fakturáciu je každá začatá štvrťhodina.
5.13. V prípade, že Zákazník má voči Poskytovateľovi záväzky po splatnosti s dobou dlhšou ako
60 dní, vyhradzuje si Poskytovateľ právo pristúpiť k neposkytnutiu služieb podľa článkov 2
a 3 tejto zmluvy. Neposkytnutie služby Poskytovateľom sa v tomto prípade nepovažuje
za porušenie zmluvy zo strany Poskytovateľa.
5.14. Ak sa Zákazník dostane do omeškania s úhradou faktúry je Poskytovateľ oprávnený od
Zákazníka požadovať zo sumy s úhradou ktorej je v omeškaní, zaplatenie úrokov z
omeškania za obdobie omeškania vo výške 0,05% denne.
5.15. V prípade, ak je Poskytovateľ v omeškaní s poskytnutím služby podľa lehôt vyplývajúcich
z tejto Zmluvy, je oprávnený Zákazník vyžadovať zaplatenie zmluvnej pokuty za každý deň
omeškania vo výške 0,05% z definovanej hodnoty neskoro poskytnutej služby, a to za každý
aj začatý deň omeškania, maximálne však do výšky hodnoty objednanej a neposkytnutej
služby. Zaplatením alebo uplatnením zmluvnej pokuty nie je dotknutý nárok na náhradu
škody presahujúci výšku zmluvnej pokuty.
5.16. Platobná povinnosť Zákazníka sa považuje za splnenú v deň, kedy bude z jeho bankového
účtu poukázaná príslušná platba, za predpokladu, že bude platba pripísaná na účet
Poskytovateľa najneskôr do troch pracovných dní odo dňa poukázania platby Zákazníkom.

6

Hlásenie požiadavky zákazníkom

6.1. Pre zadávanie požiadaviek sa Zákazník zaväzuje používať nasledujúce spôsoby
komunikácie:
a) https://portal.wbi.sk/externe/zakaznici/support
b)
e-mail: hotline@wbi.sk
c)
Hot-line mobil: +421 905 784 997
6.2. Poskytovateľ si vyhradzuje právo zmeniť kontaktné údaje. Na takúto zmenu bude Zákazník
vopred písomne upozornený.
6.3. Zadávať požiadavky na servisné práce a využívať služby Hot-line sú oprávnené len
Oprávnené osoby Zákazníka, špecifikované v prílohe č. 1 tejto zmluvy.
6.4. Zmena Oprávnených osôb musí byť písomne dohodnutá oboma stranami.
6.5. Za účelom lepšej komunikácie sa Zmluvné strany dohodli na tom, že je potrebné určiť
primárne kontaktné osoby, ktorými sú:
■ za Zákazníka: Anna Mináriková
■ za Poskytovateľa:

Katarína Kujanová

6.6. Zmluvné strany sa v prípade riešenia mimoriadnej situácie môžu dohodnúť na pravidelných
alebo mimoriadnych stretnutiach. Termín schôdzky si Zmluvné strany vždy odsúhlasia 7 dní
vopred.

ZMLUVA o poskytovaní servisných služieb a podpory informačného
systému aplikačného programového vybavenia (APV)

9

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

6.7. Kontaktná osoba Zákazníka využije možnosť priameho zadania požiadavky na službu „servis
APV“ kontaktnej osobe Poskytovateľa až v prípade, že doba odozvy na štandardne zadanú
požiadavku spôsobom podľa bodu 6.1., bude dlhšia, aká je stanovená v článku 4. bod 4.1.
Toto sa netýka požiadavky na službu „rozvoj APV“.

7

Akceptácia a eskalačné konanie

7.1. Dodanie servisnej zákazky je bezodkladne oznámené e-mailom Zákazníkovi, v prípade
Havarijnej požiadavky aj telefonicky. V oznámení sa nachádza klasifikácia servisného
zásahu, popis priebehu servisného zásahu, meno riešiteľa, počet hodín strávených na
riešení.
7.2. V prípade, že Zákazník nevykoná akceptáciu alebo neuplatní relevantné námietky do 5
pracovných dní, znamená to, že akceptácia bola vykonaná a Poskytovateľ si môže uplatniť
z toho vyplývajúce nároky.
7.3. Poskytovateľ je povinný 5 pracovných dní po prevzatí súpisu nedostatkov, uvedené
nedostatky odstrániť, prípadne v spolupráci so zodpovednými pracovníkmi Zákazníka
dohodnúť riešenie akceptovateľné oboma Zmluvnými stranami. Zákazník je povinný k tomuto
účelu zabezpečiť súčinnosť svojich zodpovedných pracovníkov.
7.4. V prípade, že nedôjde k dohode Zmluvných strán ani po rokovaní ich primárnych
kontaktných osôb k riešeniu problému vzniknutého medzi nimi v rámci plnenia záväzkov
z tejto zmluvy, bude problém postúpený bez zbytočného odkladu eskalačným autoritám za
každú Zmluvnú stranu na ich rozhodnutie.
7.5. Eskalačnými autoritami pre účely tejto Zmluvy sú:
■ Za Poskytovateľa:

Peter Gajdošech, Business Productivity Lead

■ Za Zákazníka: Henrieta Borowiecka, riaditeľka Centra marketingu
Eskalačné autority budú eskalovaný problém riešiť vzájomnou dohodu a o výsledku dohody
budú informovať primárne kontaktné osoby. Takéto rozhodnutie je konečné a obe strany
vynaložia všetko úsilie, aby dospeli k dohode.
7.6. V prípade, že eskalačné konanie nebude viesť k dohode, ďalší postup bude definovaný
v zmysle platných ustanovení obch. zák. č.513/1991 Zb. pre daný prípad.

8

Práva a povinnosti Zmluvných strán

8.1. Zákazník vymenuje pred podpisom tejto zmluvy Vedúcu oprávnenú osobu, ktorá bude
zodpovedná za koordináciu požiadaviek jednotlivých oprávnených osôb v rámci
poskytovania servisnej podpory APV.
8.2. Zákazník umožní pracovníkom Poskytovateľa prístup k APV u Zákazníka, poskytne
pracovníkom Poskytovateľa potrebný pracovný priestor, prístup k zásuvke 230V a prístup
k internetu.
8.3. Zákazník je povinný vytvárať zálohy databázy minimálne raz za 1 pracovný deň a archivovať
ich minimálne po dobu jedného mesiaca, alebo postupovať v rámci schválenej firemnej
smernice o archivácií údajov. Ak Zákazník poruší túto povinnosť, nesie plnú zodpovednosť
ZMLUVA o poskytovaní servisných služieb a podpory informačného
systému aplikačného programového vybavenia (APV)

10

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

za prípadnú škodu spôsobenú stratou alebo poškodením údajov. Zálohovať sa bude SQL
databáza MSCRM_CONFIG a SND_MSCRM.
8.4. V prípade požiadavky Poskytovateľa a na základe vzájomnej dohody sa Zákazník zúčastní
seminárov a marketingových akcií Poskytovateľa, čím bude slúžiť ako aktívna referencia pre
informovanie perspektívnych klientov. Poskytovateľ sa zaväzuje bezodplatne poskytnúť
všetky informácie súvisiace ako aj zaučiť Vedúcu oprávnenú osobu, a to aj v prípade jej
zmeny na používanie a v súvislosti s používaním akéhokoľvek systému súvisiaceho
s poskytovaním služby podľa tejto Zmluvy,
8.5. Zmluvné strany sa zaväzujú vzájomne spolupracovať a poskytovať si všetky informácie
potrebné pre riadne plnenie svojich záväzkov vyplývajúcich z tejto zmluvy. Zmluvné strany
sú povinné informovať druhú Zmluvnú stranu o všetkých skutočnostiach, ktoré sú, alebo
môžu byť dôležité pre riadne plnenie tejto zmluvy.
8.6. Poskytovateľ je oprávnený vykonávať práce aj prostredníctvom tretích osôb, za dielo však
zodpovedá, ako keby dielo vykonával sám.
8.7. Poskytovateľ sa zaväzuje postupovať pri plnení tejto zmluvy riadne a načas, s odbornou
starostlivosťou a dôslednosťou, podľa svojich najlepších schopností, na základe najlepších
profesionálnych štandardov a v súlade s obvyklými zvyklosťami v oblasti bezpečnosti
informačných systémov a v súlade s podmienkami tejto zmluvy.
8.8. Ak Poskytovateľ zistí, že predmet servisnej zákazky nemôže z rôznych príčin splniť, alebo
jeho plnenie je ohrozené, je povinný obratom o tom informovať Zákazníka. Poskytovateľ nie
je v omeškaní ak bol termín plnenia servisnej zákazky po obojstrannej dohode Zmluvných
strán posunutý.
8.9. Zákazník a ani Vedúca oprávnená osoba nezodpovedá za škodu a Zákazník a ani Vedúca
oprávnená osoba je oprávnená neuhradiť náklady Poskytovateľa vzniknuté s poskytnutím
servisu alebo reklamácie, v prípade, ak nebola o skutočnosti, ktorá má za následok vznik
škody alebo náklady Poskytovateľom riadne a preukázateľné poučená a oboznámená.

9

Záruka a zodpovednosť

9.1. Poskytovateľ sa zaväzuje na vlastné náklady odstrániť chyby funkčnosti APV a také chyby,
ktoré boli spôsobené pracovníkmi Poskytovateľa, po dobu 12 mesiacov od odovzdania APV
alebo výsledkov činnosti pracovníkov Poskytovateľa.
9.2. Poskytovateľ nezodpovedá za škody vzniknuté nesprávnym používaním APV.
9.3. Poskytovateľ nezodpovedá za chyby, pokiaľ APV bol upravovaný treťou stranou (okrem
subdodávateľa zo strany poskytovateľa) a/alebo Zákazníkom alebo boli na ňom vykonané
neautorizované práce a zmeny.
9.4. Pri žiadosti o novú rozvojovú požiadavku podľa článku 4. sa Poskytovateľ zaväzuje
vyhotoviť cenovú kalkuláciu do 1 týždňa. Platnosť cenovej ponuky je 30 dní. Ak Zákazník
nebude do tejto doby na cenovú ponuku reflektovať servisná zákazka bude automaticky
stornovaná.

ZMLUVA o poskytovaní servisných služieb a podpory informačného
systému aplikačného programového vybavenia (APV)

11

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

9.5. V prípade, ak počas prác na servisnej zákazke vznikne povinnosť vykonať práce naviac, určí
sa ich rozsah a cena na základe dohody Zmluvných strán, pričom Poskytovateľ predloží
cenový návrh na nadpráce, na ktoré sa vytvorí samostatná servisná zákazka.

10 Ochrana informácií
10.1. Poskytovateľ sa zaväzuje zaobchádzať s informáciami získanými od Zákazníka ako
s informáciami dôvernými a zabezpečiť ich ochranu pred tretími osobami minimálne v takom
rozsahu, ako chráni vlastné dôverné informácie podobnej povahy a dôležitosti (ktoré však
nebudú v menšom rozsahu a kvalite, ako je rozumné a obvyklé). Poskytovateľ nie je
oprávnený informácie uvedené v tejto zmluve poskytnúť tretím osobám bez
predchádzajúceho písomného súhlasu Zákazníka.
10.2. Právo užívať, poskytovať a sprístupniť dôverné informácie majú Zmluvné strany len v
rozsahu a za podmienok nevyhnutných pre riadne plnenie práv a povinností vyplývajúcich
z tejto zmluvy.
10.3. Poskytovateľ sa zaväzuje zabezpečiť, aby jeho zamestnanci striktne dodržiavali všeobecne
záväzné právne predpisy týkajúce sa poskytnutých informácií, teda najmä zákon č. 18/2018
Z. z. o ochrane osobných údajov a o zmene a doplnení niektorých zákonov, ako aj v súlade
a Nariadenie Európskeho parlamentu a Rady (EÚ) 2016/679 o ochrane fyzických osôb pri
spracúvaní osobných údajov a o voľnom pohybe takýchto údajov, ktorým sa zrušuje
smernica 95/46/ES (všeobecné nariadenie o ochrane údajov, ďalej len „Nariadenie GDPR“),
ako aj interné pravidlá platné u Zákazníka a obvyklé pri ochrane dát a informácii pri práci
s dátami Zákazníka, ktorých bol Poskytovateľ preukázateľne písomne informovaný
v dostatočnom časovom predstihu.
10.4. Zákazník týmto poveruje Poskytovateľa, aby v rozsahu nevyhnutnom na plnenie tejto zmluvy
spracúvala akékoľvek osobné údaje spracúvané v jej informačných systémoch. Spracúvanie
týchto údajov môže byť uskutočňované výlučne za účelom plnenia podľa tejto zmluvy,
pričom okrem zákonných povinností vzťahujúcich sa na spracúvanie osobných údajov, sa
plne aplikujú povinnosti zachovávania mlčanlivosti podľa tohto článku tejto zmluvy.
Poskytovateľ je oprávnený spracúvať osobné údaje len počas realizácie podľa tejto zmluvy a
okamžite po jej ukončení akékoľvek osobné údaje, ktoré v tejto súvislosti spracúvala
bezodkladne zlikvidovať. Poskytovateľ sa zaväzuje dodržiavať mlčanlivosť v zmysle Zákona
o ochrane osobných údajov č. 18/2018 v znení neskorších predpisov.

11 Trvanie zmluvy
11.1. Zmluva sa uzatvára na dobu určitú do 31.12.2019.
11.2. Zmluvné strany môžu ukončiť túto zmluvu písomnou dohodou ku dňu, ktorý bude v takejto
dohode určený.
11.3. Každá zo Zmluvných strán môže zmluvu písomne vypovedať bez uvedenia dôvodu s tým, že
výpovedná lehota je dvojmesačná a začína plynúť prvým dňom kalendárneho mesiaca,
nasledujúceho po doručení písomnej výpovede druhej Zmluvnej strane.

ZMLUVA o poskytovaní servisných služieb a podpory informačného
systému aplikačného programového vybavenia (APV)

12

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

11.4. Poskytovateľ je oprávnený odstúpiť od zmluvy v prípade, že Zákazník sa dostane do
omeškania po dobu viac ako 60 dní so zaplatením finančného záväzku voči Poskytovateľovi.
11.5. Zákazník je oprávnený odstúpiť od zmluvy v prípade, že Poskytovateľ sa z dôvodu na strane
Poskytovateľa dostane do omeškania po dobu viac ako 60 dní so splnením záväzku podľa
tejto zmluvy. Odstúpením od zmluvy podľa tohto bodu zmluvy nie je dotknutý nárok na
náhradu škody, a/alebo zmluvnú pokutu podľa tejto Zmluvy.

12 Záverečné ustanovenia
12.1. Táto zmluva nadobúda platnosť dňom jej podpísania obidvomi Zmluvnými stranami
a účinnosť dňom nasledujúcim po dni jej zverejnenia v centrálnom registri zmlúv podľa § 47a
zák. č. 211/2000 Z.z. o slobodnom prístupe k informáciam, nie však skôr ako 01.01.2019.
12.2. Táto zmluva je vyhotovená v dvoch rovnopisoch, pre každú Zmluvnú stranu po jednom
vyhotovení.
12.3. Túto zmluvu možno zmeniť alebo dopĺňať len na základe dohody oboch Zmluvných strán,
ktorá bude mať formu písomného dodatku, podpísaného oprávnenými zástupcami oboch
Zmluvných strán.
12.4. Zmena identifikačných údajov spoločností zapisovaných do obchodného registra (napr. sídla,
zástupcu), ako aj číslo účtu, zmeny útvaru zodpovedného za uzatvorenie a plnenie zmluvy
alebo zmena kontaktných osôb sa nebudú považovať za zmeny vyžadujúce si uzavretie
dodatku k tejto zmluve. Zmluvná strana je povinná zmeny týchto údajov – v závislosti
od okolností prípadu – oznámiť druhej Zmluvnej strane bez zbytočného odkladu písomne,
najneskôr však 10 dní pred prijatím zmeny, alebo do 10 dní po vzniku účinnosti zmeny
(registrácia).
12.5. Právne vzťahy výslovne touto zmluvou neupravené sa riadia príslušnými ustanoveniami
Obchodného zákonníka Slovenskej republiky, ako aj ostatnými všeobecne záväznými
právnymi predpismi Slovenskej republiky.
12.6. Táto zmluva a zmluvné vzťahy, ktoré na jej základe vznikajú sa budú riadiť vo všetkých
bodoch slovenským právom.
12.7. Obe strany sa dohodli na vynaložení maximálneho úsilia pri riešení akýchkoľvek možných
sporov, ktoré môžu vzniknúť pri tejto zmluve, priateľským rokovaním. Ak takéto rokovanie je
považované stranami za neúspešné, spor potom bude riešený súdnou cestou v zmysle
Obch. zák. č.513/1991 Zb. a slovenského práva.
12.8. V prípade vypovedania tejto zmluvy nemá Zákazník nárok na vrátenie akýchkoľvek
poplatkov, ktoré boli k tomuto termínu uhradené.
12.9. Zmluvné strany výslovne prehlasujú, že si túto zmluvu prečítali, bola spísaná podľa ich
skutočnej a slobodnej vôle, jej obsahu porozumeli a na znak súhlasu s ňou oprávnení
zástupcovia Zmluvných strán pripájajú svoje vlastnoručné podpisy.
12.10. Neoddeliteľnou súčasťou zmluvy sú nasledovné prílohy:
Príloha č. 1.: Oprávnené osoby Zákazníka

ZMLUVA o poskytovaní servisných služieb a podpory informačného
systému aplikačného programového vybavenia (APV)

13

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

Príloha č. 2.: Platný cenník pre poskytovanie služieb

ZMLUVA o poskytovaní servisných služieb a podpory informačného
systému aplikačného programového vybavenia (APV)

14

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

V Bratislave dňa: ............................

V Bratislave dňa: ............................

Za Poskytovateľa

Za Zákazníka

__________________________

____________________

Ing. Dita Sirotová, PhD.
konateľka

Vladimír Antala
generálny riaditeľ

____________________
Henrieta Borowiecka
riaditeľka Centra marketingu

ZMLUVA o poskytovaní servisných služieb a podpory informačného
systému aplikačného programového vybavenia (APV)

15

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

Príloha č.1 Zmluvy o poskytovaní servisných služieb a podpory informačného
systému Microsoft Dynamics CRM – Oprávnené osoby Zákazníka

Oprávnená osoba určená na prvom mieste tohto zoznamu sa stanovuje ako Vedúca oprávnená
osoba.

Meno
Anna Mináriková

Telefón / Mobil
+421 2 204 72 272

E-mail
anna.minarikova@snd.sk

ZMLUVA o poskytovaní servisných služieb a podpory informačného
systému aplikačného programového vybavenia (APV)

16

WBI s.r.o.
Pluhová 50/A, 831 03 Bratislava
T: +421 2 4341 0285| E: info@wbi.sk | W: www.wbi.sk

Príloha č.2 Zmluvy o poskytovaní servisných služieb a podpory informačného
systému Microsoft Dynamics CRM - Cenník služieb

Služba

Sadzba podľa platného cenníka
poskytovateľa, ktorá je k dátumu zmluvy

Školenia, Analytické práce, Návrh
systému, Vývoj a testovanie, Konzultácie

70 € / hod

Práce projektového manažéra

80 € / hod

Údržba a podpora systému, Hot-line

70 € / hod

Parametrizácia systému, nastavenia, importy

70 € / hod

Tvorba výstupných zostáv, dohľad pri
nábehu systému, tvorba dokumentácie

70 € / hod

Strata času na ceste

35 € / hod

Cestovné náklady

0,4 € / km a prípadné ubytovanie podľa reálnej
ceny, max. však 50 € / noc

Cena služieb poskytovaných v pracovných dňoch mimo pracovnej doby poskytovateľa
s predchádzajúcim súhlasom Zákazníka bude navýšená o 50%.
V prípade potreby práce s predchádzajúcim súhlasom Zákazníka v dňoch pracovného pokoja –
víkendy a sviatky, bude štandardná cena poskytovaných služieb navýšená o 100%.

ZMLUVA o poskytovaní servisných služieb a podpory informačného
systému aplikačného programového vybavenia (APV)

17

WBI s.r.o.
Žižkova 42
811 02 Bratislava
Kancelária: Pluhová 50/A
831 03 Bratislava
T: +421 2 4341 0285
E: info@wbi.sk
W: www.wbi.sk

WBI Systems a.s.

Vyskočilova
1461/2a, 140 00

