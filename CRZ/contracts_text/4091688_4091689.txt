Zmluva o dielo
podľa § 536 a nasledovných príslušných ustanovení Obchodného zákonníka.
Čl. 1 Zmluvné strany
Univerzita Komenského v Bratislave
Sídlo:
Šafárikovo nám. 6, P.O. BOX 440, 814 99 Bratislava 1
Zastúpená:
prof. JUDr. Marek Števček, PhD.
IČO:
00397865
DIČ:
2020845332
IČ DPH:
SK2020845332
Univerzita Komenského v Bratislave Prírodovedecká fakulta
Sídlo:
Mlynská dolina, Ilkovičova 6, 842 15 Bratislava 4
Zastúpená:
prof. RNDr. Peter Fedor, PhD.
Právna forma:
Verejnoprávna inštitúcia zriadená zákonom č. 131/2002 Z.z. o vysokých
školách ako verejná vysoká škola
Pracovisko:
Katedra didaktiky prírodných vied, psychológie a pedagogiky
IČO:
00397865
DIČ:
2020845332
IČ DPH:
SK2020845332
Bankové spojenie:
IBAN:
SEPA STEP2/SWIFT/BIC:
TARGET2/SWIFT/BIC:
SWIFT/BIC:
(ďalej len „Nadobúdateľ”)

a
Obchodné meno:
so sídlom
v mene ktorej koná:
IČO:
IČ DPH:
DIČ:
Zapísaná:

ANASOFT APR, s.r.o.
Mlynská dolina 41, 81102 Bratislava
Ing. Stanislav Čekovský, CEO, štatutárny zástupca
31361552
SK2020345778
2020345778
v Obchodnom registri Okresného súdu Bratislava I, oddiel: Sro,
vložka č.: 6042/B

Bankové spojenie:
Číslo účtu IBAN:
(ďalej len „Zhotoviteľ ”)

-1-

Čl. 2 Predmet zmluvy:
2.1 Predmetom tejto zmluvy je záväzok Zhotoviteľa poskytnúť Nadobúdateľovi nasledujúce
služby:
- inštalácia OS linux + apache, mysql, php pre OJS
- update firmware servera - bios, hdd radič a pod.
- export db + web súborov OJS zo starého servera
- import db + web súborov OJS na nový server
- otestovanie funkčnosti Web servera a jeho odovzdanie do prevádzky..
2.2 Nadobúdateľ sa zaväzuje, že predmet zmluvy prevezme a uhradí zhotoviteľovi
dohodnutú cenu, podľa článku 4 tejto zmluvy.
2.3 Záväzok zhotoviteľa prevzatý touto zmluvou sa považuje za splnený kompletnou
dodávkou podľa tejto zmluvy.

Čl. 3 Čas plnenia a spôsob odovzdania diela
3.1 Zhotoviteľ sa zaväzuje vykonať práce v termíne do 31.7.2019. Dielo sa bude považovať
za ukončené potvrdením príslušného preberacieho protokolu.
3.2 Nadobúdateľ je povinný akceptovať posun termínu vyplývajúceho z tejto zmluvy, ak si
to bude vyžadovať situácia spôsobená skutočnosťami zavinenými nadobúdateľom.
3.3 V prípade, ak sa zhotoviteľ dostane do omeškania s plnením predmetu tejto zmluvy
alebo jej časti, a toto omeškanie nespôsobí nadobúdateľ, je nadobúdateľ oprávnený požadovať od
zhotoviteľa zaplatenie zmluvnej pokuty vo výške 0,04 % z hodnoty predmetu zmluvy, s ktorou je
zhotoviteľ v omeškaní a to za každý aj začatý deň omeškania. Zaplatením zmluvnej pokuty nie je
dotknutý nárok na úhradu skutočne vzniknutej škody.

Čl. 4 Dohoda o cene, spôsob a termíny úhrad
4.1 Cena za dodanie diela je zmluvnými stranami dohodnutá vo výške 4100 EUR bez DPH
(slovom štyritisícsto). Cena je konečná a je možné ju meniť len v prípade zmeny požiadaviek
nadobúdateľa. K cene prislúcha v zmysle platných právnych predpisov príslušná sadzba DPH. V čase
podpisu zmluvy bola sadzba DPH podľa platných zákonov 20%. Uvedená celková cena s DPH
podlieha prípadným zmenám sadzby DPH počas trvania zmluvného vzťahu.
4.2 Zhotoviteľ má právo fakturovať celú cenu dodávky bezprostredne po potvrdení
príslušného preberacieho protokolu oprávneným zástupcom nadobúdateľa.
4.3 Podkladom pre úhradu ceny dodávky bude faktúra – daňový doklad splatný 14 dní od
doručenia. Chybne vystavený, alebo neúplný doklad bude zhotoviteľovi bezodkladne vrátený a
lehota splatnosti bude prerušená až do doručenia opraveného daňového dokladu.
4.4 V prípade, ak sa nadobúdateľ dostane do omeškania s úhradou faktúry a toto omeškanie
nespôsobí zhotoviteľ, je zhotoviteľ oprávnený požadovať od nadobúdateľa úroky z omeškania vo
výške 0,04 % z hodnoty neuhradenej čiastky a to za každý aj začatý deň omeškania. Zaplatením
úrokov z omeškania nie je dotknutý nárok na úhradu skutočne vzniknutej škody.

-2-

Čl. 5 Záručné podmienky
5.1 Zhotoviteľ poskytuje záruku na plnenie podľa tejto zmluvy počas 3 rokov od odovzdania.
5.2 Zodpovednosť zo záruky nevzniká, ak nefunkčnosť plnenia bola spôsobená neodborným
zásahom zo strany nadobúdateľa, prípadne iným vplyvom, ktorý nebude možné klasifikovať ako
nedostatok spôsobený chybnou dodávkou.

Čl. 6 Ostatné dojednania
6.1 Zhotoviteľ zodpovedá za to, že predmet zmluvy bude mať vlastnosti dojednané v tejto
zmluve, bude odovzdaný v rozsahu predmetu zmluvy, v dohodnutom termíne a požadovanej
kvalite.
6.2 Nadobúdateľ sa zaväzuje poskytnúť potrebnú súčinnosť a zabezpečiť podmienky pre
splnenie dodávky.
6.3 Nadobúdateľ je povinný potvrdiť preberacie protokoly v ten istý deň po dokázateľnom
splnení dodávky, ku ktorej sa preberací protokol vzťahuje.

Čl. 7 Záverečné ustanovenia.
7.1 Táto zmluva nadobúda platnosť a účinnosť dňom podpísania oboch zúčastnených strán,
pričom platí dátum s neskorším dňom podpisu.
7.2 Obe strany súhlasia s celým jej obsahom, konštatujú, že jednotlivým bodom zmluvy
porozumeli, považujú ich za primerané a zaväzujú sa ich plniť.
7.3 Túto zmluvu je možné meniť a dopĺňať iba písomnými dodatkami, podpísanými
štatutárnymi zástupcami zmluvných strán.
7.4 Vzájomné vzťahy zmluvných strán neupravené touto zmluvou sa riadia príslušnými
ustanoveniami Obchodného zákonníka.
7.5 Táto zmluva je vyhotovená v štyroch exemplároch, z ktorých po ich podpísaní
nadobúdateľ a zhotoviteľ obdržia každý po dvoch vyhotoveniach.
7.6 Zmluvné stravy potvrdzujú, že táto zmluva zodpovedá ich skutočnej vôli a bola
uzatvorená slobodne a vážne.

-3-

V Bratislave

V Bratislave

Dátum:

Dátum:

______________________
Za Nadobúdateľa
prof. RNDr. Peter Fedor, PhD.
dekan fakulty

______________________
za Zhotoviteľa
ANASOFT APR, spol. s r.o.
Ing. Stanislav Čekovský, CEO

-4-

