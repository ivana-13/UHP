KÚPNA ZMLUVA
OVO2-2018/000019-014
uzatvorená podľa § 409 a nasl. zákona č. 513/1991 Zb. Obchodný zákonník
v znení neskorších predpisov (ďalej len „Obchodný zákonník“) a v súlade so zákonom č. 343/2015 Z. z.,
o verejnom obstarávaní a o zmene a doplnení niektorých zákonov
v znení neskorších predpisov (ďalej len „zákon o verejnom obstarávaní“)
(ďalej len „zmluva“)

Kupujúci:
Názov:

Článok I.
Zmluvné strany
Slovenská republika v zastúpení Ministerstva vnútra
Slovenskej republiky
Pribinova 2, 812 72 Bratislava, Slovenská republika
Ing. Jozef Čapuška, generálny riaditeľ sekcie
informatiky, telekomunikácií a bezpečnosti MV SR na
základe plnej moci č. p.: KM-OPS4-2018/001604-130
zo dňa 09. mája 2018
00151866
2020571520

Sídlo:
V zastúpení:

IČO:
DIČ:
Bankové spojenie:
Číslo účtu:
BIC/SWIFT kód:
Internetová adresa (URL):

www.minv.sk

(ďalej len „kupujúci“)
a
Predávajúci:
Názov:
Sídlo:
zastúpený:
IČO:
DIČ:
Bankové spojenie:
Číslo účtu:
SWIFT :
IBAN:
E-mail:
Tel.:
Fax:
Internetová adresa (URL):
Zapísaný v:

TEMPEST a.s.
Galvaniho 17B, 821 04 Bratislava
Ing. Roman Kriško
31326650
SK2020327716

info@tempest.sk
+421 2 502 67 111
+421 2 502 67 600
www.tempest.eu
Obchodnom registri Okresného súdu Bratislava I,
odd.: Sa, vložka č.: 3771/B

(ďalej len „predávajúci“)
(kupujúci a predávajúci ďalej len „Zmluvné strany“)

Článok II.
Úvodné ustanovenie

Predávajúci je úspešným uchádzačom verejného obstarávania na predmet zákazky "Sieťové HSM
moduly - 2" v rámci dynamického nákupného systému „IT zariadenia a spotrebný materiál“ (ďalej len
„Verejné obstarávanie“).

Článok III.
Predmet zmluvy
3.1.

3.2.

Predmetom tejto zmluvy je záväzok predávajúceho dodať kupujúcemu sieťové HSM moduly
vrátane poskytnutia súvisiacich služieb (ďalej len „tovar“), v súlade s prílohou č.1 zmluvy a záväzok
kupujúceho tovar prevziať a zaplatiť za neho predávajúcemu kúpnu cenu (ďalej len „predmet zmluvy“).
Predávajúci sa na základe tejto zmluvy a v rozsahu v nej vymedzenom zaväzuje dodať tovar a všetky
s ním súvisiace plnenia v súlade s vlastným návrhom plnenia, ktorý je uvedený v prílohe č. 2 tejto zmluvy.
V prípade, ak plnenie požadované kupujúcim v zmysle prílohy č. 1 tejto zmluvy nie je v celom rozsahu
zhodné s vlastným návrhom plnenia predávajúceho podľa prílohy č. 2, má kupujúci právo, v prípade, že je
to pre neho výhodnejšie, požadovať od predávajúceho dodanie plnenia podľa prílohy č. 1 tejto zmluvy.
Článok IV.
Dodacie podmienky

4.1.

Predávajúci sa zaväzuje dodať tovar v súlade s dohodnutými technickými a funkčnými charakteristikami,
platnými všeobecne záväznými právnymi predpismi SR, technickými normami a podmienkami tejto
zmluvy. Predávajúci sa zaväzuje súčasne s odovzdaním tovaru odovzdať kupujúcemu aj všetky doklady,
ktoré sa na dodaný tovar vzťahujú (ako napr. návod na použitie, informácie o manipulovaní a skladovaní).

4.2.

Predávajúci zabezpečí aj súvisiace služby spojené s dodaním tovaru na miesto dodania, s vyložením
v mieste dodania.

4.3.

Predávajúci sa zaväzuje odovzdať tovar Kupujúcemu v lehote do 40 dní odo dňa nadobudnutia účinnosti
zmluvy v čase od 8:00 hod. do 15:00 hod. Dodanie tovaru do miesta dodania, vyloženie tovaru v mieste
dodania.

4.4.

Miesto dodania je uvedené v Prílohe č. 1 tejto zmluvy.

4.5.

Dodanie tovaru bude dokladované podpisom zodpovednej osoby kupujúceho na príslušnom dodacom
liste.

4.6.

Deň dodania tovaru písomne alebo elektronicky oznámi predávajúci kupujúcemu najneskôr tri (3)
pracovné dni vopred.

4.7.

Po prevzatí tovaru predávajúci vyhotoví dodací list. Kupujúci po prevzatí tovaru dodací list písomne
potvrdí. Kupujúci môže po prevzatí tovaru riadne tovar užívať a Predávajúci sa mu zaväzuje toto užívanie
dňom prevzatia umožniť. Kupujúci si vyhradzuje právo prevziať iba tovar funkčný, bez zjavných vád,
dodaný v kompletnom stave a v požadovanom množstve. V opačnom prípade si vyhradzuje právo
nepodpísať dodací list, neprebrať dodaný tovar a nezaplatiť cenu za neprebraný tovar.

4.8.

V prílohe č. 4 sú uvedené údaje o všetkých známych subdodávateľoch predávajúceho, ktorí sú známi
v čase uzavierania tejto zmluvy, a údaje o osobe oprávnenej konať za subdodávateľa v rozsahu meno a
priezvisko, adresa pobytu, dátum narodenia.

4.9.

Predávajúci je povinný kupujúcemu oznámiť akúkoľvek zmenu údajov u subdodávateľov uvedených
v prílohe č. 4, a to bezodkladne po tom, ako sa o tejto skutočnosti dozvie.

4.10. V prípade zmeny subdodávateľa je predávajúci povinný najneskôr do piatich (5) pracovných dní odo dňa
zmeny subdodávateľa predložiť kupujúcemu informácie o novom subdodávateľovi v rozsahu údajov podľa
bodu 4.8 tohto článku a predmety subdodávok a čestného vyhlásenia, že každý navrhnutý subdodávateľ
spĺňa alebo najneskôr v čase plnenia bude spĺňať podmienky účasti podľa § 32 ods. 1 zákona o verejnom
obstarávaní pričom pri výbere subdodávateľa musí predávajúci postupovať tak, aby vynaložené náklady
na zabezpečenie plnenia na základe zmluvy o subdodávke boli primerané jeho kvalite a cene.
4.11. Predávajúci vyhlasuje, že v čase uzatvorenia zmluvy je zapísaný v registri partnerov verejného sektora

v súlade so zákonom č. 315/2016 Z. z. o registri partnerov verejného sektora a o zmene a doplnení
niektorých zákonov v znení zákona č. 38/2017 Z. z. (ďalej len „zákon č. 315/2016 Z. z.“), pokiaľ sa ho
povinnosť zápisu do registra partnerov verejného sektora týka. Ak na strane predávajúceho ako Zmluvnej
strany podieľa skupina dodávateľov podľa § 37 zákona o verejnom obstarávaní, má každý člen tejto
skupiny dodávateľov povinnosť byť zapísaný v registri partnerov verejného sektora.
4.12. Subdodávateľ alebo subdodávateľ podľa osobitného predpisu, ktorý podľa § 11 ods. 1 zákona o verejnom
obstarávaní má povinnosť zapisovať sa do registra partnerov verejného sektora, musí byť zapísaný
v registri partnerov verejného sektora. Povinnosť zápisu do registra partnerov verejného sektora upravuje
osobitný predpis - zákon č. 315/2016 Z. z.
4.13. Povinnosti Predávajúceho vrátane pravidiel výberu subdodávateľa platia aj pri zmene subdodávateľa
počas platnosti a účinnosti tejto zmluvy.
4.14. Predávajúci zodpovedá za plnenie zmluvy o subdodávke subdodávateľom tak, ako keby plnenie
realizované na základe takejto zmluvy realizoval sám. Predávajúci zodpovedá za odbornú starostlivosť
pri výbere subdodávateľa ako aj za výsledok plnenia vykonaného na základe zmluvy o subdodávke.
4.15. Vlastnícke právo k dodanému tovaru prechádza na kupujúceho dňom jeho dodania a prevzatia podpisom
dodacieho listu vyhotoveného Predávajúcim a zaplatením kúpnej ceny.
4.16. Nebezpečenstvo škody na tovare prechádza na Kupujúceho splnením podmienok bodu 4.15 tohto článku
zmluvy.
Článok V.
Kúpna cena a platobné podmienky
5.1.

Kúpna cena je stanovená v súlade so zákonom Národnej rady Slovenskej republiky č. 18/1996 Z. z.
o cenách v znení neskorších predpisov a vyhlášky Ministerstva financií Slovenskej republiky č. 87/1996
Z. z., ktorou sa vykonáva zákon Národnej rady Slovenskej republiky č. 18/1996 Z. z. o cenách dohodou,
ako cena konečná, a je uvedená v prílohe č. 3 tejto zmluvy.

5.2.

Zálohové platby ani platba vopred sa neumožňujú. Úhrada kúpnej ceny sa uskutoční po prebratí tovaru
kupujúcim, formou prevodu na bankový účet predávajúceho uvedeného v záhlaví tejto zmluvy.
Bezhotovostný platobný styk sa uskutoční prostredníctvom finančného ústavu kupujúceho na základe
faktúry, ktorej splatnosť je dohodnutá v lehote tridsať (30) dní odo dňa doručenia faktúry kupujúcemu.
Faktúra sa považuje za uhradenú dňom odpísania finančných prostriedkov z účtu kupujúceho.

5.3.

Neoddeliteľnou súčasťou faktúry bude dodací list potvrdený kupujúcim.

5.4.

Faktúra musí spĺňať všetky náležitosti daňového dokladu v zmysle zákona č. 222/2004 Z. z. o dani
z pridanej hodnoty v znení neskorších predpisov. V prípade, že faktúra bude obsahovať nesprávne alebo
neúplné údaje, kupujúci je oprávnený ju vrátiť a predávajúci je povinný faktúru podľa charakteru
nedostatku opraviť, doplniť alebo vystaviť novú. V takomto prípade sa preruší lehota jej splatnosti a nová
začne plynúť prevzatím nového, resp. upraveného daňového dokladu.
Článok VI.
Záručná doba a zodpovednosť za vady

6.1.

6.2.

Záručná doba na predmet zmluvy je dvadsaťštyri (24) mesiacov od prebratia predmetu zmluvy kupujúcim,
pokiaľ na záručnom liste alebo obale predmetu zmluvy nie je vyznačená dlhšia doba podľa záručných
podmienok výrobcu. V prípade oprávnenej reklamácie sa záručná doba predlžuje o čas, počas ktorého
bola vada odstraňovaná.
V prípade vady zo záruky tovaru počas záručnej doby má kupujúci právo na bezplatné odstránenie vád a
predávajúci povinnosť vady odstrániť na svoje náklady v lehote do tridsať (30) dní od uplatnenia
reklamácie vady podľa bodu 6.3. tohto článku. Predávajúci nezodpovedá za vady, ktoré vznikli
poškodením tovaru hrubou nedbanlivosťou kupujúceho, jeho konaním v rozpore s inštrukciami ohľadne
používania tovaru, neodbornou údržbou, používaním v rozpore s návodom na použitie, alebo neobvyklým
spôsobom užívania tovaru.

6.3.

Kupujúci za zaväzuje, že reklamáciu vady zo záruky tovaru uplatní bez zbytočného odkladu po jej zistení,
písomnou formou, oprávnenému zástupcovi predávajúceho.

6.4.

Kupujúci je oprávnený v prípade dodania vadného tovaru požadovať:
a) odstránenie vád tovaru, ak sú opraviteľné,
b) dodanie chýbajúceho množstva alebo časti tovaru,
c) výmenu vadného tovaru za tovar bez vád.

6.5.

Právo voľby uplatneného nároku podľa bodu 6.4. písm. a), b) alebo c) musí kupujúci uviesť v písomne
uplatnenej reklamácii. V opačnom prípade má právo voľby predávajúci.

6.6.

Postup pri reklamácii predmetu zmluvy sa ďalej riadi záručnými podmienkami a príslušnými ustanoveniami
Obchodného zákonníka a ďalších všeobecne záväzných právnych predpisov platných na území SR.
Článok VII.
Ostatné dojednania

7.1.

Predávajúci prehlasuje, že tovar nie je zaťažený právami tretích osôb.

7.2.

Predávajúci je povinný dodať tovar kupujúcemu v dohodnutom množstve, rozsahu, kvalite,
v požadovaných technických parametroch, v bezchybnom stave a dohodnutom termíne v zmysle
špecifikácie podľa prílohy č. 1 a prílohy č. 2 zmluvy.

7.3.

Kupujúci je povinný:
a)
b)

prebrať bezchybný tovar v deň dodania, ktorý mu predávajúci oznámi podľa článku
IV. bod 4.6 tejto zmluvy,
riadne a včas zaplatiť kúpnu cenu dohodnutú v článku V. tejto zmluvy.

7.4.

Kupujúci má právo v prípade pochybností o kvalite tovaru si vyžiadať vzorku ktorejkoľvek časti tovaru
na otestovanie, čo mu je predávajúci povinný poskytnúť do piatich (5) pracovných dní.

7.5.

Ak má kupujúci odôvodnenú pochybnosť o tom, že dodaná vzorka tovaru nezodpovedá požadovanej
špecifikácií, dodávateľ zabezpečí preukázanie zhody s ponúkanou špecifikáciou, obvyklým spôsobom,
treťou nezávislou odbornou stranou, ktorá má oprávnenie takúto zhodu preukázať, do troch (3)
pracovných dní od doručenia žiadosti o preukázanie zhody tovaru.
Článok VIII.
Zmluvné pokuty a úroky z omeškania

8.1.

Pre prípad nedodržania podmienok tejto zmluvy dohodli Zmluvné strany nasledovné zmluvné pokuty
a úroky z omeškania:
a)

za omeškanie predávajúceho s dodaním tovaru podľa čl. IV. tejto zmluvy je kupujúci
oprávnený uplatniť si zmluvnú pokutu vo výške 0,05 % z ceny tovaru za každý aj začatý deň
omeškania,

b)

za omeškanie predávajúceho s odstránením vady tovaru je Kupujúci oprávnený uplatniť si
zmluvnú pokutu vo výške 0,05% z ceny vadného tovaru za každý aj začatý deň omeškania.

c)

za omeškanie kupujúceho so zaplatením kúpnej ceny je predávajúci oprávnený uplatniť si
zákonný úrok z omeškania z nezaplatenej ceny za každý aj začatý deň omeškania,

d)

v prípade, že tovar sa dodáva ako originálny spotrebný materiál a Predávajúci dodá
Kupujúcemu tovar, ktorý nespĺňa stanovenú požiadavku je Kupujúci oprávnený uplatniť si
zmluvnú pokutu vo výške 10 % z ceny takého tovaru.

8.2.

Zaplatením zmluvnej pokuty predávajúcim nezaniká nárok kupujúceho na prípadnú náhradu škody, ktorá
vznikla v príčinnej súvislosti s porušením zmluvnej povinnosti, za ktorú je uplatňovaná zmluvná pokuta.

8.3.

Nárok na zmluvnú pokutu nevzniká vtedy, ak sa preukáže, že omeškanie je spôsobené okolnosťami
vylučujúcimi zodpovednosť (vyššia moc). Zmluvnú pokutu zaplatí povinná Zmluvná strana oprávnenej
Zmluvnej strane v lehote tridsiatich (30) dní odo dňa doručenia faktúry do sídla povinnej Zmluvnej strany.

Pre účely tejto zmluvy sa za vyššiu moc považujú udalosti, ktoré nie sú závislé od konania Zmluvných
strán, a ktoré nemôžu Zmluvné strany ani predvídať ani nijakým spôsobom priamo ovplyvniť, ako napr.:
vojna, mobilizácia, povstanie, živelné pohromy, požiare, embargo, karantény. Oslobodenie od
zodpovednosti za nesplnenie dodania tovaru trvá po dobu pôsobenia vyššej moci, najviac však dva
mesiace. Po uplynutí tejto doby sa Zmluvné strany dohodnú o ďalšom postupe. Ak nedôjde k dohode, má
strana, ktorá sa odvolala na okolnosti vylučujúce zodpovednosť, právo odstúpiť od zmluvy.
Článok IX.
Skončenie zmluvy
9.1.

Zmluvné strany sa dohodli, že zmluvu je možné skončiť:
a) písomnou dohodou Zmluvných strán, a to dňom uvedeným v takejto dohode; v dohode
o skončení zmluvy sa súčasne upravia nároky Zmluvných strán vzniknuté na základe alebo
v súvislosti s touto zmluvou,
b) písomným odstúpením od zmluvy v prípade podstatného porušenia zmluvy,

9.2.

Odstúpenie od zmluvy sa uskutoční písomným oznámením odstupujúcej Zmluvnej strany adresovaným
druhej Zmluvnej strane zároveň s uvedením dôvodu odstúpenia od zmluvy a je účinné okamihom jeho
doručenia. V prípade pochybností sa má za to, že je odstúpenie doručené tretí deň po jeho odoslaní.
Doručuje sa zásadne na adresu Zmluvnej strany uvedenú v tejto zmluve.

9.3.

Za podstatné porušenie zmluvy sa považuje:
a) omeškanie predávajúceho s dodaním predmetu zmluvy oproti dohodnutému termínu plnenia
o viac ako dva (2) týždne bez uvedenia dôvodu, ktorý by omeškanie ospravedlňoval (vyššia
moc),
b) ak kúpna cena bude fakturovaná v rozpore s podmienkami dohodnutými v tejto zmluve,
c) Predávajúci dodá Kupujúcemu tovar takých parametrov, ktoré sú v rozpore s touto zmluvou,
d) Kupujúci je v omeškaní so zaplatením faktúry o viac ako šesťdesiat (60) dní,
e) predávajúci poruší jeho povinnosti podľa bodov 4.8. až 4.15. tejto zmluvy.

9.4.

Kupujúci je oprávnený odstúpiť od tejto zmluvy v prípade, ak:
a) proti predávajúcemu začalo konkurzné konanie alebo reštrukturalizácia,
b) predávajúci vstúpil do likvidácie,
c) predávajúci koná v rozpore s touto zmluvou a/alebo všeobecne záväznými právnymi predpismi
platnými na území SR a na písomnú výzvu kupujúceho toto konanie a jeho následky v určenej
primeranej lehote neodstráni,
Odstúpenie od zmluvy má následky stanovené príslušnými ustanoveniami Obchodného zákonníka, pokiaľ
sa Zmluvné strany písomne nedohodnú inak.
Článok X.
Spoločné a záverečné ustanovenia

10.1. Akákoľvek písomnosť alebo iné správy, ktoré sa doručujú v súvislosti s zmluvou druhej Zmluvnej strane
(každá z nich ďalej ako „Oznámenie“) musia byť:
10.1.1. v písomnej podobe,
10.1.2. doručené (i) osobne, (ii) poštou prvou triedou s uhradeným poštovným, (iii) kuriérom
prostredníctvom kuriérskej spoločnosti alebo (iv) elektronickou poštou na adresy, ktoré budú
oznámené v súlade s týmto článkom zmluvy.
10.2. Oznámenie poskytované Kupujúcemu bude zaslané na adresu uvedenú nižšie alebo inej osobe alebo na
inú adresu, ktorú Kupujúci priebežne písomne oznámi Predávajúcemu v súlade s týmto článkom zmluvy:

Kupujúci
Ministerstvo vnútra Slovenskej republiky,
Sekcia informatiky, telekomunikácií a bezpečnosti MV SR
Pribinova 2, 812 72 Bratislava
Ing. Juraj Wenzl
Tel.: 0961044682
Email: juraj.wenzl@minv.sk
Oznámenie poskytované Predávajúcemu bude zaslané na adresu uvedenú nižšie alebo inej osobe alebo
na inú adresu, ktorú Predávajúci priebežne písomne oznámi Kupujúcemu v súlade s týmto článkom
zmluvy:
Predávajúci:
TEMPEST a.s.
Galvaniho 17/B
821 04, Bratislava
k rukám: Peter Sterusky
email: peter_sterusky@tempest.sk
10.3. Oznámenie nadobúda účinnosť okamihom jeho prevzatia a má sa za prevzaté:
10.3.1. v čase jeho doručenia (alebo odmietnutia jeho prevzatia), pokiaľ sa doručuje osobne alebo
kuriérom; alebo
10.3.2. v čase jeho doručenia, ale najneskôr v piaty (5) deň po jeho odoslaní, pokiaľ sa doručuje ako
poštová zásielka prvej triedy s uhradeným poštovným; alebo
10.3.3. v čase jeho doručenia, ale najneskôr nasledujúci deň po jeho odoslaní, pokiaľ sa doručuje
prostredníctvom elektronickej pošty.
10.4. V prípade zmeny obchodného mena, názvu, sídla, právnej formy, štatutárnych orgánov alebo i spôsobu
ich konania za Zmluvnú stranu, oznámi strana, ktorej sa niektorá z uvedených zmien týka, písomnou
formou túto skutočnosť druhej Zmluvnej strane a to bez zbytočného odkladu, inak povinná Zmluvná strana
zodpovedá za všetky škody z toho vyplývajúce alebo náklady, ktoré v tejto súvislosti musela vynaložiť
druhá Zmluvná strana. V prípade zmeny bankového spojenia alebo čísla účtu zmluvné strany o tejto
skutočnosti vyhotovia písomný dodatok k tejto zmluve.
10.5. Táto zmluva môže byť doplnená alebo zmenená v súlade so všeobecne záväznými právnymi predpismi
platnými na území Slovenskej republiky len písomnými a očíslovanými dodatkami, ktoré sa po podpísaní
obidvoma zmluvnými stranami stávajú neoddeliteľnou súčasťou tejto zmluvy.
10.6. V ostatných právach a povinnostiach touto zmluvou neupravených platia príslušné ustanovenia
Obchodného zákonníka a ostatných všeobecne záväzných právnych predpisov platných na
území Slovenskej republiky.
10.7. Zmluvné strany sa dohodli, že prípadné spory vyplývajúce z plnenia tejto zmluvy budú riešiť najprv
dohodou alebo zmierom. Ak nepríde k dohode, bude vec riešiť vecne a miestne príslušný súd Slovenskej
republiky.
10.8. Zmluvné strany vyhlasujú, že túto zmluvu uzatvorili slobodne a vážne, nie v tiesni a za nápadne
nevýhodných podmienok, prečítali ju, porozumeli jej a nemajú proti jej forme a obsahu žiadne výhrady, čo
potvrdzujú vlastnoručnými podpismi.
10.9. Táto zmluva nadobúda platnosť dňom jej podpisu obidvoma zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv v súlade so zákonom č. 40/1964 Zb.
Občiansky zákonník v znení neskorších predpisov, a ktorými sa menia a dopĺňajú niektoré zákony.
Zverejnenie zmluvy v Centrálnom registri zmlúv zabezpečí kupujúci.

10.10. Táto zmluva je vyhotovená v piatich (5) rovnopisoch s platnosťou originálu, dva (2) rovnopisy zostanú
predávajúcemu a tri (3) rovnopisy zostanú kupujúcemu.
10.11. Zmluva má nasledujúce prílohy, ktoré tvoria jej neoddeliteľnú súčasť:
Príloha č. 1:
Príloha č. 2:
Príloha č. 3:
Príloha č. 4:

Predmet zákazky
Vlastný návrh plnenia
Štruktúrovaný rozpočet ceny
Zoznam subdodávateľov

V Bratislave dňa .....................
Za Kupujúceho:

.......................................................
Ing. Jozef Čapuška
generálny riaditeľ
sekcie informatiky, telekomunikácií
a bezpečnosti MV SR

V Bratislave dňa: .....................
Za Predávajúceho:

.......................................................
Jozef Šipoš
člen predstavenstva
TEMPEST a.s.

Príloha č. 1
PREDMET ZÁKAZKY
Názov predmetu zákazky: Sieťové HSM moduly - 2
-

Predmetom zákazky je nákup šifrovacích certifikátov pre online zavedenie systému QES EAC
certifikovaného profilu do eID kariet a online vydávanie a obnovu certifikátov v čipe eID karty

Hlavný kód CPV:
30230000-0 - Zariadenia súvisiace s počítačmi
S tovarom sa požaduje zabezpečiť aj tieto súvisiace služby:
- dodanie tovaru do miesta dodania,
- vyloženie tovaru v mieste dodania,
- inštalácia.
Verejný obstarávateľ si vyhradzuje právo prevziať iba tovar funkčný, bez zjavných vád, dodaný v kompletnom
stave a v požadovanom množstve. V opačnom prípade si vyhradzuje právo nepodpísať dodací list, neprebrať
dodaný tovar a nezaplatiť cenu za neprebraný tovar.
Tovar musí byť nový, nepoužívaný, zabalený v neporušených obaloch, nepoškodený.
Verejný obstarávateľ požaduje na dodaný tovar min. 24 mesačnú záruku, pokiaľ na záručnom liste nie je
vyznačená dlhšia doba podľa záručných podmienok výrobcu. Záručná doba začína plynúť dňom prevzatia
predmetu zmluvy na základe dodacieho listu.
Verejný obstarávateľ požaduje pre všetky typy dodávok odovzdanie dokumentácie – technická dokumentácia od
výrobcu, návod na použitie/manuál pre obsluhu v slovenskom alebo českom jazyku, záručné listy, iné doklady
podľa druhu tovaru.
Lehota plnenia je:
- do 40 dní odo dňa nadobudnutia účinnosti zmluvy.
Miestom dodania je:
Ministerstvo vnútra SR, Timravy 17, 974 01 Banská Bystrica, Slovenská republika.
Technická špecifikácia predmetu zákazky:

Požadovaná technická špecifikácia, parametre a funkcionality
Položka č. 1 - Certifikovaný HSM modul (Hardware Security Module)
Výrobca
Typové označenie
parameter
špecifikácia
Počet
2 ks
Národný bezpečnostný úrad, v zmysle § 24 ods. 7 zákona NR SR č.
Certifikácia modulu
215/2002 Z. z. o elektronickom podpise

Platnosť certifikátu
Podporované kryptografické
algoritmy
Požadované klientske API
Požadovaný klientský OS
Požadovaná výkonnosť pre RSA
podpisovanie (2048 bit kľúč)
Požadovaná výkonnosť pre ECC
podpisovanie (256 bit kľúč)
Podpora cluster riešenia
Požadovaná záručná doba:

do 08.09.2020
RSA, Diffie-Hellman, ECMQV, DSA, KCDSA, ECDSA, ECDH, AES,
AES-GCM, ARIA, Camellia, CAST, RIPEMD160 HMAC, SEED,
Triple DES, SHA-1, SHA-2 (224, 256, 384, 512 bit), HAS-160, ECC
(Brainpool and custom curves)
PKCS#11
Windows 7 a novšie
min. 150/s
min. 520/s
podpora zálohovania, zapojenia do clustera a pripájania nových
HSM modulov do clustera
min. 24 mesiacov

Ďalšie požiadavky:

štandardná technická podpora každého HSM modulu počas trvania
záručnej doby

Ďalšie požiadavky:

20 licencií umožňujúcich pripojiť viacerých klientov k certifikovanému
HSM modulu, vrátane štandardnej technickej podpory

Požadovaná technická špecifikácia, parametre a funkcionality
Položka č. 2 - Kryptovací systém Elliptic Curve (ECC) Activation
Výrobca
Typové označenie
parameter
špecifikácia
Počet
2 ks
systém asymetrickej kryptografie (kryptografie s verejným kľúčom) založený
Bližší popis
na algebrickej štruktúre eliptických kriviek nad konečnými poľami
Národný bezpečnostný úrad, v zmysle § 24 ods. 7 zákona NR SR č.
Certifikácia systému
215/2002 Z. z. o elektronickom podpise
Požadovaná kompatibilita
s položkou č. 1) - Certifikovaný HSM modul (Hardware Security Module)
Požadovaná záručná doba
min. 24 mesiacov
štandardná technická podpora každého Kryptovacieho systému ECC
Ďalšie požiadavky:
Activation počas trvania záručnej doby

Príloha č. 2:

VLASTNÝ NÁVRH PLNENIA

Požadovaná technická špecifikácia, parametre a funkcionality
Položka č. 1 - Certifikovaný HSM modul (Hardware Security
Module)
Výrobca
Typové označenie
parameter
Počet

špecifikácia
2 ks
Národný bezpečnostný úrad, v zmysle
§ 24 ods. 7 zákona NR SR č.
Certifikácia modulu
215/2002 Z. z. o elektronickom
podpise
Platnosť certifikátu
do 08.09.2020
RSA, Diffie-Hellman, ECMQV, DSA,
KCDSA, ECDSA, ECDH, AES, AESGCM, ARIA, Camellia, CAST,
Podporované
RIPEMD160 HMAC, SEED, Triple
kryptografické algoritmy
DES, SHA-1, SHA-2 (224, 256, 384,
512 bit), HAS-160, ECC (Brainpool
and custom curves)
Požadované klientske API PKCS#11
Požadovaný klientský OS Windows 7 a novšie
Požadovaná výkonnosť
pre RSA podpisovanie
min. 150/s
(2048 bit kľúč)
Požadovaná výkonnosť
pre ECC podpisovanie
(256 bit kľúč)

Požaduje sa uviesť skutočnú
špecifikáciu ponúkaného predmetu
zákazky – výrobcu, typové
označenie a technické parametre.
V prípade číselnej hodnoty uviesť
jej skutočnú hodnotu
THALES
nShield Connect 500+ F3
2 ks
Áno

Áno
Áno

Áno
Áno
Áno

Áno
min. 520/s

Podpora cluster riešenia

podpora zálohovania, zapojenia do
clustera a pripájania nových HSM
modulov do clustera

Áno

Požadovaná záručná
doba:

min. 24 mesiacov

Ďalšie požiadavky:

štandardná technická podpora
každého HSM modulu počas trvania
záručnej doby

Áno

Ďalšie požiadavky:

20 licencií umožňujúcich pripojiť
viacerých klientov k certifikovanému
HSM modulu, vrátane štandardnej
technickej podpory

Áno, sú súčasťou dodávky a plnenia

Áno

Požadovaná technická špecifikácia, parametre a funkcionality
Položka č. 2 - Kryptovací systém Elliptic Curve (ECC)
Activation
Výrobca
Typové označenie
parameter
Počet

špecifikácia
2 ks
systém asymetrickej kryptografie
(kryptografie s verejným kľúčom)
Bližší popis
založený na algebrickej štruktúre
eliptických kriviek nad konečnými
poľami
Národný bezpečnostný úrad, v zmysle
§ 24 ods. 7 zákona NR SR č.
Certifikácia systému
215/2002 Z. z. o elektronickom
podpise
s položkou č. 1) - Certifikovaný HSM
Požadovaná kompatibilita
modul (Hardware Security Module)
Požadovaná záručná
min. 24 mesiacov
doba
štandardná technická podpora
Ďalšie požiadavky:
každého Kryptovacieho systému ECC
Activation počas trvania záručnej doby

Požaduje sa uviesť skutočnú
špecifikáciu ponúkaného predmetu
zákazky – výrobcu, typové
označenie a technické parametre.
V prípade číselnej hodnoty uviesť
jej skutočnú hodnotu
THALES
Elliptic Curve ('ECC') Activation

2 ks
Áno

Áno

Áno
Áno, 24 mesiacov
Áno

Príloha č. 3

Štruktúrovaný rozpočet ceny

P.č.

Cena za
Počet
Sadzba
jeden kus
ks
DPH
bez DPH

Názov

Celková cena
bez DPH

Výška DPH

Celková cena
s DPH

1.

Certifikovaný HSM modul
(Hardware Security Module)

2

26 121,00

20

52 242,00

10 448,40

62 690,40

2.

Kryptovací systém Elliptic Curve
(ECC) Activation

2

1 578,00

20

3 156,00

631,20

3 787,20

55 398,00

11 079,60

66 477,60

Cena celkom:

Za Predávajúceho:
.......................................................
Jozef Šipoš
člen predstavenstva
TEMPEST a.s.

Príloha č. 4

ZOZNAM SUBDODÁVATEĽOV

P.č. Údaje
Obchodné meno, sídlo, IČO

Osoba
o subdodávateľoch Adresa pobytu
za subdodávateľa
Dátum narodenia

TEMPEST a.s., Galvaniho 17/B, 821 04, Bratislava, IČO: 31326650, zastúpený Jozefom Šipošom, členom
predstavenstva spoločnosti TEMPEST a.s., týmto čestne vyhlasujem, že na realizáciu predmetu zákazky
„Sieťové HSM moduly – 2“, vyhlásenej verejným obstarávateľom Ministerstvo vnútra Slovenskej republiky,
Pribinova 2, 812 72 Bratislava v Úradnom vestníku EÚ č. 2017/S 132 zo dňa 13.07.2017 pod. zn. 2017/S 132269699 nebudeme využívať subdodávateľov.

Za Predávajúceho:

.......................................................
Jozef Šipoš
člen predstavenstva
TEMPEST a.s.

oprávnená -

