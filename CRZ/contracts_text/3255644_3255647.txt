D OH OD A
č. 17/39/50J/44
o poskytnutí príspevku na podporu rozvoja miestnej a regionálnej zamestnanosti podľa
§ 50j zákona č. 5/2004 Z. z. o službách zamestnanosti a o zmene a doplnení niektorých
zákonov v znení neskorších predpisov
(ďalej len ,,dohoda“)
uzatvorená podľa ustanovenia § 50j zákona č. 5/2004 Z. z. o službách zamestnanosti
a o zmene a doplnení niektorých zákonov v znení neskorších predpisov
(ďalej len „zákon o službách zamestnanosti“)
medzi účastníkmi dohody:
Ústredím práce, sociálnych vecí a rodiny
Úradom práce, sociálnych vecí a rodiny S t r o p k o v
Sídlo:
Hlavná 26, 091 01 Stropkov
Zastúpeným riaditeľkou:
Ing. Valentínou Burcákovou
IČO:
30794536
DIČ:
2021777780
Bankové spojenie:
Číslo účtu:
IBAN:
(ďalej len ,,úrad“)
a
Zamestnávateľom
Právnickou osobou:
Sídlo:
V zastúpení štatutárnym zástupcom:
IČO:
DIČ:
SK NACE Rev2 (kód/text)prevaž. činnosť

Zariadenie sociálnych služieb DOTYK
Ševčenkova 681, Medzilaborce
PhDr. Igorom Magerom, PhD.
37883411
2021725266

87.30.0/Starostlivosť o staršie osoby a osoby so
zdravotným postihnutím v pobytových zariadeniach
SK NACE Rev2 (kód/text) podpor. činnosť 87.30.0/Starostlivosť o staršie osoby a osoby so
zdravotným postihnutím v pobytových zariadeniach

Bankové spojenie:
Číslo účtu :
IBAN:

(ďalej len „zamestnávateľ“)
1
Dohoda č. 17/39/50J/44

Článok I.
Predmet dohody
1. Predmetom dohody je úprava práv a povinností účastníkov dohody pri poskytnutí
príspevku na podporu rozvoja miestnej a regionálnej zamestnanosti podľa § 50j zákona
o službách zamestnanosti (ďalej len „príspevok“), ktorý sa poskytuje zo zdrojov štátneho
rozpočtu Slovenskej republiky (ďalej len „ŠR“) a Európskeho sociálneho fondu (ďalej len
„ESF“) v zmysle:
-

Operačného programu Ľudské zdroje

-

Národného projektu Podpora zamestnávania UoZ prostredníctvom vybraných
aktívnych opatrení na trhu práce - 3
Kód ITMS2014+: 312031J368

-

Zákona č. 5/2004 Z. z. o službách zamestnanosti a o zmene a doplnení niektorých
zákonov v znení neskorších predpisov (ďalej len „zákon o službách zamestnanosti“).

2. Predmetom dohody je poskytovanie finančného príspevku úradom zamestnávateľovi na
podporu vytvárania pracovných miest podľa § 50j zákona o službách
zamestnanosti v súlade s platnými a účinnými všeobecne záväznými právnymi predpismi
Slovenskej republiky a právnymi aktmi Európskeho spoločenstva.
3. Príspevok poskytnutý na základe tejto dohody sa skladá z príspevku zo ŠR a príspevku
ESF. Vzájomný pomer medzi prostriedkami spolufinancovania zo ŠR a ESF je 15 % : 85 %.

Článok II.
Práva a povinnosti zamestnávateľa

Zamestnávateľ sa zaväzuje:
1. Prijať 1 znevýhodneného uchádzača o zamestnanie podľa § 8 ods. 1 písm. b) alebo d)
zákona o službách zamestnanosti (ďalej len „znevýhodnený uchádzač o zamestnanie“)
vedeného v evidencii uchádzačov o zamestnanie najmenej tri mesiace alebo
znevýhodneného uchádzača o zamestnanie podľa § 8 ods. 1 písm. c), do pracovného
pomeru na určitú dobu, ak pracovný pomer je dohodnutý najmenej v rozsahu polovice
ustanoveného týždenného pracovného času v nižšie uvedenej tabuľke podľa
charakteristiky pracovných miest:

2
Dohoda č. 17/39/50J/44

Por. č.
PM

Profesia

Kód

(musí byť totožná
s profesiou uvedenou
v budúcej pracovnej
zmluve)

ISCO –
08*

Predpokladaný
dátum vzniku
prac. pomeru

Pracovný
pomer bude
dohodnutý na
dobu určitú
(uviesť počet
kalendárnych
mesiacov)

Doba
poskytovania
príspevku
(uviesť počet
kalendárnych
mesiacoch)

Predpokladaná
mesačná
celková cena
práce

Predpokladaná
celková cena
práce na
každom
jednotlivom PM

(v €)

(v €)
stl. 6*stl.7

stl.1

stl.2

stl.3

stl.4

stl.5

stl.6

stl.7

stl.8

1./1

Údržbár

5153003

01.01.2018

9

9

647,76

5 829,84

2. Predložiť úradu za každého uchádzača o zamestnanie prijatého na vytvorené pracovné
miesto najneskôr do 10 kalendárnych dní od uzatvorenia pracovného pomeru:
a)

b)
c)

kópiu pracovnej zmluvy uzatvorenej v zmysle Zákonníka práce a platového dekrétu,
resp. iného dokladu ak dohodnutá mzda alebo plat nie je súčasťou pracovnej
zmluvy,
zamestnávateľom potvrdenú kópiu prihlášky na zdravotné poistenie, sociálne
poistenie, starobné dôchodkové sporenie,
podľa potreby i ďalšie doklady, ktoré určí úrad.

3. Dodržiavať štruktúru vytvorených pracovných miest v súlade so znením čl. II. bod 1) tejto
dohody, prideľovať prijatým zamestnancom prácu podľa pracovnej zmluvy a platiť im za
vykonanú prácu dohodnutú mzdu /plat/ vo výplatnom termíne.
4. Vytvorené pracovné miesta obsadzovať uchádzačmi o zamestnanie v súlade s čl. II. bod 1.
5. Viesť evidenciu obsadzovania, poprípade aj preobsadzovania vytvorených pracovných
miest, vrátane dokladov, ktoré túto evidenciu potvrdzujú.
6. Predkladať úradu v súlade s § 10, ods. 1 zákona č. 431/2002 Z. z. o účtovníctve v znení
neskorších predpisov najneskôr do posledného kalendárneho dňa nasledujúceho
kalendárneho mesiaca, v ktorom bola mzda splatná v 2 vyhotoveniach žiadosť
o úhradu platby a zároveň 1 originál a 2 kópie dokladov preukazujúcich vynaložené
náklady na úhradu mzdy a úhradu preddavku na poistné na zdravotné poistenie,
poistného na sociálne poistenie a príspevku na starobné dôchodkové sporenie za
zamestnancov, na zamestnávanie ktorých sa poskytuje príspevok.
Za tieto doklady sa považujú najmä: mzdový list alebo výplatná páska, vrátane dokladov o
skutočnom vyplatení mzdových prostriedkov; doklady o platbách preddavku poistného na
zdravotné, sociálne poistenie a na starobné dôchodkové sporenie – mesačné výkazy
preddavkov na poistné na verejné zdravotné poistenie, mesačný výkaz preddavku vrátane
poistného a príspevkov do Sociálnej poisťovne a výpisy z účtu zamestnávateľa, resp.
potvrdenie banky o uskutočnení platby.
Predkladať pri žiadostiach o úhradu platby, ktoré budú obsahovať výdavky realizované
v hotovosti z pokladne zamestnávateľa (napr. výplata miezd, úhrada odvodov), tú časť
pokladničnej knihy účtovnej jednotky za príslušný mesiac, ktorej sa záznam o platbe týka,
resp. kde sa predmetný výdavok nachádza, pričom stav pokladne k danému dňu nesmie
byť mínusový.

3
Dohoda č. 17/39/50J/44

7. Oznámiť písomne úradu najneskôr do 30 kalendárnych dní každú zmenu
dohodnutých podmienok odo dňa kedy skutočnosť nastala, vrátane oznámenia
každého skončenia pracovného pomeru zamestnancov, na ktorých sa mu poskytuje
príspevok v zmysle tejto dohody.
Súčasne predložiť kópiu dokladu o skončení
pracovného pomeru, zamestnávateľom potvrdenú kópiu odhlášky zo zdravotného
poistenia, sociálneho poistenia a starobného dôchodkového sporenia.
8. V prípade predčasného skončenia pracovného pomeru zamestnanca, na ktorého sa
zamestnávateľovi poskytuje príspevok v zmysle tejto dohody zamestnávateľ môže (nie je
povinný) preobsadiť uvoľnené pracovné miesto v lehote podľa čl. V. bod 4 novým
znevýhodneným uchádzačom o zamestnanie z evidencie uchádzačov o zamestnanie úradu
s dodržaním podmienok podľa čl. II. bod 1, ak sa s úradom nedohodne inak. Zároveň
predložiť za každého nového znevýhodneného uchádzača o zamestnanie prijatého na toto
pracovné miesto doklady podľa čl. II. bod 2.
9. V prípade, ak vytvorené pracovné miesto, na ktoré sa poskytuje zamestnávateľovi
príspevok, je dočasne voľné po dobu viac ako 30 kalendárnych dní nepretržite (napr. z
dôvodu materskej alebo rodičovskej dovolenky, pracovnej neschopnosti), zamestnávateľ
môže na toto pracovné miesto prijať nového znevýhodneného UoZ z evidencie UoZ úradu
pri dodržaní podmienok stanovených dohodou.
10. V prípade, ak zamestnávateľ dočasne pridelí na výkon práce k užívateľskému
zamestnávateľovi v zmysle ustanovenia § 58 Zákonníka práce zamestnanca, na ktorého
zamestnávanie sa mu v zmysle tejto dohody poskytuje príspevok, je povinný bez
vyzvania vrátiť úradu všetky finančné prostriedky poskytnuté na zamestnávanie
tohto zamestnanca najneskôr do 30 kalendárnych dní odo dňa dočasného pridelenia.
11. Na vyžiadanie úradu preukázať dodržiavanie podmienok tejto dohody, umožňovať výkon
fyzickej kontroly a poskytovať pri tejto kontrole súčinnosť, a to priebežne po celú dobu
platnosti tejto dohody až do doby 5 rokov odo dňa poslednej úhrady oprávnených
výdavkov.
12. Umožniť povereným kontrolným orgánom a orgánom auditu nahliadnuť do svojich
účtovných výkazov, bankových výpisov a ďalších dokladov a umožniť vykonanie
kontroly a auditu priebežne počas trvania záväzkov vyplývajúcich z tejto dohody, a to aj
do piatich rokov po ukončení ich trvania. V prípade neumožnenia výkonu kontroly
a auditu povinnosť vrátiť poskytnuté finančné prostriedky v plnej výške.
13. Vytvoriť povereným kontrolným orgánom a orgánom auditu vykonávajúcim kontrolu,
primerané podmienky na riadne a včasné vykonanie kontroly a poskytnúť im pri jej
výkone potrebnú súčinnosť a všetky vyžiadané informácie a listiny, týkajúce sa najmä
oprávnenosti vynaložených nákladov.
14. Označiť priestory pracoviska zamestnancov, na ktorých sa mu poskytuje príspevok
v zmysle tejto dohody (plagátmi, samolepkami), informujúcimi o spolufinancovaní
z prostriedkov Európskeho sociálneho fondu. Uvedené označenie ponechať na
pracovisku po dobu trvania tejto dohody. Informovať sa u prijatého zamestnanca
a následne si to overiť na príslušnom úrade, či má zamestnanec podpísanú Kartu
účastníka (najneskôr v deň nástupu do pracovného pomeru zamestnanca).
15. Uchovávať túto dohodu vrátane jej príloh a dodatkov a všetkých dokladov týkajúcich sa
poskytnutého príspevku najmenej do troch rokov od ukončenia Operačného programu
Ľudské zdroje. V prípade financovania poskytnutého príspevku zo štátneho rozpočtu je
potrebné uchovávať uvedené dokumenty najmenej 10 rokov od poskytnutia príspevku.

4
Dohoda č. 17/39/50J/44

16. Zamestnávateľ, ktorému sa poskytujú verejné prostriedky, zodpovedá za hospodárenie s
nimi a je povinný pri ich používaní zachovávať hospodárnosť, efektívnosť a účinnosť ich
použitia v zmysle § 19 ods. 3 zákona č. 523/2004 Z. z. o rozpočtových pravidlách verejnej
správy a o zmene a doplnení niektorých zákonov v znení neskorších predpisov.
17. Ak zamestnávateľ vykonáva viacero činností (napr. na základe živnostenského listu),
ktoré zahŕňajú aj zakázané činnosti, môže použiť príspevok na tú oblasť svojej činnosti,
ktorá nepatrí medzi zakázané činnosti, zároveň sa zaväzuje, že ho nepoužije na iný účel,
resp. na inú činnosť ako je uvedená v tejto dohode.

Článok III.
Práva a povinnosti úradu
Úrad sa zaväzuje:
1. Poskytovať zamestnávateľovi mesačne príspevok na jedno vytvorené pracovné miesto
najviac po dohodnutú dobu (podľa tabuľky č. 2) vo výške 80 % z celkovej ceny
práce zamestnanca prijatého do pracovného pomeru podľa čl. II. bod 1, najviac vo
výške 60 % z celkovej ceny práce vypočítanej z priemernej mzdy zamestnanca
v hospodárstve Slovenskej republiky za prvý až tretí štvrťrok kalendárneho roka,
ktorý predchádza kalendárnemu roku, v ktorom sa príspevok poskytuje v celkovej
úhrnnej sume na všetky podporované PM, najviac 4 663,80 EUR.
Tabuľka č. 2:
Doba
poskytovania
príspevku
(v kalendárnych
mesiacoch)

Predpokladaná
mesačná
celková cena
práce
zamestnanca
(v €)

80 %
predpokladanej
CCP
zamestnanca
(v €)

Max.
mesačná
výška
príspevku
(v €)

Max. celkový príspevok
na jednotlivé PM

Por. č.
PM

kód
ISCO –
08*

stl.1

stl. 2

stl. 3

stl.4

stl.5

stl.6

stl.7

1./1

5153003

9

647,76

518,20

518,20

4 663,80

Spolu max. príspevok na celkovú
cenu práce

(v €)
stl. 3* stl. 6

4 663,80

(v EUR)

Výška príspevku sa po celú dobu trvania záväzku nebude meniť (nevalorizuje sa).
2. Poskytovať zamestnávateľovi príspevok podľa čl. III. bod 1 na jeho účet mesačne,
najneskôr do 30 kalendárnych dní odo dňa predloženia kompletných dokladov podľa
článku II. bod 6 tejto dohody. V prípade, ak úrad zistí v predložených dokladoch
nezrovnalosti, alebo má opodstatnené pochybnosti o pravosti alebo správnosti
predložených dokladov, lehota na vyplatenie finančného príspevku podľa predchádzajúcej
vety neplynie, a to až do skončenia kontroly pravosti a správnosti predložených dokladov,
alebo do odstránenia zistených nezrovnalostí. V prípade, ak zamestnávateľ nepreukáže
za sledovaný mesiac skutočne vynaložené náklady v lehote stanovenej v čl. II. bod 6
dohody, úrad príspevok podľa čl. III. bod 1 tejto dohody za toto obdobie neposkytne.
3. Vrátiť zamestnávateľovi jeden originál dokladov predložených podľa článku II. bod 6
dohody do 60 kalendárnych dní odo dňa ich predloženia. Za deň predloženia dokladov sa
v tomto prípade považuje deň, kedy sa predložená žiadosť o platbu stala kompletnou, resp.
deň odstránenia zistených nezrovnalostí v predložených dokladoch.

5
Dohoda č. 17/39/50J/44

4. Doručiť zamestnávateľovi materiály zabezpečujúce publicitu spolufinancovania
poskytnutých príspevkov z prostriedkov Európskeho sociálneho fondu.
5. Úrad je povinný pri používaní verejných prostriedkov zachovávať hospodárnosť,
efektívnosť a účinnosť ich použitia v zmysle § 19 ods. 6 zákona č. 523/2004 Z. z.
o rozpočtových pravidlách verejnej správy a o zmene a doplnení niektorých zákonov
v znení neskorších predpisov.

Článok IV.
Oprávnené náklady
1. Za oprávnené výdavky sa považujú len tie náklady, ktoré vznikli zamestnávateľovi
v súvislosti s touto dohodou najskôr v deň účinnosti tejto dohody, boli skutočne
vynaložené zamestnávateľom a sú riadne odôvodnené a preukázané.
2. Oprávneným nákladom na účely tejto dohody sú náklady na časť celkovej ceny práce
zamestnanca/ov prijatého/tých do pracovného pomeru na podporované pracovné miesto/a
z evidencie uchádzačov o zamestnanie v zmysle podmienok tejto dohody. V prípade
financovania príspevku zo zdrojov Operačného programu Ľudské zdroje oprávnenými
nákladmi sú len tie náklady, ktoré zamestnávateľ vynaložil na vytvorenie pracovného
miesta pre zamestnanca/ov z oprávnenej cieľovej skupiny, ktorý/í pred vstupom do
projektu podpísal/i Kartu účastníka.
3. Oprávnené náklady musia byť doložené účtovnými dokladmi, ktoré musia byť rozpísané
podľa jednotlivých položiek. Musia byť identifikovateľné.
4. Dohodnutá výška príspevku sa po celú dobu trvania záväzku nebude meniť (nevalorizuje
sa).

Článok V.
Osobitné podmienky
1. Zamestnávateľ, ktorému sa poskytujú verejné prostriedky, zodpovedá za hospodárenie
s nimi a je povinný pri ich používaní zachovávať hospodárnosť, efektívnosť a účinnosť ich
použitia v zmysle § 19 ods. 3 zákona č. 523/2004 Z. z. o rozpočtových pravidlách verejnej
správy a o zmene a doplnení niektorých zákonov v znení neskorších predpisov.
2. Zamestnávateľ berie na vedomie, že príspevok je prostriedkom vyplateným zo ŠR a ESF.
Na účel použitia týchto prostriedkov, kontrolu ich použitia a ich vymáhanie sa vzťahuje
režim upravený v osobitných predpisoch, najmä § 68 zákona o službách zamestnanosti,
zákon č. 357/2015 Z. z. o finančnej kontrole a vnútornom audite a o zmene a doplnení
niektorých zákonov v znení neskorších predpisov, zákon č. 523/2004 Z. z. o rozpočtových
pravidlách verejnej správy a o zmene a doplnení niektorých zákonov v znení neskorších
predpisov, zákon č. 394/2012 Z. z. o obmedzení platieb v hotovosti. Zamestnávateľ
súčasne berie na vedomie, že podpisom tejto dohody sa stáva súčasťou systému
finančného riadenia štrukturálnych fondov.
3. Uzatvorením tejto dohody nevzniká právnickej osobe nárok na uhradenie nákladu
v prípade, že v rámci plnenia podmienok dohody nepreukáže okrem oprávnenosti nákladu
aj jeho nevyhnutnosť, hospodárnosť a efektívnosť.
4. Dňom vzniku pracovného miesta u zamestnávateľa na účely tejto dohody je deň vzniku
pracovného pomeru, t. j. deň, ktorý bol dohodnutý v pracovnej zmluve ako deň nástupu do
práce s uchádzačom o zamestnanie na uvedenom pracovnom mieste, na základe písomne
uzatvorenej pracovnej zmluvy.
6
Dohoda č. 17/39/50J/44

5. V prípade preobsadenia vytvoreného pracovného miesta môže toto pracovné miesto zostať
neobsadené najviac po dobu 30 kalendárnych dní od jeho uvoľnenia, ak sa s úradom
nedohodne inak.
6. Závažné porušenie podmienok tejto dohody je považované za porušenie finančnej
disciplíny podľa zákona č. 523/2004 Z. z. o rozpočtových pravidlách verejnej správy
a o zmene a doplnení niektorých zákonov v znení neskorších predpisov.

Článok VI.
Skončenie dohody
1. Túto dohodu je možné skončiť na základe vzájomnej písomnej dohody účastníkov tejto
dohody.
2. Účastníci dohody sa dojednávajú, že oprávnene poskytnuté a čerpané plnenia podľa tejto
dohody poskytnuté zamestnávateľovi do dňa nadobudnutia účinnosti skončenia tejto
dohody zostávajú nedotknuté.
3. Každý účastník tejto dohody je oprávnený písomne dohodu vypovedať. Výpovedná doba
je jednomesačná a začína plynúť od prvého dňa kalendárneho mesiaca nasledujúceho po
doručení výpovede. Vypovedaním dohody zo strany zamestnávateľa, vzniká mu
povinnosť vrátiť na účet úradu všetky poskytnuté finančné prostriedky do 30 dní
odo dňa podania výpovede na poštovú prepravu alebo osobného podania na úrade.
4. Každý z účastníkov dohody je oprávnený odstúpiť od dohody pri závažnom porušení
podmienok tejto dohody. Pre platnosť odstúpenia sa vyžaduje písomné oznámenie
o odstúpení doručené druhému účastníkovi tejto dohody. Odstúpenie je účinné dňom
doručenia oznámenia o odstúpení druhému účastníkovi tejto dohody. Odstúpením od
dohody sa táto ruší od začiatku a zamestnávateľ je povinný vrátiť úradu poskytnuté
finančné prostriedky do 30 dní od nadobudnutia účinnosti odstúpenia na účet úradu.
5. Za závažné porušenie podmienok tejto dohody sa považuje porušenie niektorej z
povinností ustanovených v článku v čl. II. v bodoch 1, 2, 3, 4, 7, 10, 16 a 17 a v čl. III.
v bode 2.
6. Odstúpenie od dohody sa nedotýka nároku na náhradu škody vzniknutej jej porušením.

Článok VII.
Všeobecné a záverečné ustanovenia
1. Zmeny v tejto dohode možno vykonať len písomným dodatkom k tejto dohode
podpísaným oboma účastníkmi dohody, na základe písomného návrhu jednej zo strán tejto
dohody.
2. V každom písomnom styku uvádzať číslo tejto dohody.
3. Právne vzťahy výslovne neupravené touto dohodou sa riadia ustanoveniami Občianskeho
zákonníka (zákon č. 40/1964 Občiansky zákonník v znení neskorších predpisov)
a ostatnými všeobecne záväznými právnymi predpismi platnými v Slovenskej republike
ako aj platnými právnymi predpismi Európskych spoločenstiev, ktoré majú vzťah
k záväzkom účastníkov dohody.

7
Dohoda č. 17/39/50J/44

4. Táto dohoda nadobúda platnosť dňom jej podpísania oboma zmluvnými stranami
a účinnosť dňom nasledujúcim po dni jej zverejnenia.
5. Vo všetkých ustanoveniach tejto dohody, z ktorých vyplýva jej účastníkom povinnosť
písomne oznámiť, doručiť, poskytnúť, predložiť, vrátiť či inak zabezpečiť oboznámenie
druhej zmluvnej strany so skutočnosťami a plneniami podľa tejto dohody, ak toto nie je
upravené inak, sa za splnenie povinnosti v dohodnutej lehote považuje aj posledný deň
lehoty, v ktorom bola zásielka podaná na poštovú prepravu, bola osobne doručená do
podateľne príjemcu a označená prezenčnou pečiatkou, resp. kedy bola platba poukázaná
na úhradu.
6. Ak sa niektoré ustanovenie tejto dohody stane neplatným v dôsledku jeho rozporu s
právnymi predpismi SR a ES, nespôsobí to neplatnosť celej dohody. Účastníci sa v takom
prípade zaväzujú bezodkladne na základe vzájomnej dohody nahradiť neplatné
ustanovenie novým platným ustanovením v dodatku k dohode tak, aby zostal zachovaný
účel a obsah sledovaný touto dohodou.
7. Účinnosť dohody skončí splnením záväzkov účastníkov dohody, alebo spôsobom
uvedeným v čl. VI. bode 1 alebo 3, pokiaľ nedôjde k odstúpeniu od dohody podľa článku
VI. bod 4.
8. Zamestnávateľ súhlasí so zverejnením údajov vyplývajúcich z dohody v rozsahu: názov,
sídlo, počet vytvorených pracovných miest, výška finančného príspevku.
9. Táto dohoda je vyhotovená v troch rovnopisoch, z ktorých úrad prijme dva rovnopisy a
zamestnávateľ prijme jeden rovnopis.
10. Účastníci dohody vyhlasujú, že sú oprávnení túto dohodu podpísať, že si ju riadne
a dôsledne prečítali a súhlasia s jej obsahom, neuzavreli ju v tiesni ani za zvlášť
nevýhodných podmienok a na znak súhlasu s jej obsahom ju vlastnoručne podpisujú.
V Stropkove dňa

V Stropkove dňa

Za zamestnávateľa:

Za úrad:

........................................................
PhDr. Igor M a g e r a, PhD.
štatutárny zástupca zamestnávateľa

..........................................................
Ing. Valentína B u r c á k o v á
riaditeľka úradu

8
Dohoda č. 17/39/50J/44

