Dodatok č. 1
k Licenčnej zmluve uzatvorenej dňa 03.03.2015 č. nadobúdateľa 296/2015-PR, č. poskytovateľa Z2015-007_Mse, týkajúcej sa poskytnutia licencií a legislatívnej a systémovej podpory pre
„SW a správu a evidenciu verejných obstarávaní“
(ďalej len „Dodatok č. 1“)
Nadobúdateľ:
Sídlo:

SLOVENSKÝ VODOHOSPODÁRSKY PODNIK, štátny podnik
Radničné námestie 8
969 55 Banská Štiavnica, Slovenská republika
Registrácia:
zapísaný v OR OS Banská Bystrica v oddiele Pš, vložka č. 713/S
IČO:
36 022 047
IČ DPH:
SK2020066213
IBAN:
SK78 0200 0000 0029 6001 4556
Konajúci prostredníctvom:
Ing. Stanislav Gáborík, generálny riaditeľ
Zástupca vo veciach technických: Ing. Ladislav Bariak
(ďalej len „nadobúdateľ“)
a
Poskytovateľ:
Sídlo:

Lomtec.com a.s.
Líščie údolie 5
841 04 Bratislava, Slovenská republika
Registrácia:
zapísaný v OR OS Bratislava I v oddiele Sa, vložka č. 5024/B
IČO:
35 795 174
IČ DPH:
SK2020279745
IBAN:
SK17 1100 0000 0026 2943 1093
Konajúci prostredníctvom:
Miroslav Ličko, predseda predstavenstva
Mgr. Miroslav Sedlák, podpredseda predstavenstva
Zástupca vo veciach technických: Ing. Peter Januška
(ďalej len „poskytovateľ“)
(ďalej spolu aj ako „zmluvné strany“)
Zmluvné strany sa v súlade s ust. Čl. VIII. bod 4) Licenčnej zmluvy zo dňa 03.03.2015 dohodli na znení
tohto Dodatku č. 1, ktorým sa Licenčná zmluva zo dňa 03.03.2015 mení nasledovne:

Článok 1
Predmet Dodatku č. 1
1. Zmluvné strany sa dohodli, že Čl. II. Predmet zmluvy sa dopĺňa o bod 2), ktorý znie:
2) Predmetom zmluvy je aj dodávka, inštalácia a implementácia rozšírenia funkcionality
softvérového nástroja podľa bodu 1) tohto článku zmluvy v rozsahu podľa špecifikácie, ktorá
tvorí prílohu č. 5 tejto zmluvy a poskytnutie práva na použitie nových funkcionalít v rozsahu
podľa Čl. V. tejto zmluvy. Dodávka tejto časti predmetu zmluvy zahŕňa dodávku SW
multilicencie vrátane jej základnej inštalácie a implementácie pre neobmedzený počet
užívateľov pre všetky organizačné jednotky nadobúdateľa vrátane školenia užívateľov

a administrátorov a legislatívnu a systémovú podporu v trvaní 48 mesiacov od ukončenia
všetkých školení.
2. Zmluvné strany sa dohodli, že Čl. III. Termín a miesto plnenia sa dopĺňa o bod 4), ktorý znie:
4) Poskytovateľ sa zaväzuje odovzdať nadobúdateľovi predmet zmluvy podľa Čl. II. bod 2)
nasledovne:
a) inštaláciu a implementáciu rozšírenia funkcionality softvérového nástroja v sídle
nadobúdateľa v lehote do 15.12.2017,
b) školenie užívateľov a administrátorov nadobúdateľa v lehote do 30 dní od podpisu
akceptačného protokolu o akceptácii rozšírenia softvéru nadobúdateľom ,
c) legislatívna a systémová podpora k rozšíreným funkcionalitám na 48 mesiacov od ukončenia
písm. b) tohto bodu tohto článku.
Poskytovateľ nainštaluje a odovzdá rozšírenie funkcionalít softvéru podľa Čl. II. bod 2) zmluvy
v sídle nadobúdateľa, kde vykoná ich základnú inštaláciu a implementáciu. Odovzdanie
rozšírenej funkcionality bude potvrdené nadobúdateľom podpísaním preberacieho protokolu.
Po podpísaní preberacieho protokolu vybraní pracovníci nadobúdateľa otestujú dodanú
funkcionalitu do 31.01.2018. Ak v priebehu testovania dodanej funkcionality bude zistená
akákoľvek vada, poskytovateľ je povinný ju odstrániť bezodkladne najneskôr však v lehote do
2 pracovných dní od jej uplatnenia nadobúdateľom ak sa zmluvné strany nedohodnú inak. Po
riadnom odstránení všetkých vád, ktoré nadobúdateľ oznámil poskytovateľovi v lehote do
31.01.2018, je poskytovateľ oprávnený predložiť nadobúdateľovi na podpis akceptačný
protokol o akceptácii rozšírenia softvéru nadobúdateľom, ktorého súčasťou musí byť aj
zoznam všetkých nadobúdateľom uplatnených a poskytovateľom odstránených vád.
Poskytovateľ vykoná školenie užívateľov a administrátorov v sídle nadobúdateľa a podľa
požiadaviek nadobúdateľa aj v sídlach jeho organizačných zložiek podľa bodu 3) tohto článku
zmluvy.
3. Zmluvné strany sa dohodli, že v Čl. IV. Cena a platobné podmienky sa menia a dopĺňajú body 1)
a 2), ktoré po zmene a doplnení znejú:
1) Cena za poskytnutie – dodanie predmetu zmluvy podľa Čl. II bod. 1) vrátane poskytnutia
multilicencie, v rozsahu a obsahu podľa tejto zmluvy a jej prílohy č. 2, dojednaná dohodou
zmluvných strán podľa zákona č. 18/1996 Z. z. o cenách v znení neskorších predpisov je:
Cena celkom bez DPH: 221.500,00 EUR
Sadzba DPH:
20%
Výška DPH:
44.400,00 EUR
Cena celkom s DPH:
265.800,00 EUR
2) Cena za poskytnutie – dodanie predmetu zmluvy podľa Čl. II bod. 2) vrátane poskytnutia
multilicencie, v rozsahu a obsahu podľa tejto zmluvy a jej prílohy č. 6, dojednaná dohodou
zmluvných strán podľa zákona č. 18/1996 Z. z. o cenách v znení neskorších predpisov je:
Cena celkom bez DPH: 110 500,00 EUR
Sadzba DPH:
20%
Výška DPH:
22 100,00 EUR
Cena celkom s DPH:
132 600,00 EUR
Za dodanie predmetu zmluvy podľa Čl. II bod. 1) sa rozumie deň dodania SW multilicencie
vrátane jej základnej inštalácie a implementácie pre neobmedzený počet užívateľov v sídle

nadobúdateľa, vrátane školenia užívateľov SW a administrátorov SW v sídle nadobúdateľa a
vo všetkých jeho organizačných jednotkách. Úspešný uchádzač bude zároveň povinný
zabezpečiť legislatívnu a softvérovú podporu po dobu 48 mesiacov odo dňa nasledujúceho po
podpise akceptačného protokolu o akceptácii softvéru nadobúdateľom. Za dodanie predmetu
zmluvy podľa Čl. II bod. 2) sa rozumie deň dodania SW multilicencie k rozšíreniu funkcionality
vrátane jej základnej inštalácie a implementácie pre neobmedzený počet užívateľov v sídle
nadobúdateľa, vrátane školenia užívateľov SW a administrátorov SW v sídle nadobúdateľa a
vo všetkých ním určených organizačných jednotkách.
2)
Cenu za predmet zmluvy podľa Čl. II bod. 1) nadobúdateľ uhradí na základe faktúry
poskytovateľa. Lehota splatnosti faktúry je 30 dní odo dňa doručenia faktúry nadobúdateľovi.
Poskytovateľ je oprávnený doručiť faktúru nadobúdateľovi až po dodaní a inštalácii a
implementácii softvérového nástroja v sídle nadobúdateľa a po vykonaní všetkých školení
užívateľov a administrátorov. Podkladom pre vyhotovenie faktúry je akceptačný protokol
inštalovanej SW multilicencie podpísaný zo strany oprávnených zástupcov nadobúdateľa. a
potvrdenia o vykonaní všetkých školení užívateľov a administrátorov.
Cenu za predmet zmluvy podľa Čl. II bod. 2) nadobúdateľ uhradí na základe faktúr
poskytovateľa. Lehota splatnosti každej faktúry je 30 dní odo dňa doručenia faktúry
nadobúdateľovi.
Poskytovateľ je oprávnený doručiť faktúru za inštaláciu a implementáciu rozšírených
funkcionalít nadobúdateľovi po dodaní a inštalácii a implementácii rozšírenia funkcionality
softvérového nástroja v sídle nadobúdateľa podľa Čl. III bod 4) písm. a). Podkladom pre
vyhotovenie faktúry je preberací protokol inštalovania rozšírenia funkcionality softvérového
nástroja a dodania SW multilicencie k rozšíreniu podpísaný zo strany oprávnených zástupcov
nadobúdateľa.. Akceptačný protokol inštalovanej SW multilicencie zmluvné strany podpíšu po
odskúšaní dodaného softvéru a po odstránení nedostatkov zistených nadobúdateľom v zmysle
Čl. III bod 4)..
Poskytovateľ je oprávnený doručiť faktúru za školenia vykonané podľa Čl. III bod 4) písm. b) až
po vykonaní posledného školenia. Pokladom pre vyhotovenie faktúry budú prezenčné listiny
z jednotlivých školení, na ktorých budú uvedené mená, priezviská a podpisy školených osôb.
Poskytovateľ je oprávnený vyhotoviť a doručiť faktúru za legislatívnu a systémovú podporu
podľa Čl. II bod 1) a 2) raz ročne v zmysle prílohy č. 2 a 6 tejto zmluvy. Poskytovateľ je
oprávnený vyhotoviť faktúru, v ktorej bude zahrnutá legislatívna a systémová podpora podľa
Čl. II bod 2) prvýkrát po podpise akceptačného protokolu.
4. Zmluvné strany sa dohodli, že v Čl. V. Udelenie licencie sa mení a dopĺňa bod 1), ktorý po zmene
a doplnení znie:
1)
Poskytovateľ udeľuje nadobúdateľovi nevýhradné, neprevoditeľné, časovo a územne
neobmedzené právo na používanie dodaného a inštalovaného softvérového nástroja podľa
tejto zmluvy vrátane rozšírených funkcionalít neobmedzeným počtom užívateľov, a to v
rozsahu potrebnom na efektívny výkon správy a evidencie verejného obstarávania v prostredí
nadobúdateľa a dosiahnutie účelu tejto zmluvy.
5. Zmluvné strany sa dohodli, že v Čl. VI. Záručné podmienky sa mení bod 1), ktorý po zmene
a doplnení znie:

1) Poskytovateľ sa zaväzuje poskytnúť bezplatne záručný servis na predmet zmluvy v Čl. II
bode 1) počas celej doby užívania 48 mesiacov. Nadobúdateľ je povinný prípadné zistené vady
písomne reklamovať u poskytovateľa bez zbytočného odkladu po ich zistení. V reklamácii musí
byť podrobná špecifikácia vady (ak je to možné aj lokalizácia vád). Poskytovateľ je povinný
v primeranej lehote určenej nadobúdateľom prípadné vady diela odstrániť.
Poskytovateľ sa zaväzuje poskytnúť bezplatne záručný servis na predmet zmluvy v Čl. II. bode
2) v trvaní 24 mesiacov, pričom záručná doba začne plynúť po podpísaní akceptačného
protokolu. Nadobúdateľ je povinný prípadné zistené vady písomne reklamovať
u poskytovateľa bez zbytočného odkladu po ich zistení. V reklamácii musí byť podrobná
špecifikácia vady (ak je to možné aj lokalizácia vád). Poskytovateľ je povinný prípadné vady
diela odstrániť v lehote 2 pracovných dní, pokiaľ sa zmluvné strany nedohodnú inak.
6. Zmluvné strany sa dohodli, že v Čl. VII. Zmluvné sankcie sa menia a dopĺňajú body 1) a 2), ktoré po
zmene a doplnení znejú:
1)
Pre prípad porušenia ktorejkoľvek zmluvnej povinnosti poskytovateľa uvedenej v Čl.
III. bod 1 písm. a) a b) alebo Čl. III. bod 4 písm. a) a b) tejto zmluvy, je nadobúdateľ oprávnený
požadovať od poskytovateľa zmluvnú pokutu vo výške 15000,00 EUR, a to za každú
zabezpečovanú zmluvnú povinnosť samostatne a poskytovateľ sa zaväzuje v prípade
uplatnenia tohto práva nadobúdateľom zmluvnú pokutu zaplatiť.
2)
Pre prípad porušenia ktorejkoľvek zmluvnej povinnosti poskytovateľa odstrániť vady
softvéru v termínoch určených v Čl. III bod 2) a 4) alebo Čl. VI., bod 3), je nadobúdateľ
oprávnený požadovať od poskytovateľa zmluvnú pokutu vo výške 2% zo zmluvnej ceny
príslušnej časti predmetu zmluvy podľa Čl. IV., a to za každý deň porušenia povinnosti
odstrániť vady softvéru, a to za každú zabezpečovanú povinnosť samostatne.
7. Zmluvné strany sa dohodli, že v Čl. VII. Zmluvné sankcie sa dopĺňa bod 6), ktorý po doplnení znie:

6)
Pre prípad porušenia zmluvnej povinnosti poskytovateľa podľa Čl. VIII. bod 7) zmluvy je
nadobúdateľ oprávnený požadovať od poskytovateľa zmluvnú pokutu vo výške 2% zo zmluvnej
ceny príslušnej časti predmetu zmluvy podľa Čl. IV., a to za každý deň porušenia povinnosti
poskytovateľa informovať zástupcu nadobúdateľa e-mailom o každej zmene systému.

8. Zmluvné strany sa dohodli, že v Čl. VIII. Záverečné ustanovenia sa dopĺňa bod 7), ktorý po doplnení
znie:
7)
Poskytovateľ je povinný informovať zástupcu nadobúdateľa e-mailom o každej zmene
systému, ktorú v systéme vykoná najneskôr do 12 hodín odo dňa vykonania zmeny v dodanom
softvérovom nástroji (SW multilicencia vrátane jej rozšírenia).

Článok 2
Záverečné ustanovenia Dodatku č. 1
1. Ustanovenia zmluvy, ktorých sa vyššie uvedené zmeny nedotýkajú, ostávajú zachované v pôvodnom
znení a nemenia sa.

2. Tento Dodatok č. 1 je vyhotovený v štyroch vyhotoveniach, z ktorých 2 si ponecháva nadobúdateľ
a 2 poskytovateľ, pričom každé vyhotovenie tvorí neoddeliteľnú súčasť jedného vyhotovenia zmluvy.
3. Neoddeliteľnou súčasťou tohto Dodatku č. 1 sú
Príloha č. 5 – Špecifikácia rozšírenia funkcionality softvérového nástroja
Príloha č. 6 – Cenová špecifikácia rozšírenia funkcionality softvérového nástroja
4. Tento Dodatok č. 1 je povinne zverejňovanou zmluvou v zmysle § 5a zákona č. 211/2000 Z. z. o
slobodnom prístupe k informáciám a o zmene a doplnení niektorých zákonov v znení neskorších
predpisov (ďalej len „Zákon o slobodnom prístupe k informáciám“). Zmluvné strany berú na vedomie
a súhlasia s tým, že tento Dodatok č. 1 bude zverejnený v Centrálnom registri zmlúv.
5. Tento Dodatok č. 1 nadobúda platnosť dňom jeho podpisu obidvoma zmluvnými stranami a účinnosť
dňom nasledujúcim po dni jeho zverejnenia v Centrálnom registri zmlúv v zmysle ust. § 47a
Občianskeho zákonníka v znení neskorších predpisov a ust. § 5a Zákona o slobodnom prístupe k
informáciám.
6. Zmluvné strany vyhlasujú, že tento Dodatok č.1 uzatvorili na základe ich slobodnej vôle, tento
Dodatok č.1 nebol uzavretý v tiesni, ani za nápadne nevýhodných podmienok, riadne si ho prečítali,
jeho obsahu rozumejú a na znak súhlasu s jeho obsahom tento Dodatok č.1 podpisujú.

V Bratislave, dňa

V Banskej Štiavnici, dňa

Za poskytovateľa:

Za nadobúdateľa:

Lomtec.com a.s.
Mgr. Miroslav Ličko
predseda predstavenstva

SLOVENSKÝ VODOHOSPODÁRSKY PODNIK,
štátny podnik
Ing. Stanislav Gáborík
generálny riaditeľ

Lomtec.com a.s.
Mgr. Miroslav Sedlák
podpredseda predstavenstva

Príloha č. 5
Špecifikácia rozšírenia funkcionality softvérového nástroja
1. Úvodné informácie
Nadobúdateľ je organizačne členený na Podnikové riaditeľstvo, podriadené Odštepné
závody, ktoré sú zároveň verejnými obstarávateľmi v zmysle zákona 343/2015 Z. z.
o verejnom obstarávaní v znení neskorších predpisov (ďalej len „ZVO“) a na Povodia,
ktoré sú podriadené Odštepným závodom.
V tomto komplexnom prostredí bude zabezpečená implementácia transparentných
elektronických schvaľovacích procesov v oblastiach zadávania požiadaviek,
pripomienkovania dokumentov zákazky a zmlúv.
Schvaľovacie toky prechádzajú úrovňami od Povodí cez Odštepné závody až na
Podnikové riaditeľstvo a príp. až na Ministerstvo životného prostredia SR, ktoré je
zriaďovateľom nadobúdateľa.
Realizácia požiadaviek na zavedenie elektronických schvaľovacích procesov vyžaduje
integráciu a súčinnosť existujúcich systémov nadobúdateľa – systému na správu
verejných obstarávaní ActiveProcurement a systému Softip PROFIT a Modulu EZO
pričom výsledkom bude funkčný celok.
1.1. Integrácia na Softip PROFIT a Modul EZO
Špecifikácia požiadaviek na jednotlivé procesy definované zo strany nadobúdateľa sú
nasledovné:
1.1.1.
1.1.1.1.
1.1.1.1.1.

Elektronizácia schvaľovacích procesov v podmienkach nadobúdateľa
Procesy v oblasti plánovania a schvaľovania požiadaviek
Požiadavka do plánu (Vytvorenie plánu verejného obstarávania (ďalej len „plán
VO“)

Pri iniciálnej tvorbe plánu na príslušný kalendárny rok budú žiadatelia nadobúdateľa zadávať všetky
požiadavky do plánu VO nasledovne:
 Príslušný zamestnanec nadobúdateľa vytvorí v Module EZO požiadavku na nákup tovaru, služby
alebo stavebnej práce do plánu VO, pričom každá požiadavka môže obsahovať len jednu
položku (komoditu) s jedným CPV kódom.
 Príslušný zamestnanec nadobúdateľa bude mať možnosť pripojiť k požiadavke súbory (doc, pdf,
xlsx).
 Požiadavka vstúpi do schvaľovacieho procesu v Module EZO.
 Informácie o schválených požiadavkách poskytne systému ActiveProcurement Modul EZO
prostredníctvom dohodnutých web service, ktoré na strane Modulu EZO implementuje SOFTIP,
a.s. a na strane systému ActiveProcurement implementuje poskytovateľ.
 Poskytovateľ prostredníctvom systému ActiveProcurement zabezpečí zaradenie schválenej
požiadavky do požiadavky plánu VO.
 Poskytovateľ prostredníctvom systému ActiveProcurement na základe schválených požiadaviek
zabezpečí podporu procesu konsolidácie komodít a tvorbu plánu VO a zo schválených položiek
plánu VO podporu procesu obstarávania zákaziek nasledovne:
o

o

Pracovník referátu/odboru
ActiveProcurement môže:

VO

(v

roli

plánovača)

prijatú

požiadavku

v systéme



zoskupiť s inými podobnými požiadavkami a vytvoriť konsolidovanú položku plánu,



priradiť k existujúcej položke plánu, ku ktorej ešte nebola založená zákazka,



zaradiť ako samostatnú položku plánu.

Pracovník referátu/odboru VO (v roli plánovača) určí v systéme ActiveProcurement každej
položke plánu príslušný finančný limit a postup obstarávania.

 Výsledkom bude schválený konsolidovaný iniciálny Plán obstarávania zákaziek na príslušný
kalendárny rok v systéme ActiveProcurement.

 Po schválení Plánu obstarávania zákaziek bude možné tento plán v priebehu roka dopĺňať
o neplánované položky, pričom k nahliadnutiu bude vždy dostupný aj schválený Plán
obstarávania zákaziek v pôvodnom znení.
1.1.1.1.2.

Požiadavka na VO

Požiadavka na VO bude určená na zadávanie požiadaviek na realizáciu VO v priebehu roka pre všetky
požiadavky s predpokladanou hodnotou zákazky nad 3000,- € bez DPH.
Požiadavka na VO bude obsahovať informáciu, či má byť realizovaná:



z položky schváleného plánu VO (požiadavka bude pri zadaní obsahovať referenciu na pôvodnú
Požiadavku do plánu a tým na príslušnú položku Plánu VO)
alebo ako mimoriadna (požiadavka bude pri zadaní bez referencie na pôvodnú Požiadavku do
plánu a tým na príslušnú položku Plánu VO).

Výsledkom realizácie obstarania Požiadavky na VO bude buď zmluva (zadaná v ActiveProcurement)
alebo objednávka (vystavená žiadateľom z EZO na základe údajov o zmluve typu „objednávka“
poskytnutých zo systému ActiveProcurement Modulu EZO prostredníctvom dohodnutých web service).
Požiadavku na VO (každá požiadavka bude obsahovať jednu položku (komoditu) s 1 CPV) budú
žiadatelia nadobúdateľa zadávať nasledovne:
 Žiadateľ pri zadávaní Požiadavky na VO v module EZO buď vyberie svoju pôvodnú Požiadavku
do plánu, pričom sa mu pôvodne zadané údaje skopírujú do Požiadavky na obstaranie alebo
zadá novú požiadavku bez referencie na položku plánu.
 Každá Požiadavka na VO môže obsahovať len jednu položku s jedným CPV kódom. Žiadateľ
zároveň v požiadavke pripojí detailnú špecifikáciu predmetu požiadavky.
 Požiadavka podlieha schváleniu v Module EZO (zadefinovaný schvaľovací proces viazaný na
druh požiadavky).
o

Pri schvaľovaní tejto požiadavky v Module EZO bude na pozadí prostredníctvom webservice vykonaná kontrola na Plán obstarávania VO vedený v systéme ActiveProcurement.

o

Pri schvaľovaní požiadavky môže byť v Module EZO realizovaná kontrola na finančné krytie
v rozpočte.

o

Do schvaľovacieho procesu v Module EZO bude vstupovať aj zástupca odboru VO, resp.
referátu VO nadobúdateľa, ktorý bude oprávnený v požiadavke upraviť kód CPV.

 Po schválení požiadavky v Module EZO bude možné túto požiadavku načítať z Modulu EZO do
systému ActiveProcurement prostredníctvom dohodnutých web service.
 Výsledkom verejného obstarávania v systéme ActiveProcurement je návrh na uzavretie zmluvy
alebo objednávka medzi úspešným uchádzačom a verejným obstarávateľom.
 Realizáciu procesu vytvorenia a schválenia zmluvy zabezpečí Poskytovateľ v systéme
ActiveProcurement.
 Zmluva bude po podpísaní zmluvnými stranami na základe pokynu/akcie zodpovedného
používateľa ActiveProcurement poskytnutá prostredníctvom dohodnutých web service Modulu
EZO a následne zverejnená prostredníctvom tohto modulu na Portáli nadobúdateľa a následne
v Centrálnom registri zmlúv.
 V prípade objednávky, táto bude vystavená žiadateľom z Modulu EZO na základe údajov o
zmluve typu „objednávka“, ktorá bude výsledkom obstarávania zákazky, poskytnutých zo
systému ActiveProcurement Modulu EZO prostredníctvom dohodnutých web service.
 Objednávka vystavená v module EZO bude po vystavení zverejnená prostredníctvom tohto
modulu na Portáli nadobúdateľa.
 Súčasťou informácii o zmluve/objednávke bude číslo zákazky verejného obstarávania, ktorého
generovanie zabezpečí Poskytovateľ prostredníctvom systému ActiveProcurement.
 Po zverejnení zmluvy/objednávky bude do systému verejného obstarávania ActiveProcurement
prostredníctvom rozhrania z Modulu EZO odoslaný dátum platnosti a účinnosti zmluvy/dátum

zverejnenia objednávky. Poskytovateľ zabezpečí zapísanie údajov v príslušných štruktúrach
systému ActiveProcurement. Informácie o zmluve bude Modul EZO preberať z portálu
nadobúdateľa. Systémové ID zákazky (Procurement_ID) verejného obstarávania
ActiveProcurement bude primárnym párovacím kľúčom pri komunikácii Modulu EZO
a ActiveProcurement.
1.1.1.1.3. Požiadavka na objednávku
Požiadavku na objednávku tovarov, služieb alebo stavebných prác budú zadávať žiadatelia
nadobúdateľa za podmienky existujúcej vysúťaženej rámcovej dohody alebo zmluvy, ktorej plnenie
bude prebiehať na základe objednávok nasledovne:
 Ku konkrétnej zmluve bude možné v Module EZO od momentu jej účinnosti vytvárať Požiadavky
na objednávku, pričom jedna Požiadavka na objednávku môže obsahovať viacero položiek
(komodít) s rôznym CPV. Požiadavky podliehajú schváleniu v Module EZO (zadefinovaný
schvaľovací proces viazaný na druh požiadavky). Pri schvaľovaní prebehne v Module EZO
kontrola na finančné krytie zadefinované v zmluve. Pri kontrole budú zohľadnené už zrealizované
objednávky/čiastkové vykonávacie zmluvy viažuce sa k hlavnej zmluve.
 Zo schválenej požiadavky bude v Module EZO automatizovaným spôsobom vygenerovaná
objednávka.
 Objednávka bude prostredníctvom dohodnutých web service poskytnutá z Modulu EZO do
systému verejného obstarávania ActiveProcurement a následne zaslaná zodpovedným
používateľom dodávateľovi. Poskytovateľ zabezpečí zapísanie údajov v príslušných štruktúrach
systému ActiveProcurement.
 Pri zaevidovaní došlej faktúry v Softip PROFIT, je faktúra spárovaná s objednávkou/čiastkovou
zmluvou. Pri schvaľovacom procese došlej faktúry budú prostredníctvom integračného rozhrania
zo Softipu PROFIT zaslané do systému ActiveProcurement informácie potrebné pre vyhotovenie
referencie pre dodávateľa pri podlimitnej a nadlimitnej zákazke. Poskytovateľ zabezpečí
zapísanie údajov v príslušných štruktúrach systému ActiveProcurement.
 Základné informácie o schválenej došlej faktúre vrátane informácií k vyhotoveniu referencie pre
dodávateľa pri podlimitnej alebo nadlimitnej zákazke budú prostredníctvom integračného
rozhrania odoslané zo Softipu PROFIT do systému verejného obstarávania ActiveProcurement.
Poskytovateľ zabezpečí zapísanie údajov v príslušných štruktúrach systému ActiveProcurement.
 Schválená faktúra v Softip PROFIT bude postúpená v tomto systéme na úhradu a informácia
o úhrade bude prostredníctvom integračného rozhrania zo Softipu PROFIT odoslaná do systému
verejného obstarávania ActiveProcurement. Poskytovateľ zabezpečí zapísanie údajov
v príslušných štruktúrach systému ActiveProcurement.
Požiadavku na objednávku tovarov, služieb alebo stavebných prác bez existujúcej vysúťaženej zmluvy
(operatívny nákup do 3.000,- €) budú žiadatelia nadobúdateľa zadávať nasledovne:
 Zamestnanec nadobúdateľa vystaví v Module EZO požiadavku na objednávku tovaru, služieb
alebo stavebných prác.
 Požiadavka podlieha schváleniu v Module EZO (zadefinovaný schvaľovací proces viazaný na
druh požiadavky).
 Pri schvaľovaní požiadavky môže byť v Module EZO realizovaná kontrola na finančné krytie
v rozpočte.
 Pri schvaľovaní požiadavky v Module EZO bude na pozadí prostredníctvom web-service
vykonaná kontrola na Plán obstarávania VO vedený v systéme ActiveProcurement.
Pri kontrole požiadavky zároveň prebehne v Module EZO kontrola na CPV a sumu už
zrealizovaných objednávok v danom kalendárnom roku.
 Do schvaľovacieho procesu v Module EZO bude vstupovať aj zástupca odboru VO, resp.
referátu VO nadobúdateľa, ktorý bude oprávnený v požiadavke upraviť kód CPV.
 Zástupca odboru VO zároveň v požiadavke skontroluje, či kontrola finančného limitu v Module
EZO neavizuje, že hodnota požiadavky prekračuje pre dané CPV a OZ resp. Podnikové

riaditeľstvo kumulatívny finančný limit Malej zákazky (internou smernicou nadobúdateľa
zníženou aktuálne na 3000 €) v danom kalendárnom roku.
 V prípade, ak požiadavka na dodávku tovaru, poskytnutie služieb alebo uskutočnenie
stavebných prác neprekročí finančný limit (resp. kumulatívny limit) tzv. Malej zákazky, bude táto
poskytnutá z Modulu EZO systému ActiveProcurement prostredníctvom dohodnutých web
service. Poskytovateľ zabezpečí zapísanie údajov v príslušných štruktúrach systému
ActiveProcurement. Z prenesených údajov bude v systéme ActiveProcurement založená Malá
zákazka, ktorá bude prepojená s objednávkou na dodávku tovaru alebo služieb alebo prác.
Poskytovateľ zabezpečí zapísanie údajov v príslušných štruktúrach systému ActiveProcurement
 Zo schválenej požiadavky bude možné:
o

vygenerovať objednávku v Module EZO

o

založiť zmluvu v príslušnej Malej zákazke v systéme ActiveProcurement, ktorá bude po
podpísaní zmluvnými stranami na základe pokynu/akcie zodpovedného používateľa
ActiveProcurement poskytnutá prostredníctvom dohodnutých web service Modulu EZO

 Údaje objednávky, ktorá bola vygenerovaná v Module EZO budú poskytnuté systému
ActiveProcurement z Modulu EZO prostredníctvom dohodnutých web service. Poskytovateľ
zabezpečí zapísanie údajov v príslušných štruktúrach systému ActiveProcurement.
 Pri zaevidovaní došlej faktúry v Softip PROFIT, bude v tomto systéme faktúra spárovaná
s objednávkou/zmluvou.
 Základné informácie o schválenej došlej faktúre budú systému ActiveProcurement poskytnuté z
Modulu EZO prostredníctvom dohodnutých web service. Poskytovateľ zabezpečí zapísanie
údajov v príslušných štruktúrach systému ActiveProcurement.
 Schválená faktúra bude v Softip PROFIT postúpená na úhradu a informácia o úhrade je
prostredníctvom integračného rozhrania odoslaná do systému verejného obstarávania
ActiveProcurement. Poskytovateľ zabezpečí zapísanie údajov v príslušných štruktúrach systému
ActiveProcurement
 V prípade, ak požiadavka na objednávku tovaru, poskytnutie služieb alebo uskutočnenie
stavebných prác v Module EZO prekročí limit (resp. kumulatívny limit) tzv. Malej zákazky, systém
nedovolí zadať takúto požiadavku na objednávku, ale je nutné ju zadať cez Požiadavku na
VO(prípadne ak je to ešte možné na Požiadavku do plánu).
1.1.1.1.4. Zoznam požadovaných technických rozhraní
 Rozhranie na schválené požiadavky - Rozhranie cez Web service bude realizované na
strane IS SOFTIP PROFIT. Web service bude na základe vstupných parametrov vracať
pole (zoznam) údajov schválených plánovaných požiadaviek určených na verejné
obstarávanie. Iné druhy požiadaviek (napr. na dodanie) sa nebude do rozhrania
prenášať.
 Rozhranie na dodávateľské objednávky - Rozhranie cez Web service bude realizované
na strane IS SOFTIP PROFIT. Web service bude na základe vstupných parametrov
vracať pole (zoznam) údajov o objednávkach.
 Rozhranie na dodávateľské faktúry a úhrady - Rozhranie cez Web service bude
realizované na strane IS SOFTIP PROFIT. Web service bude na základe vstupných
parametrov vracať pole (zoznam) údajov o faktúrach a úhradách.
 Rozhranie na referencie - Rozhranie cez Web service bude realizované na strane IS
SOFTIP PROFIT. Web service bude na základe vstupných parametrov vracať štruktúru
údajov.
 Rozhranie na dodávateľské zmluvy - Rozhranie cez Web service bude realizované na
strane IS SOFTIP PROFIT. Web service na základe vstupných parametrov zapíše
údaje o zmluve (prípadne vykoná update existujúcej zmluvy) a v návratovej hodnote
vráti ID zmluvy v systéme Modulu EZO.
 Rozhranie na notifikáciu o zverejnení dodávateľskej zmluvy - Rozhranie cez Web
service bude realizované na strane IS ActiveProcurement. Web service na základe
vstupných parametrov zapíše údaje o zverejnení zmluvy v CRZ do IS
ActiveProcurement.

 Rozhranie na poskytovanie zoznamu požiadaviek, ktoré sú zaradené do plánu alebo
pokryté VO - Rozhranie cez Web service bude realizované na strane IS
ActiveProcurement. Web service na požiadanie poskytne zoznam požiadaviek, ktoré
sú v systéme ActiveProcurement zaradené do plánu obstarávania zákaziek alebo
pokryté VO.
Rozhrania na strane Modulu EZO a IS SOFTIP PROFIT implementuje Softip a na strane
systému ActiveProcurement implementuje Lomtec..

1.2.

Schvaľovacie procesy v priebehu realizácie zákazky
1.2.1 Schvaľovanie dokumentácie v zákazke v systéme ActiveProcurement
Dokumentácia zákazky, najmä zadávacia dokumentácia musí pred zverejnením prejsť
schvaľovacím procesom. Poskytovateľ prostredníctvom systému ActiveProcurement
zabezpečí funkčnosť pripomienkovania a schvaľovania rovnakým schvaľovacím procesom aj
ostatné výstupné dokumenty zákazky ako sú napr. odpovede na žiadosť (o vysvetlenie
súťažných podkladov, o nápravu), zápisnice a iné dokumenty z procesu obstarávania zákazky.
Nadobúdateľ požaduje, aby schvaľovacie procesy boli plne elektronické a integrované
k jednotlivým agendám priamo do nástroja na správu verejných obstarávaní.
1.2.1.1 Schvaľovanie zmluvy v zákazke v systéme ActiveProcurement pred podpisom
zmluvy
Návrh znenia zmluvy, ktorá je výsledkom verejného obstarávania prechádza
komplexným procesom pripomienkovania a schvaľovania.
Nadobúdateľ požaduje, aby schvaľovací proces zmluvy bol plne elektronický
a integrovaný do evidencie zmlúv nástroja na správu verejných obstarávaní
ActiveProcurement.
Poskytovateľ prostredníctvom systému ActiveProcurement zabezpečí funkčnosť
elektronického pripomienkovania a schvaľovanie znenia zmluvy na viacerých
riadiacich úrovniach, pričom časti procesu musia byť konfigurovateľné ako paralelné
schvaľovanie, časti ako sériové schvaľovanie v zmysle internej smernice.
Nadobúdateľ požaduje, aby schvaľovacie procesy boli plne elektronické a integrované
k jednotlivým agendám priamo do nástroja na správu verejných obstarávaní.

1.3.

Sledovanie
čerpania
zmlúv
a objednávok
a integrácia
softvéru
ActiveProcurement s IS Profit, SharePoint a OOPP
Základnou požiadavkou nadobúdateľa pre rozšírenie funkčnosti IS ActiveProcurement je
zabezpečiť sledovanie blížiacich sa limitov časového a finančného čerpania zmlúv a
objednávok najmä Rámcových dohôd a viacročných zmlúv.
Poskytovateľ prostredníctvom systému ActiveProcurement zabezpečí rozšírenie funkčnosti IS
ActiveProcurement o procesy súvisiace so zakladaním/evidenciou zmlúv a objednávok
z verejných obstarávaní a o funkčnosť sledovania čerpania zmlúv a objednávok na základe
informačných tokov, ktoré zabezpečí integrácia so systémami Softip PROFIT a Modul EZO.
Integrácia ActiveProcurement so systémom Softip PROFIT musí zabezpečiť sprístupnenie
údajov potrebných pre sledovanie blížiacich sa limitov časového a finančného čerpania zmlúv
a objednávok najmä Rámcových dohôd a viacročných zmlúv, ktoré je nutným predpokladom
pre kontrolu príp. prečerpania zazmluvnenej ceny alebo časového rámca zmluvy tak, aby
nedochádzalo k porušovaniu ZVO.
Poskytovateľ prostredníctvom systému ActiveProcurement zabezpečí funkčnosť e-mailovej
notifikácie s možnosťou zvoliť nastavenie zaslania notifikácie zamestnancom nadobúdateľa,
ktorý zabezpečuje proces verejného obstarávania v systéme ActiveProcurement.
E-mailová notifikácia musí byť viazaná na všetky kontaktné osoby odboru/org, zložky, kam
daná zmluva patrí a musí byť zaslaná v predstihu t. z. pri prekročení nastaveného prahu
finančného čerpania zmluvy alebo pred termínom ukončenie trvania Rámcovej
dohody/viacročnej zmluvy v zmysle interných predpisov nadobúdateľa.
Nadobúdateľ požaduje zabezpečiť sledovanie čerpania z rámcových dohôd resp. viacročných
zmlúv tak, aby objednávka resp. čiastková zmluva bola viazaná na rámcovú dohodu resp.
viacročnú zmluvu a následne doručená faktúra vyhotovená na základe objednávky resp.

čiastkovej zmluvy bola viazaná na objednávku resp,. čiastkovú zmluvu a priradená k rámcovej
dohode resp. viacročnej zmluve v systéme IS ActiveProcurement..
Jednotlivé procesy týkajúce sa zmlúv a objednávok musia byť implementované podľa
nasledovných požiadaviek:
a.

Proces založenia záznamu o zmluve a aktualizácie zmluvy, zverejnenia v CRZ, povolenia
fakturácie, sledovania a aktualizácie faktúr k zmluve.
Poskytovateľ zabezpečí funkcionalitu na vytvorenie záznamu o zmluve, ktorý vznikne
v module Evidencia zmlúv v IS ActiveProcurement. Pridaná funkcionalita zároveň
zabezpečí pridelenie čísla zmluvy, ktoré musí systém poskytovateľa vygenerovať podľa
pravidiel stanovených internou smernicou nadobúdateľa. Zmluva musí prejsť
schvaľovacím procesom podľa bodu 1.2.1.1 a schválená verzia zmluvy pripravená na
zverejnenie musí byť spolu s metadátami poskytnutá prostredníctvom integračného
rozhranie systému Softip - Modul EZO. Systém Softip - Modul EZO musí zabezpečiť jej
riadené zverejnenie v CRZ prostredníctvom portálu nadobúdateľa a informáciu o termíne
zverejnenia zmluvy musí poskytnúť IS ActiveProcurement.
Po doručení faktúry a jej následnom zaevidovaní v Softip PROFIT ku konkrétnej zmluve
poskytne Softip – Modul EZO systému ActiveProcurement údaje o došlej faktúre.
Poskytovateľ zabezpečí spracovanie dát v module Sledovanie zmlúv a objednávok
v príslušnej zmluve. Systém Softip – Modul EZO zároveň musí zabezpečiť poskytnutie
metadát IS ActiveProcurement potrebných pre vystavenie referencie vo väzbe na
nadlimitnú a podlimitnú zákazku k prevzatému a fakturovanému plneniu.
Nadobúdateľ požaduje pre zákazky zadávané v systéme EKS možnosť vytvorenia resp.
len vloženia základnej informácie o zákazke následné priradenie zmluvy na základe
informácie o zverejnení zmluvy v CRZ a tiež na portáli nadobúdateľa.

b.

Proces založenia a aktualizácie štandardnej objednávky, ktorá je výsledkom verejného
obstarávania zákazky, zverejnenia na portáli nadobúdateľa, povolenia fakturácie,
sledovania a aktualizácie faktúr k objednávke.
Objednávka vznikne v systéme Softip – Modul EZO, ktorý zároveň zabezpečí jej
zverejnenie na portáli nadobúdateľa a pridelenie čísla objednávky.
Systém Softip – Modul EZO musí zároveň poskytnúť systému ActiveProcurement údaje
o zverejnenej objednávke a tiež o došlej faktúre. Poskytovateľ zabezpečí zapísanie údajov
v príslušných štruktúrach objednávky priradenej k príslušnej zákazke v systéme IS
ActiveProcurement a zabezpečí spracovanie týchto údajov v module Sledovanie zmlúv
a objednávok.. Systém Softip – Modul EZO zároveň musí zabezpečiť poskytnutie metadát
IS ActiveProcurement potrebných pre vystavenie referencie k prevzatému a
fakturovanému plneniu. Poskytovateľ zabezpečí zapísanie údajov v príslušných
štruktúrach systému ActiveProcurement.

1.4.

Integrácia na ActiveDirectory nadobúdateľa
Poskytovateľ implementuje rozhranie na ActiveDirectory nadobúdateľa za účelom poskytnutia
funkcionality zabezpečenie centralizovanej správy používateľských účtov a skupín
prostredníctvom ActiveDirectory nadobúdateľa. Definovanie prístupov, rol a správa
používateľských účtov musí byť zabezpečená prostredníctvom integrácie používateľského
systému ActiveProcurement a LDAP nadobúdateľa.
Rozšírenie funkčnosti zabezpečí zároveň prevzatie Windows autentifikácie používateľa
prihláseného do OS Windows pri prístupe k IS ActiveProcurement. Správa prihlasovacích
údajov nebude realizovaná v nastaveniach systému ActiveProcurement, používatelia sa budú
do systému ActiveProcurement autentifikovať rovnakými prihlasovacími údajmi ako do svoje
pracovnej stanice.

1.5.

Správa povinných úkonov - povinnosti podľa § 64, § 12 – bez automatizovaného
sledovania termínov udalostí týkajúcich sa žiadostí o vysvetlenie súťažných

podkladov, námietok, ktoré sú viazané na elektronickú komunikáciu vo verejnom
obstarávaní
Povinné úkony v procese obstarávania zákaziek sú aktivitami, ktoré viažu nadobúdateľa zverejňovať
informácie a výstupy v súlade so ZVO z procesu obstarávania zákazky a následného plnenia zmluvy.
Rozšírením funkčnosti musí byť nadobúdateľovi poskytovaná prehľadná orientácia vo všetkých
informačných povinnostiach stanovených ZVO, ktorých nedodržanie môže prípadne viesť k sankciám
zo strany Úradu pre verejné obstarávanie.
Nadobúdateľ požaduje zabezpečenie centralizácia povinných úkonov do samostatného modulu a
poskytnutie podpory sledovania splnenia povinných úkonov na jednom mieste spolu s rozšírením
funkčnosti harmonogramu zákazky s ktorým musí byť nová funkčnosť priamo integrovaná.
Po implementácií elektronickej komunikácie musí nová funkčnosť zabezpečiť dynamické generovanie
povinnosti, ktoré nastavajú z ad hoc udalostí, ako napr. podanie žiadosti o vysvetlenie súťažných
podkladov záujemcom a z príslušných lehôt na vybavenie tejto žiadosti. Zároveň v prípade posunutia
niektorého z míľnikov harmonogramu zákazky zabezpečí prepočítanie zostávajúcej časti
harmonogramu.
Súčasťou implementácie musí byť prepojenie na notifikačný modul IS ActiveProcurement, ktorý
zabezpečuje e-mailovú notifikáciu v predstihu pred termínom povinného úkonu.
1.6.
Školenia pre užívateľov nadobúdateľa a podpora
Poskytovateľ zabezpečí školenie pre zamestnancov nadobúdateľa v nasledovnom rozsahu:










Nová funkcionalita v procesoch obstarávania zákaziek - školenie pracovníkov odboru/referátu
VO (max. 10 pracovníkov v jednej skupine) – Podnikové riaditeľstvo a 4 OZ v rozsahu 5 dní (1
dni/PR/závod)
Sledovanie čerpania zmlúv a objednávok -- školenie pracovníkov odboru/referátu VO
a garantov zmlúv (max. 10 pracovníkov v jednej skupine) – Podnikové riaditeľstvo a 4 OZ
v rozsahu 6 dní:
o PR - max. 20 účastníkov – 1 deň
o OZ BA - max. 25 účastníkov – 1,5 dňa
o OZ PN - max. 20 účastníkov – 1 deň
o OZ BB - max. 20 účastníkov – 1 deň
o OZ KE - max. 25 účastníkov – 1,5 dňa
Plánovanie obstarávania zákaziek - školenie pracovníkov odboru/referátu VO v roli plánovačov
(max. 10 pracovníkov v jednej skupine) – Podnikové riaditeľstvo a 4 OZ v rozsahu 3,75 dní
(0,75 deň/PR/závod)
Schvaľovacie procesy v priebehu realizácie zákazky - školenie schvaľovateľov – Podnikové
riaditeľstvo a 4 OZ v rozsahu 6,5 dňa :
o PR - max. 25 účastníkov – 1,5 dňa
o OZ BA - max. 25 účastníkov – 1,5 dňa
o OZ PN - max. 20 účastníkov – 1 deň
o OZ BB - max. 20 účastníkov – 1 deň
o OZ KE - max. 25 účastníkov – 1,5 dňa
Školenie pre administrátorov nastavení - Podnikové riaditeľstvo v rozsahu 1 dňa

Poskytovateľ sa zaväzuje poskytovať legislatívnu a systémovú podporu k rozšíreným funkcionalitám
48 mesiacov od podpisu akceptačného protokolu.

jednotková cena
predmet
bez DPH
počet jednotiek
Inštalácia a implementácia rozšírenia funkcionality:
1.1 schvaľovacie procesy v priebehu realizácie zákazky
500
1.2 sledovanie čerpania zmlúv a objednávok
500
1.3 integrácia na Active Directory
500
1.4 správa povinných úkonov
500
1.5 elektronizácia schvaľovacích procesov - rozhrania
500
Školenia :
2.1 Školenia užívateľov a administrátorov
500
Podpora:
3.1 Legislatívna a systémová podpora v trvaní 12 mesiacov
(odo dňa nasledujúceho po ukončení posledného
školenia) na prvý rok
250
3.2 Legislatívna a systémová podpora v trvaní 12 mesiacov
(od prvého dňa po ukončení prvého roka podľa
predchádzajúcej položky tejto prílohy č. 6) na druhý rok
250
3.3 Legislatívna a systémová podpora v trvaní 12 mesiacov
(od prvého dňa po ukončení druhého roka podľa
predchádzajúcej položky tejto prílohy č. 6) na tretí rok
250
3.4 Legislatívna a systémová podpora v trvaní 12 mesiacov
(od prvého dňa po ukončení tretieho roka podľa
predchádzajúcej položky tejto prílohy č. 6) na štvrtý rok
250
Spolu

Príloha č. 6
Cenová špecifikácia rozšírenia funkcionality softvérového nástroja

20 000 €
12 500 €
1 500 €
17 000 €
39 000 €
8 500 €

3 000 €

3 000 €

3 000 €

3 000 €
110 500 €

40
25
3
34
78
17

12

12

12

12
245

spolu bez DPH

600 €
22 100 €

600 €

600 €

600 €

1 700 €

4 000 €
2 500 €
300 €
3 400 €
7 800 €

DPH 20%

3600 €
132 600 €

3600 €

3600 €

3600 €

10 200 €

24 000 €
15 000 €
1 800 €
20 400 €
46 800 €

Spolu s DPH

