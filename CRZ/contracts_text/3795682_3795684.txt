Zmluva o vypracovaní analýzy

uzatvorená v zmysle § 269 ods.2 zákona č. 513/1991 Zb. Obchodný zákonník v znení neskorších predpisov
a zákona č. 343/2015 Z. z o verejnom obstarávaní a o zmene a doplnení niektorých zákonov v znení jeho
neskorších zmien a doplnkov (ďalej len „zmluva“)
Číslo zmluvy objednávateľa: 397/NLC/2018-VO

Objednávateľ:
Názov:
Sídlo:
Zastúpený:
Osoba zodpovedná
za plnenie predmetu zmluvy:
Bankové spojenie:
IBAN:
IČO:
DIČ:
IČ DPH:
(ďalej len „objednávateľ“)
Poskytovateľ:
Názov:
Sídlo:
Zastúpený:
Zápis:
IČO:
DIČ:
Bankové spojenie:
IBAN:
Telefón:
e-mail:
(ďalej len „poskytovateľ“)

I.
Zmluvné strany
Národné lesnícke centrum
T. G. Masaryka 22, 960 92 Zvolen
Bc. Ing. Ľubošom Halvoňom, PhD., generálnym riaditeľom
Radoslav Suchár
Štátna pokladnica
SK2081800000007000241498
42001315
2022091027
SK2022091027

exe, a.s.
Plynárenská 1, 821 09 Bratislava
Marek Malček, člen predstavenstva
OR OS Bratislava I, Oddiel: Sa, vložka číslo: 6180/B
17321450
2020299490
Slovenská sporiteľňa, a.s.
SK91 0900 0000 0051 4787 4792
+421267296111
info@exe.sk

Objednávateľ a poskytovateľ sa ďalej spoločne označujú aj ako „zmluvné strany“.

1.

II.
Predmet zmluvy
Predmetom tejto zmluvy je záväzok poskytovateľa vykonať pre objednávateľa analytické práce výsledkom,
ktorých bude:
a) komplexná analýza architektúry vzájomnej komunikácie existujúcich systémov a zdrojov dát
objednávateľa
b) architektonická analýza existujúceho intranetu objednávateľa a aplikácií, ktoré sú jeho súčasťou, ako aj
tých ktoré nadväzujú procesne či funkčne
c) analýza možností automatizácie celofiremných procesov objednávateľa a návrh novej architektúry
Intranetu a aplikácií postavených na platforme SharePoint Online

2.

Poskytovateľ sa zaväzuje výsledky analýz špecifikovaných v bode 1 písm. a) až c) tohto článku zmluvy
spracovať do jedného dokumentu, ktorý odovzdá objednávateľovi (ďalej len ako „analýza“).

3.

Vypracovanie analýzy je hlavným účelom tejto zmluvy s cieľom zistiť aké sú pracovne postupy
objednávateľa a možnosť ich migrácie do prostredia Sharepoint.

4.

V prípade porušenia povinností poskytovateľa uvedených v bode 1 a 2 tohto článku zmluvy, je objednávateľ
oprávnený od zmluvy okamžite odstúpiť, a poskytovateľ nemá nárok na úhradu zmluvnej ceny.

5.

Predmetom zmluvy je zároveň aj záväzok objednávateľa analýzu vypracovanú riadne a včas prevziať
a zaplatiť poskytovateľovi dohodnutú odmenu.

1.

III.
Termíny plnenia
Poskytovateľ sa zaväzuje analytické práce vykonať v nasledovných termínoch:
 práce špecifikované v čl. II bod 1 písmeno a) – 2 človekodni
 práce špecifikované v čl. II bod 1 písmeno b) – 4 človekodni
 práce špecifikované v čl. II bod 1 písmeno c) – 4 človekodni

2.

Zmluvné strany sa dohodli, že poskytovateľ začne s výkonom analytických prác v deň nadobudnutia
účinnosti zmluvy. Poskytovateľ je povinný všetky analytické práce vykonať v lehote najneskôr do 21 dní
odo dňa nadobudnutia účinnosti zmluvy. Človekodni v súlade s bodom 1 tohto článku zmluvy si poskytovateľ
v rámci uvedenej lehoty naplánuje podľa svojej potreby.

3.

Zmluvné strany sa dohodli, že poskytovateľ je ďalej povinný odovzdať objednávateľovi analýzu v lehote
najneskôr do 15 dní odo dňa ukončenia všetkých analytických prác.

4.

Zmluvné strany sa dohodli, že poskytovateľ odovzdá analýzu objednávateľovi v jednom vyhotovení na CD
alebo USB nosiči, ako aj v jednom vyhotovení v tlačenej podobe. Analýza bude poskytovateľom odovzdaná
osobne, a to osobe zodpovednej za plnenie predmetu zmluvy na strane objednávateľa. O odovzdaní analýzy
poskytovateľ upovedomí objednávateľa aspoň dva dni vopred.

5.

Miestom odovzdania je sídlo objednávateľa. O odovzdaní a prevzatí analýzy zmluvné strany spíšu preberací
protokol, v ktorom objednávateľ prostredníctvom osoby zodpovednej za plnenie predmetu zmluvy na strane
objednávateľa potvrdí, že analytické práce boli vykonané a analýza vyhotovená v súlade s touto zmluvou
a požiadavkami objednávateľa. Analýza sa považuje za odovzdanú okamihom podpisu preberacieho
protokolu osobou zodpovednou za plnenie predmetu zmluvy a strane objednávateľa.

1.

IV.
Platobné podmienky
Zmluvné strany sa na základe víťaznej ponuky poskytovateľa v rámci postupu verejného obstarávania, ako aj
v súlade so zákonom č. 18/1996 Z.z. o cenách v znení neskorších predpisov dohodli, že cena za výkon
analytických prác a vyhotovenie analýzy predstavuje sumu:

cena bez DPH
5.520,-€ bez DPH
DPH 20%
1.104,-€
cena celkom s DPH
6.624,- €
slovom: šesťtisícšesťstodvadsaťštyri eur s DPH
(ďalej aj „zmluvná cena“)
2.

Zmluvná cena je konečná a nemenná a sú v nej zahrnuté všetky výdavky/náklady poskytovateľa spojené
s výkonom analytických prác a vypracovaním analýzy.

3.

Zmluvnú cenu zaplatí objednávateľ poskytovateľovi na základe faktúry vystavenej poskytovateľom.
Poskytovateľ je oprávnený vystaviť faktúru po odovzdaní analýzy v súlade s čl. III. bod 5 zmluvy, t.j. po podpise
preberacieho protokolu objednávateľom.

4.

Splatnosť faktúry je 30 dní od doručenia faktúry objednávateľovi. Zmluvné strany si ako spôsob platby dohodli
bezhotovostný prevod na účet poskytovateľa uvedený v záhlaví zmluvy. Dňom úhrady je deň odpísania zmluvnej
ceny z účtu objednávateľa v prospech účtu poskytovateľa.

5.

Faktúra musí spĺňať náležitosti daňového a účtovného dokladu v súlade s platnými právnymi predpismi, najmä
v súlade so zákonom č. 222/2004 Z.z. o DPH, v znení neskorších predpisov a musí obsahovať originálny podpis
vystavujúcej strany. Prílohou faktúry je preberací protokol.

6.

V prípade, že faktúra nebude obsahovať požadované náležitosti, je objednávateľ oprávnený faktúru vrátiť bez
zaplatenia. Oprávneným vrátením faktúry prestáva plynúť lehota splatnosti, a táto plynie celá odo dňa doručenia
opravenej (novej) faktúry.

2

1.

V.
Práva a povinnosti zmluvných strán
Analytické práce sa budú vykonávať v sídle objednávateľa. Poskytovateľovi nebudú objednávateľom za
účelom vykonania analytických prác a vypracovania analýzy poskytnuté žiadne prístupy a heslá do siete
objednávateľa, všetky analytické práce a zozbieranie údajov bude vykonávané v súčinnosti so zamestnancami
objednávateľa.

2.

Poskytovateľ sa zaväzuje vykonať analytické práce a vypracovať analýzu s vynaložením odbornej
starostlivosti, v súlade s pokynmi objednávateľa, prípadne jeho poverených zamestnancov v rámci
dohodnutých podmienok zmluvy, a v stanovených termínoch. V prípade porušenia uvedenej povinnosti
poskytovateľa, je objednávateľ oprávnený od zmluvy okamžite odstúpiť. Účinky odstúpenia nastávajú
okamihom jeho doručenia poskytovateľovi.

3.

V prípade, ak poskytovateľ nemôže plniť záväzky vyplývajúce z tejto zmluvy, je povinný o tom neodkladne
písomne informovať objednávateľa.

4.

Ak sa poskytovateľ dostane do omeškania s výkonom analytických prác vypracovaním analýzy, objednávateľ
je oprávnený požadovať od poskytovateľa zmluvnú pokutu vo výške 0,05% zo zmluvnej ceny za každý deň
omeškania.

1.

VI.
Ukončenie zmluvy
Zmluvu je možné ukončiť vzájomnou dohodou zmluvných strán alebo odstúpením od zmluvy v prípade
podstatného porušenia zmluvných povinností jednou zo zmluvných strán.

2.

Za podstatné porušenie zmluvných povinností sa považuje najmä neplnenie povinností vyplývajúcich z čl. II.,
III. a V. zmluvy.

3.

Odstúpenie od zmluvy je účinné okamihom jeho doručenia druhej zmluvnej strane. V prípade ukončenia zmluvy
z dôvodu podstatného porušenia zmluvných povinností poskytovateľom, poskytovateľ nemá nárok na úhradu
zmluvnej ceny.

1.

VII.
Záverečné ustanovenia
Táto zmluva nadobúda platnosť dňom jej podpisu oboma zmluvnými stranami a účinnosť dňom nasledujúcim
po dni jej zverejnenia v Centrálnom registri zmlúv vedenom Úradom vlády SR podľa zákona č. 546/2010 Z.z.

2.

Zmluvné strany sa dohodli, že zmluvu uzatvárajú podľa Obchodného zákonníka a právne vzťahy a pomery zo
zmluvy vyplývajúce a vznikajúce sa riadia Obchodným zákonníkom.

3.

Zmeny a doplnenia tejto zmluvy je možné vykonať len formou písomných, číslovaných dodatkov podpísaných
obidvoma zmluvnými stranami.

4.

Účastníci zmluvy týmto vyhlasujú, že sa s touto zmluvou riadne oboznámili, táto zmluva zodpovedá ich slobodnej
vôli, uzatvárajú ju dobrovoľne a na znak súhlasu s jej obsahom ju podpisujú.

5.

Zmluva je vypracovaná v troch rovnocenných vyhotoveniach. Jedno vyhotovenie pre poskytovateľa a dve
vyhotovenia pre objednávateľa.

6.

Táto zmluva je povinne zverejňovaná podľa § 5a zákona č. 211/2000 Z.z. o slobodnom prístupe k informáciám
a o zmene a doplnení niektorých zákonov.

7.

Zmluvné strany výslovne súhlasia so zverejnením tejto zmluvy v jej plnom rozsahu, v Centrálnom registri zmlúv
vedenom na Úrade vlády SR.

8.

Zmluvné strany sa dohodli, že všetky písomnosti, ktoré má doručiť/bude doručovať v zmysle tejto zmluvy, ako
aj po jej skončení jedna zmluvná strana druhej zmluvnej strane, budú doručované na adresu uvedenú v záhlaví
zmluvy. Písomnosti budú doručované osobne alebo prostredníctvom pošty doporučene, pričom zásielka
(písomnosť) sa bude považovať za doručenú dňom jej prevzatia adresátom – zmluvnou stranou, dňom, kedy
zmluvná strana odmietne osobne doručovanú alebo poštou doručovanú zásielku prevziať, alebo dňom, kedy
pošta vráti doručovanú zásielku odosielajúcej zmluvnej strane ako nevyžiadaná v odbernej (úložnej) lehote alebo
s oznámením adresát neznámy, prípadne ako zásielku nedoručenú.

3

9.

V prípade doručovania formou emailovej pošty, sa písomnosť/dokument považuje za doručený okamihom
doručenia potvrdenia o doručení emailu odosielajúcej zmluvnej strane.

10. Zmenu adresy na doručovanie je ktorákoľvek zmluvná strana povinná oznámiť druhej zmluvnej strane bez
zbytočného odkladu.
11. V prípade ak bude poskytovateľom na základe tejto zmluvy vytvorené dielo, ktoré bude dielom v súlade
s ustanoveniami zákona č. 185/2015 Z. z. autorský zákon a predmetom duševného vlastníctva a jeho ochrany,
poskytovateľ touto zmluvou bezodplatne udeľuje objednávateľovi súhlas na použitie diela – licenciu.
Poskytovateľ udeľuje objednávateľovi výhradnú licenciu bez časového a územného obmedzenia. Objednávateľ
je oprávnený dielo používať na účel, na ktorý bolo v súlade s touto zmluvou vyhotovené (čl. II. bod 3 zmluvy),
ako aj všetkými spôsobmi v súlade s § 19 ods. 4 zákona č. 185/2015 Z. z. autorský zákon bez obmedzení.
12. Príslušným na riešenie sporov vzniknutých z tejto zmluvy alebo v súvislosti s ňou je miestne a vecne príslušný
súd SR, ktorý bude vo veci rozhodovať podľa právneho poriadku SR.
13. Zmluvné strany po prečítaní zmluvy prehlasujú, že súhlasia s jej obsahom v celom rozsahu, čo potvrdzujú svojimi
podpismi. Zmluva je prejavom ich slobodnej vôle a nebola dojednaná v tiesni, ani za inak nevýhodných
podmienok.

Vo Zvolene dňa ………………………

V Bratislave dňa ...........................

………………………………………….
Bc. Ing. Ľuboš Halvoň, PhD.
generálny riaditeľ

...........................................
Marek Malček,
člen predstavenstva

4

