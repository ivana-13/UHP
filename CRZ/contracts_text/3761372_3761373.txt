Zmluva o prevádzke a poskytnutí služieb
uzavretá podľa § 269 ods. 2 zákona č. 513/1991 Zb. Obchodný zákonník v znení neskorších
predpisov (ďalej len „Obchodný zákonník“) a príslušných ustanovení zákona č. 343/2015 Z.
z. o verejnom obstarávaní a o zmene a doplnení niektorých zákonov v znení neskorších
predpisov (ďalej len „zákon o verejnom obstarávaní“)
(ďalej len „Zmluva“)
medzi nasledovnými zmluvnými stranami:
Objednávateľ:
Názov:
Sídlo:
Oprávnený k podpisu:

Osoba oprávnená na vecné
a obchodné rokovania:
IČO:
DIČ:
Bankové spojenie:
číslo účtu:
IBAN:

Slovenská republika zastúpená Ministerstvom dopravy
a výstavby Slovenskej republiky
Nám. slobody 6, P.O.BOX 100, 810 05 Bratislava
Mgr. Tibor Šimoni, MBA, generálny tajomník služobného úradu
poverený ministrom dopravy a výstavby Slovenskej republiky
v Organizačnom poriadku Ministerstva dopravy a výstavby
Slovenskej republiky
Ing. Zoltán Kovács, generálny riaditeľ sekcie cestovného ruchu,
t.: +421 2 594 94 395, e.: zoltan.kovacs@mindop.sk
30 416 094
2020799209

(ďalej len „objednávateľ“ )
a
Poskytovateľ:
Obchodné meno:
inFormo s.r.o.
Sídlo:
Drobného 27, 841 01 Bratislava
Štatutárny orgán:
Ing. Boris Richter - konateľ
Osoba oprávnená na vecné
a obchodné rokovania:
Ing. Boris Richter
IČO:
35 762 756
IČ DPH:
SK2020273761
Bankové spojenie:
IBAN
Zapísaný v: OR Okresného súdu Bratislava I, Oddiel Sro, vložka č. 18730/B
Tel./Fax:
(ďalej len „poskytovateľ “, objednávateľ a poskytovateľ spoločne ďalej len ako „zmluvné
strany“ a jednotlivo „zmluvná strana“)

Strana 1 z 14

Úvodné ustanovenia
Zmluvné strany uzatvárajú túto Zmluvu ako výsledok zadávania zákazky na poskytnutie služby
podľa zákona verejnom obstarávaní, s predpokladanou hodnotou zákazky 38 280,00 eur bez
DPH (slovom: tridsaťosemtisícdvestoosemdesiat eur) na predmet zákazky „Prevádzka
Národného portálu cestovného ruchu SR“ za nasledovných podmienok:
Článok I.
Predmet Zmluvy
1.

2.

Predmetom Zmluvy je záväzok poskytovateľa poskytnúť pre objednávateľa služby podľa
požiadaviek určených objednávateľom v prílohe č. 1 Zmluvy „Špecifikácia predmetu
Zmluvy“, ktorá tvorí neoddeliteľnú súčasť Zmluvy (ďalej len „príloha č. 1“) a za
podmienok uvedených v Zmluve (ďalej len „Predmet Zmluvy“). Predmetom Zmluvy je
záväzok poskytovateľa poskytnúť:
a) prevádzku Národného portálu CR SR www.slovakia.travel a univerzálneho dátového
informačného vstupno-výstupného systému pre prezentáciu slovenského cestovného
ruchu na mesačnej báze, ktorá zahŕňa hosting celej infraštruktúry v cloudovom
prostredí, pričom prevádzkou sa rozumie udržiavanie nepretržitej prevádzky na
obdobie účinnosti Zmluvy so stanovenou úrovňou dostupnosti (SLA);
b) systémovú podporu infraštruktúry vrátane univerzálneho dátového informačného
vstupno-výstupného systému pre prezentáciu slovenského cestovného ruchu, ktorá
zahŕňa: prevádzku systémovej infraštruktúry daného IS, nepretržitý dohľad nad
systémovou infraštruktúrou, jej jednotlivými komponentmi, databázami a pod.,
aktualizáciu, optimalizáciu a zabezpečenie systémového prostredia, monitorovanie,
sledovanie a dohľad nad fungovaním systémovej infraštruktúry;
c) aplikačnú podporu, ktorá zahŕňa: nepretržitý dohľad nad celou aplikáciou
a jednotlivými modulmi, technickú podporu a údržbu všetkých modulov aplikácie
vrátane subsystémov, monitorovanie, sledovanie a dohľad nad fungovaním modulov
a aplikácií, opätovné sprevádzkovanie alebo opravu akéhokoľvek modulu alebo
aplikácie v prípade ich zlyhania;
d) zálohovanie systému v súlade so zákonom č. 275/2006 Z. z. o informačných
systémoch verejnej správy a o zmene a doplnení niektorých zákonov v znení
neskorších predpisov (ďalej len „zákon o informačných systémoch verejnej správy“)
a výnosu MF SR č. 55/2014 Z. z. o štandardoch pre informačné systémy verejnej
správy v znení neskorších predpisov
Objednávateľ sa zaväzuje zaplatiť poskytovateľovi za riadne poskytnuté služby
tvoriace Predmet Zmluvy bez vád dohodnutú zmluvnú cenu podľa čl. III. ods. 1. Zmluvy.
Článok II.
Čas, miesto a plnenia predmetu Zmluvy

1.

2.

3.

Táto Zmluva sa uzatvára na dobu určitú, a to na dobu 24 mesiacov od nadobudnutia
účinnosti Zmluvy. Týmto zostávajú nedotknuté práva a povinnosti zmluvných strán, ktoré
trvajú aj po uplynutí tejto doby, napr. práva a povinnosti zo záruky.
Poskytovateľ sa zaväzuje za podmienok stanovených touto Zmluvou, s odbornou
starostlivosťou, realizovať Predmet Zmluvy špecifikovaný v čl. I. tejto Zmluvy a všetky
s ním spojené plnenia počas celej doby trvania Zmluvy riadne a včas. Predmet Zmluvy je
poskytnutý riadne, ak spĺňa všetky požiadavky podľa Zmluvy a pokynov objednávateľa.
Predmet Zmluvy musí byť poskytnutý v náležitej kvalite a bez chýb, ktoré by mohli mať
za následok vznik škody na strane objednávateľa alebo tretej osoby.
Miesto dodania Predmetu Zmluvy bude v cloudovom prostredí zabezpečenom
poskytovateľom.

Strana 2 z 14

4.
5.

6.

Realizáciu Predmetu Zmluvy bude poskytovateľ objednávateľovi poskytovať na mesačnej
báze automaticky, bez potreby akéhokoľvek ďalšieho objednávania.
O poskytnutí služieb podľa čl. I. ods. 1 Zmluvy budú zmluvné strany vyhotovovať protokol
o poskytnutých službách (ďalej len „Protokol o vykonaných službách“) obsahujúci rozpis
dodaných služieb podľa čl. I. ods. 1 Zmluvy. Protokol o vykonaných službách bude tvoriť
prílohu faktúr poskytovateľa a musí byť podpísaný oboma zmluvnými stranami
Poskytovateľ sa zaväzuje, že v prípade ak objednávateľ zmení miesto alebo termín
poskytnutia služby, pristúpi na rokovanie o dodatku k Zmluve uzatvoreného v súlade s §
18 zákona o verejnom obstarávaní.
Článok III.
Cena a platobné podmienky

1.

Zmluvné strany sa dohodli v súlade so zákonom č. 18/1996 Z. z. o cenách v znení
neskorších predpisov a vyhláškou Ministerstva financií SR č. 87/1996 Z. z., ktorou sa
vykonáva zákon č. 18/1996 Z. z. o cenách v znení neskorších predpisov na celkovej cene
za plnenie Predmetu Zmluvy nasledovne:
38 280,00 eur bez DPH
(slovom: tridsaťosemtisíc dvestoosemdesiat eur a nula euro centov bez DPH)
45 936,00 eur s DPH
(slovom: štyridsaťpäťtisíc deväťstotridsaťšesť eur a nula euro centov s DPH)

2.
3.

4.
5.

6.
7.
8.

9.

Zmluvné strany sa dohodli, že cena za Predmet Zmluvy podľa Prílohy č. 2 „Špecifikácia
ceny“ (ďalej len „príloha č. 2“), ktorá je neoddeliteľnou súčasťou Zmluvy.
Cena za Predmet Zmluvy je konečná a zahŕňa všetky náklady poskytovateľa za Predmet
Zmluvy podľa čl. I. Zmluvy a prílohy č. 1. Právo na zaplatenie ceny vznikne
poskytovateľovi po riadnom poskytnutí služieb tvoriacich Predmet Zmluvy, t. j. bez vád.
V prípade zmeny zákonnej sadzby DPH sa cena za poskytovanie služieb mení v rozsahu
zmeny zákonnej sadzby DPH.
Zmluvné strany sa dohodli, že cena za Predmet Zmluvy bude uhrádzaná za príslušný
kalendárny mesiac na základe faktúry. Neoddeliteľnou prílohou každej faktúry bude
Protokol o vykonaných službách za daný kalendárny mesiac podpísaný oboma zmluvnými
stranami podľa čl. II. ods. 5 Zmluvy.
Splatnosť faktúry je 30 (tridsať) dní od jej doručenia na adresu objednávateľa. Za správnosť
a úplnosť faktúry zodpovedá poskytovateľ v plnom rozsahu
Faktúra musí spĺňať náležitosti podľa príslušných právnych predpisov a dohodnutých
zmluvných podmienok.
Zmluvné strany sa dohodli, že faktúra musí obsahovať nasledovné náležitosti:
a) názov a sídlo poskytovateľaľa, názov a sídlo oobjednávateľa,
b) označenie faktúry a jej číslo,
c) registračné číslo Zmluvy objednávateľa a deň podpisu Zmluvy,
d) predmet plnenia a deň jeho splnenia,
e) deň odoslania a lehotu splatnosti faktúry,
f) názov banky a číslo účtu pposkytovateľa,
g) podrobná cena poskytnutých tovarov a služieb,
h) celkovú fakturovanú čiastku a náležitosti na účely DPH,
i) dohodnuté prílohy, najmä preberací protokol o vykonaných službách
j) podpis a odtlačok pečiatky pposkytovateľa.
V prípade, že faktúra nebude spĺňať náležitosti podľa príslušných právnych predpisov,
prípadne bude obsahovať nesprávne, alebo neúplné údaje, objednávateľ je oprávnený
faktúru vrátiť pred jej splatnosťou poskytovateľovi na prepracovanie, ktorý vyhotoví novú

Strana 3 z 14

faktúru, ktorej plynie nová 30 (tridsať) dňová lehota splatnosti, a to odo dňa jej doručenia
na adresu objednávateľa.
10. Úhrada faktúry sa realizuje bezhotovostne prevodom na bankový účet poskytovateľa
uvedený v záhlaví Zmluvy. Za deň úhrady sa považuje deň odpísania sumy z účtu
objednávateľa.
11. Dohodnutá cena je cenou konečnou, ktorá zahŕňa všetky služby a náklady poskytovateľa
pre dodanie Predmetu Zmluvy a poskytovateľ nie je oprávnený fakturovať akékoľvek
ďalšie náklady alebo platby.
12. Pre zdaniteľné plnenie uvedené v predmete tejto Zmluvy je Objednávateľ nezdaniteľná
osoba.
Článok IV.
Práva a povinnosti zmluvných strán
Práva a povinnosti objednávateľa:
a) objednávateľ je povinný poskytnúť poskytovateľovi potrebnú súčinnosť pri plnení
Predmetu Zmluvy, najmä poskytnúť poskytovateľovi na požiadanie všetky podklady,
ktoré sú podľa poskytovateľa nevyhnutné pri plnení Predmetu Zmluvy, objednávateľ
zodpovedá za správnosť a úplnosť ním poskytnutých podkladov,
b) objednávateľ je oprávnený počas plnenia Predmetu Zmluvy upresňovať svoje
požiadavky na Predmet Zmluvy a na jeho kritériá, avšak len v rámci podmienok,
uvedených v špecifikácii Predmetu Zmluvy dohodnutej v prílohe č. 1,
c) objednávateľ má právo informovať sa o priebežnom stave plnenia Predmetu Zmluvy,
resp. reklamovať to, čo nie je v súlade s touto Zmluvou.
d) objednávateľ sa zaväzuje zaplatiť poskytovateľovi za Predmet Zmluvy dohodnutú
cenu v súlade s podmienkami Zmluvy.
2. Práva a povinnosti poskytovateľa:
a) poskytovateľ je povinný splniť Predmet Zmluvy riadne a včas a pri plnení tejto
Zmluvy postupovať na profesionálnej úrovni; Predmet Zmluvy je poskytnutý riadne,
ak spĺňa všetky požiadavky podľa Zmluvy, podľa pokynov objednávateľa; Predmet
Zmluvy musí byť poskytnutý v kvalite stanovenej objednávateľom, s odbornou
starostlivosťou, ktorú možno pri poctivom obchodnom styku od poskytovateľa
požadovať, v súlade s právnymi predpismi a bez vád, ktoré by mohli mať za následok
vznik škody alebo inej ujmy na strane objednávateľa alebo tretej osoby, pričom je
povinný konať v súlade s pokynmi objednávateľa; poskytovateľ je povinný poskytnúť
službu v dohodnutej lehote;
b) poskytovateľ je povinný včas písomne oznámiť objednávateľovi, akú súčinnosť,
podklady, informácie a podobne bude potrebovať od objednávateľa; zároveň je
povinný ho upozorniť na nevhodné požiadavky počas poskytovania služby.
S poskytnutými podkladmi je poskytovateľ oprávnený nakladať výlučne na účely
plnenia Predmetu Zmluvy podľa Zmluvy; nesmie ich sprístupniť tretím osobám, a to
ani po zániku/zrušení Zmluvy;
c) poskytovateľ je povinný pri plnení tejto Zmluvy dodržiavať zásady poctivého
obchodného styku a zdržať sa akéhokoľvek konania, ktoré by mohlo byť posúdené ako
konanie v rozpore s dobrými mravmi hospodárskej súťaže;
d) poskytovateľ sa zaväzuje bezodkladne písomne informovať objednávateľa o každom
prípadnom zdržaní, či iných skutočnostiach, ktoré by mohli ohroziť včasné a riadne
vykonanie Predmetu Zmluvy;
e) v prípade, ak poskytovateľ poskytne Predmet Zmluvy podľa prílohy č. 1 Zmluvy
subdodávateľmi, je povinný na požiadanie objednávateľa predložiť mu všetky Zmluvy
uzatvorené zo subdodávateľmi týkajúce sa Predmetu Zmluvy.

1.

Strana 4 z 14

Zmluvné strany sa dohodli, že sa budú navzájom informovať o všetkých otázkach, ktoré
súvisia s plnením Predmetu Zmluvy.
4. Riadne vykonaný Predmet Zmluvy je objednávateľ povinný prevziať. Oprávnená osoba
objednávateľa potvrdí prevzatie podpísaním Protokolu o vykonaných službách, ktorý
vypracuje poskytovateľ a jeho obsahom bude súpis vykonaných prác. Zodpovednosť
poskytovateľa za vykonanú službu podľa príslušných platných a účinných všeobecne
záväzných právnych predpisov nie je jej prevzatím dotknutá.
5. Zmluvné strany sa zaväzujú zachovávať mlčanlivosť o všetkých údajoch a informáciách,
v hmotnej alebo nehmotnej podobe, označených alebo neoznačených, tvoriacich obchodné
tajomstvo druhej zmluvnej strany a o všetkých informáciách, s ktorými pri plnení tejto
Zmluvy prídu do styku.
6. Dôvernými informáciami sa na účely tejto Zmluvy rozumejú najmä:
a) obchodné informácie týkajúce sa podnikania a organizácie Zmluvnej strany, napr.
strategické plánovanie, firemná politika, obchodné, školiace, marketingové plány
a postupy, náklady, spôsob výpočtu cien, sadzby atď.,
b) firemné metodiky, techniky, systémy, správy, návody, modely, počítačové programy,
databázy vlastné alebo používané zmluvnou stranou,
c) práva chránené právami duševného alebo priemyselného vlastníctva vlastnými alebo
používanými druhou zmluvnou stranou napr. know-how, návrhy, metodiky riadenia,
metodiky návrhov IS, metodiky vývoja IS.
7. Žiadna zmluvná strana nie je oprávnená najmä:
a) uvedené skutočnosti poskytnúť, alebo iným spôsobom sprístupniť tretej osobe bez
predchádzajúceho písomného súhlasu druhej zmluvnej strany,
b) vyhotovovať kópie alebo iným spôsobom rozmnožovať dôverné informácie,
c) využívať dôverné informácie alebo informácie tvoriace obchodné tajomstvo druhej
zmluvnej strany v prospech tretích osôb
8. Poskytovateľ zaobchádza so všetkými vecami a informáciami, ktoré obdrží v súvislosti s
plnením tejto Zmluvy, ako s dôvernými informáciami.
9. Povinnosť zachovávať mlčanlivosť o dôverných informáciách sa nevzťahuje na
informácie, ktoré:
a) boli zverejnené už pred podpisom Zmluvy, čo musí byť preukázateľné na základe
poskytnutých podkladov, ktoré túto skutočnosť dokazujú;
b) sa stanú všeobecne a verejne dostupné po podpise Zmluvy z iného dôvodu ako je
porušenie povinnosti mlčanlivosti;
c) majú byť sprístupnené na základe povinnosti ustanovenej zákonom, rozhodnutím
súdu, prokuratúry alebo iného oprávneného orgánu verejnej moci, pričom dotknutá
zmluvná strana o tejto skutočnosti bezodkladne informuje druhú zmluvnú stranu ešte
pred sprístupnením týchto informácii;
d) boli získané od tretej strany, ktorá ich legitímne získala alebo vyvinula a ktorá nemá
žiadnu povinnosť, ktorá by obmedzovala ich zverejnenie
10. Záväzky vyplývajúce z bodu 5 až 8 tohto článku sú Zmluvné strany povinné dodržiavať
počas platnosti tejto Zmluvy, ako aj v dobe po skončení platnosti tejto Zmluvy.
11. V prípade, ak sa vyskytnú udalosti, ktoré jednej alebo obom Zmluvným stranám čiastočne
alebo úplne znemožnia plnenie ich povinnosti podľa tejto Zmluvy, sú povinní sa o tom bez
zbytočného omeškania po ich zistení písomne informovať a spoločne podniknúť kroky k
ich prekonaniu. Nesplnenie tejto povinnosti zakladá nárok na náhradu škody pre tú
Zmluvnú stranu, ktorá sa porušenia Zmluvy v tomto bode nedopustila.
3.

Strana 5 z 14

Článok V.
Subdodávateľ, zmena subdodávateľa
1.

V prípade, že poskytovateľ poskytne službu podľa prílohy č. 1 počas jej trvania
subdodávateľmi, prílohou č. 3 Zmluvy je zoznam subdodávateľov poskytovateľa.
V prípade, ak bude mať počas plnenia Zmluvy poskytovateľ záujem uzavrieť Zmluvu so
subdodávateľom, ktorý sa bude podieľať na realizácii Predmetu Zmluvy, je povinný
rešpektovať nasledovné pravidlá:
a) každý subdodávateľ musí spĺňať podmienky týkajúce sa osobného postavenia podľa
§ 32 ods. 1, písm. e) zákona o verejnom obstarávaní, tzn.. musí preukázať, že je
oprávnený poskytovať službu, zodpovedajúcu Predmetu Zmluvy, ak to nepreukáže,
objednávateľ odstúpi od Zmluvy.
b) každý subdodávateľ musí byť schopný realizovať príslušnú časť Predmetu Zmluvy
v rovnakej kvalite ako poskytovateľ. Identifikáciu subdodávateľa spolu s čestným
vyhlásením poskytovateľa, že tento subdodávateľ spĺňa podmienky podľa odseku 1
písm. a) tohto článku Zmluvy, musí poskytovateľ predložiť objednávateľovi najneskôr
tri pracovné dni pred začatím plánovanej subdodávky. Objednávateľ má právo
odmietnuť podiel na realizácii plnenia Predmetu Zmluvy subdodávateľom, ak nie sú
splnené podmienky uvedené v odseku 1. písm. a) tohto článku Zmluvy.
Článok VI.
Zodpovednosť za kvalitu poskytovaných služieb a zodpovednosť za škodu

1.
2.

3.

4.
5.
6.

7.

Poskytovateľ zodpovedá za to, že plnenie Predmetu Zmluvy zodpovedá v dobe prevzatia
výsledku určenému v Zmluve a požiadavkám určeným v prílohe č. 1.
Poskytovateľ deklaruje dostupnosť Predmetu Zmluvy uvedeného v odseku 1 písm. a)
článku 1 Zmluvy počas 99,9 % prevádzkového času vyhodnocovaného na mesačnej báze
(od 1. dňa v mesiaci do posledného dňa mesiaca vrátane).
V prípade, ak Predmet Zmluvy nie je poskytovaný v súlade s deklarovanou mierou
dostupnosti (SLA), je Poskytovateľ povinný tento stav bezodplatne a bezodkladne
odstrániť. Objednávateľ je povinný túto skutočnosť doporučeným listom, faxom,
elektronickou poštou alebo iným preukázateľným spôsobom oznámiť Poskytovateľovi
bezodkladne, najneskôr však do päť (5) pracovných dní po tom, čo takúto skutočnosť
plnenia Zmluvy zistí.
Zmluvná strana, ktorá spôsobila škodu druhej zmluvnej strane, sa zbaví zodpovednosti, ak
preukáže, že škoda bola spôsobená okolnosťou vylučujúcou jej zodpovednosť.
Poskytovateľ je povinný uhradiť škodu, ktorá vznikne objednávateľovi v súvislosti
plnením Predmetu Zmluvy, ktoré nebolo poskytnuté riadne a včas.
Zmluvné strany zodpovedajú za vzniknuté škody podľa ustanovení Obchodného zákona.
Nárok na náhradu škody nevzniká oprávnenej strane pokiaľ povinná strana preukáže, že k
porušeniu jej zákonnej alebo zmluvnej povinnosti došlo v dôsledku vyššej moci. To však
neplatí, ak prekážka označovaná ako vyššia moc nastala až v čase, keď bola povinná strana
v omeškaní s plnením svojej povinnosti.
Objednávateľ nezodpovedá za škody vzniknuté porušením zmluvných povinností
poskytovateľa.
Článok VII.
Zánik Zmluvy a sankcie

1.

Zmluva zaniká:
a) vzájomnou písomnou dohodou zmluvných strán,
b) písomným odstúpením od Zmluvy,
c) písomnou výpoveďou,

Strana 6 z 14

d) uplynutím dojednanej doby, na ktorú bola uzatvorená.
2. Dohoda podľa odseku 1 písm. a) tohto článku Zmluvy musí byť uzatvorená písomne,
podpísaná oboma zmluvnými stranami a musí obsahovať dohovor o vzájomnom vyrovnaní
nevysporiadaných majetkovoprávnych vzťahov vzniknutých v súvislosti so Zmluvou, inak
je neplatná.
3. Každá zo zmluvných strán môže od Zmluvy odstúpiť v prípade podstatného porušenia
povinností druhou zmluvnou stranou. Odstúpenie je účinné doručením písomného
oznámenia o odstúpení druhej zmluvnej strane. Odstúpenie musí mať písomnú formu, musí
byť doručené druhej zmluvnej strane a musí v ňom byť uvedený konkrétny dôvod
odstúpenia, inak je neplatné. Odstúpením od Zmluvy sa Zmluva neruší od počiatku, ale až
odo dňa doručenia odstúpenia druhej zmluvnej strane.
4. Objednávateľ je oprávnený odstúpiť od Zmluvy pri podstatnom porušení Zmluvy
poskytovateľom pričom za podstatné porušenie Zmluvy poskytovateľom sa považuje
najmä ak:
a) poskytovateľ porušil svoje zmluvné povinnosti uvedené v Zmluve, tzn. neposkytol
požadované služby alebo ich časti v termínoch podľa Zmluvy,
b) poskytovateľ neodstráni chyby podľa článku VI. Zmluvy,
c) na poskytovateľa bol podaný návrh na vyhlásenie konkurzu, bol na jeho majetok
vyhlásený konkurz alebo bol návrh na jeho vyhlásenie zamietnutý pre nedostatok
majetku alebo vstúpil do likvidácie alebo bolo začaté konanie o reštrukturalizácii,
d) poskytovateľ pri plnení Zmluvy závažným spôsobom porušuje práva tretích osôb.
5. Objednávateľ je oprávnený odstúpiť od Zmluvy aj v zmysle § 19 zákona o verejnom
obstarávaní.
6. Poskytovateľ je oprávnený odstúpiť od Zmluvy pri podstatnom porušení Zmluvy
objednávateľom, pričom za podstatné porušenie Zmluvy objednávateľom sa považuje ak:
a) objednávateľ porušil autorské práva poskytovateľa,
b) je objednávateľ v omeškaní s platbou za faktúru o viac ako 60 (šesťdesiat) dní po jej
splatnosti.
7. Zmluvu môže ktorákoľvek zo zmluvných strán písomne vypovedať bez udania dôvodu s
výpovednou lehotou 3 (troch) mesiacov. Výpovedná lehota začína plynúť prvým dňom
mesiaca nasledujúceho po mesiaci, v ktorom bola písomná výpoveď doručená druhej
zmluvnej strane.
8. Predčasné ukončenie Zmluvy, bez ohľadu na zmluvnú stranu, ktorá Zmluvu vypovedala
alebo od nej odstúpila, sa nedotýka zodpovednosti poskytovateľa za vady dovtedy
dodaného plnenia Predmetu Zmluvy.
9. V prípade omeškania objednávateľa s úhradou faktúry, môže poskytovateľ požadovať od
objednávateľa úrok z omeškania vo výške 0,01 % z nezaplatenej sumy za každý deň
omeškania.
10. V prípade, že poskytovateľ nedodá príslušné plnenie Predmetu Zmluvy riadne a včas,
prípadne ak riadne neodstráni vady príslušného plnenia Predmetu Zmluvy v súlade
s článkom VI. Zmluvy, má objednávateľ nárok na zmluvnú pokutu vo výške 20 % z ceny
plnenia. Zmluvnou pokutou nie je dotknutý nárok objednávateľa na náhradu škody.
11. Zmluvné pokuty sú splatné tridsiatym (30.) dňom odo dňa, kedy malo dôjsť k nesplneniu
povinnosti, na porušenie ktorej sa vzťahuje zmluvná pokuta. Ustanovenia článku III. sa pre
fakturáciu zmluvnej pokuty použijú primerane.
Článok IX.
Doručovanie a komunikácia zmluvných strán
1. Každá komunikácia podľa Zmluvy medzi zmluvnými stranami bude prebiehať
prostredníctvom oprávnených osôb - štatutárnych orgánov Zmluvných strán, alebo osôb
oprávnených na vecné a obchodné rokovania uvedených v záhlaví Zmluvy.

Strana 7 z 14

2. Všetky oznámenia medzi zmluvnými stranami týkajúce sa plnenia Zmluvy musia byť
vykonané v písomnej podobe a doručené faxom, osobne, elektronicky alebo poštou druhej
zmluvnej strane podľa tohto článku Zmluvy.
3. Zmluvné strany sa dohodli, že písomnú podobu komunikácie považujú za zachovanú aj
v prípade elektronickej komunikácie (e-mail).
4. Akákoľvek písomná komunikácia medzi zmluvnými stranami sa na účely plnenia Zmluvy
bude považovať za doručenú v prípade:
a) doručenia faxom po tom, ako bolo odosielateľovi doručené potvrdenie, že prenos
údajov prebehol v poriadku,
b) osobného doručenia prostredníctvom kuriérskej služby alebo inak, po jej prijatí,
c) doručenia e-mailom, po doručení potvrdenia od príjemcu o prijatí, pričom príjemca
nie je oprávnený vo vlastnom e-mailovom nastavení klientovi odmietnuť odoslanie
potvrdenia o prijatí e-mailu, alebo
d) doporučenej zásielky, k dátumu uvedenému na potvrdení o doručení alebo na
potvrdení o tom, že zásielku nemožno doručiť.
5. Za deň doručenia zásielky zmluvnej strane, ktorej bola adresovaná, sa považuje aj deň:
a) v ktorom ju táto zmluvná strana odmietla prijať,
b) ktorým márne uplynula odberná lehota pre jej vyzdvihnutie na pošte alebo
c) v ktorý bola na nej zamestnancom pošty vyznačená poznámka, že “adresát sa
odsťahoval”, “adresát je neznámy” alebo iná poznámka, ktorá podľa poštového
poriadku znamená nedoručiteľnosť zásielky.
Článok X.
Ochrana osobných údajov
1.

Zmluvné strany majú zavedenú štandardnú ochranu osobných údajov, ktorá spočíva
v prijatí primeraných technických a organizačných opatrení na zabezpečenie spracúvania
osobných údajov len na konkrétny účel, minimalizácie množstva získaných osobných
údajov a rozsahu ich spracúvania, doby uchovávania a dostupnosti osobných údajov.
Zmluvné strany spracúvajú osobné údaje v súlade s nariadením Európskeho parlamentu
a Rady (EÚ) 2016/679 o ochrane fyzických osôb pri spracúvaní osobných údajov
a o voľnom pohybe takýchto údajov, ako aj zákonom č. 18/2018 Z. z. o ochrane osobných
údajov a o zmene a doplnení niektorých zákonov.
Článok XI.
Autorské práva k dielu

1.

2.

3.

4.

Ak počas trvania zmluvy vznikne konaním poskytovateľa autorské dielo, poskytovateľ
udeľuje objednávateľovi súhlas na všetky spôsoby použitia diela podľa § 19 ods. 4
Autorského zákona (ďalej len „licencia“).
Poskytovateľ udeľuje objednávateľovi bezplatnú výhradnú licenciu, na dobu 50 (päťdesiat)
rokov od udelenia licencie v nasledovnom rozsahu:
a) neobmedzený územný rozsah licencie
b) obmedzený vecný rozsah licencie - objednávateľ je oprávnený dielo použiť len
v súvislosti s predmetom svojej činnosti a účelom tejto Zmluvy.
Poskytovateľ vyhlasuje, že ním vykonané dielo nebude zaťažené právom tretej osoby, bude
bez právnych vád. V prípade zistenia právnych vád je poskytovateľ povinný bezodkladne
upraviť dielo tak, aby nenarušovalo práva tretích osôb.
Poskytovateľ nesmie udeliť tretej osobe licenciu na spôsob použitia diela udelený
výhradnou licenciou a je povinný sa sám zdržať použitia diela spôsobom, na ktorý
objednávateľovi udelil výhradnú licenciu.

Strana 8 z 14

Článok XII.
Záverečné ustanovenia
1. Zmluvné strany vyhlasujú, že Zmluva jasne a zrozumiteľne vyjadruje ich slobodnú a vážnu
vôľu byť viazaný jej obsahom. Ďalej spoločne vyhlasujú, že si Zmluvu pozorne prečítali,
porozumeli jej a na dôkaz súhlasu s ňou ju podpisujú.
2. Akékoľvek zmeny a dodatky k Zmluve je možné uskutočniť len v súlade s § 18 zákona
o verejnom obstarávaní a vo forme písomných dodatkov podpísaných oboma zmluvnými
stranami.
3. Zmluva nadobúda platnosť dňom jej podpísania zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv vedenom Úradom vlády
Slovenskej republiky podľa § 47a ods. 1 zákona č. 40/1964 Zb. Občianskeho zákonníka
v znení neskorších predpisov v nadväznosti na § 5a ods. 1 a 6 zákona č. 211/2000 Z. z.
o slobodnom prístupe k informáciám a o zmene a doplnení niektorých zákonov (zákon
o slobode informácií) v znení neskorších predpisov.
4. Ostatné, v Zmluve neupravené práva a povinnosti zmluvných strán sa riadia príslušnými
ustanoveniami Obchodného zákonníka v platnom znení a s ním súvisiacimi právnymi
predpismi účinnými v Slovenskej republiky.
5. Zmluvné strany sa zaväzujú prednostne riešiť prípadné spory zo Zmluvy zmierom
a dohodou. V prípade, že zmier nebude dosiahnutý, spor z právnych úkonov z realizácie
predmetu zmluvy bude predložený vecne a miestne príslušnému súdu Slovenskej
republiky.
6. Zmluva je vyhotovená v 6 (šiestich) rovnopisoch, 4 (štyri) pre objednávateľa a 2 (dva) pre
poskytovateľa.
7. Neoddeliteľnou súčasťou Zmluvy sú prílohy:
Príloha č. 1: Špecifikácia predmetu Zmluvy
Príloha č. 2: Špecifikácia ceny
Príloha č. 3: Zoznam subdodávateľov (v prípade plnenia ich prostredníctvom)
Za objednávateľa:

Za poskytovateľa:

V Bratislave, dňa .....

V ......................, dňa .....

....................................................
Mgr. Tibor Šimoni, MBA
generálny tajomník
služobného úradu ministerstva

...................................................

Strana 9 z 14

Príloha č. 1 Špecifikácia predmetu Zmluvy
Prevádzka Národného portálu cestovného ruchu SR
Národný portál predstavuje hlavný komunikačný nástroj pre propagáciu Slovenska ako
zaujímavej dovolenkovej destinácie doma a v zahraničí. Predmetom Zmluvy je poskytovanie
služieb, ktoré zabezpečia bezproblémovú, bezpečnú a stabilnú kontinuálnu prevádzku tohto
národného portálu a ktoré pozostávajú z prevádzky, aplikačnej a systémovej podpory
a zálohovania tohto najdôležitejšieho informačno-komunikačného kanála o cestovnom ruchu:
Predmetom Zmluvy je poskytnutie služby:
1. hosting – objednávateľ požaduje zabezpečenie neprerušenej prevádzky, škálovateľnosti
a vysokej dostupnosti v cloudovom prostredí:
a) Objednávateľ požaduje, aby architektúra systému umožňovala zvýšenie kapacity
zvýšením počtu jednotlivých komponentov architektúry (rozloženie záťaže).
b) Neprerušená prevádzka systému musí byť zabezpečená mimo iného neexistenciou
SPOF (Single Point of Failure – jeden bod zlyhania).
c) Objednávateľ požaduje, aby bol systém dostupný počas 99,9 % prevádzkového času
vyhodnocovaného na mesačnej báze (od 1. dňa v mesiaci do posledného dňa mesiaca
vrátane). Zabezpečenie deklarovanej dostupnosti musí byť doložené potvrdením od
poskytovateľa platformy alebo konektivity (v závislosti od architektúry a voľby
komponentov). Do prevádzkového času sa nezahŕňajú plánované odstávky systému
v maximálnej dĺžke 4 hodiny mesačne (súčet všetkých odstávok v kalendárnom
mesiaci), každá plánovaná odstávka musí byť oznámená Objednávateľovi a zverejnená
na portáli min. 2 pracovné dni vopred.
d) Kapacita platformy musí byť dimenzovaná na minimálne jeden milión zobrazení
stránok mesačne, nárazovo minimálne päť miliónov zobrazení mesačne. Zobrazenia
stránok zahŕňajú prístupy interných a externých používateľov do systému a exporty zo
systému.
Schematický nákres požadovanej infraštruktúry:

HTTP/HTTPS

Loadbalancer

Administračn
é rozhranie
systému

Internetové
stránky

FrontEnd
server 1

DB server
1

File transfer
DNS

FrontEnd
server n

DB server
n

FileServer

DNS server

Strana 10 z 14

Popis prvkov:
- výpočtová kapacita pre webový server (FrontEnd server 1 - n) – virtuálny server –
spracovávanie PHP skriptov: minimálna požiadavka je 2 x server s min. konfiguráciou:
4 x CPU z ktorých každý procesor musí byť preukázateľne schopný dosiahnuť v teste
PassMark - CPU Mark minimálne 24 000 bodov alebo viac, 7,5 GB RAM, 2 x 40 GB
SSD HDD,
- databázová služba (DB server 1 – n) – spracovávanie SQL dotazov: minimálna
požiadavka je 2 x server s min. konfiguráciou: 2 x CPU z ktorých každý procesor musí
byť preukázateľne schopný dosiahnuť v teste PassMark - CPU Mark minimálne 24 000
bodov alebo viac, 7,50 GB RAM, 30 GB SSD HDD,
- súborový server (FileServer) – poskytovanie statického obsahu stránok externému
prostrediu, centralizované úložisko dát pre celý systém: veľkosť súborových dát 120
GB, čo predstavuje aktuálne využívanú kapacitu nezahŕňajúcu priestor potrebný na
zálohy. Kapacita súborového serveru musí byť navrhnutá tak aby spĺňala všetky
požiadavky na prevádzku uvedené v tejto Zmluve,
- loadbalancer – rozdeľuje záťaž v prípade, že je spustených viacero virtuálnych serverov,
presmerováva prevádzku v prípade zlyhania niektorého z nich a obsahuje ochranu pred
DDoS útokmi,
- DNS server zabezpečuje DNS služby pre celý systém.
2. systémová podpora infraštruktúry vrátane univerzálneho dátového informačného
vstupno-výstupného systému pre prezentáciu Slovenska ako dovolenkovej destinácie –
poskytovateľ musí zabezpečovať:
a) prevádzku systémovej infraštruktúry daného IS,
b) nepretržitý dohľad nad systémovou infraštruktúrou, jej jednotlivými komponentmi,
databázami a pod.,
c) aktualizáciu, optimalizáciu a zabezpečenie systémového prostredia,
d) monitorovanie, sledovanie a dohľad nad fungovaním systémovej infraštruktúry.
3. aplikačná podpora - poskytovateľ musí zabezpečovať:
a) nepretržitý dohľad nad celou aplikáciou a jednotlivými modulmi,
b) technickú podporu a údržbu všetkých modulov aplikácie vrátane subsystémov,
c) monitorovanie, sledovanie a dohľad nad fungovaním modulov a aplikácií,
d) opätovné sprevádzkovanie alebo opravu akéhokoľvek modulu alebo aplikácie v prípade
ich zlyhania.
4. zálohovanie systému – objednávateľ požaduje:
a) zálohovanie systému v súlade so zákonom o informačných systémoch verejnej správy
a výnosu MF SR č. 55/2014 Z.z. o štandardoch pre informačné systémy verejnej správy
v znení neskorších predpisov,
b) zálohovanie systému vykonávané na dennej báze,
c) záloha systému musí obsahovať zálohu aktuálneho stavu databázy a aktuálneho stavu
súborov,
d) súčasťou procesu zálohovania bude vykonanie testu funkcionality dátového nosiča
e) obsah zálohy musí poskytovateľ uchovávať v dvoch navzájom geograficky oddelených
lokalitách,
f) ukladanie všetkých dát musí prebiehať s 99,999999999%-nou spoľahlivosťou proti
strate,
g) obnovu údajov systému zo zálohy vykoná poskytovateľ na požiadanie na rovnakých,
príp. odlišných prostriedkoch, na ktorých bude prevádzkovaná produkčná verzia
systému, čo umožní vykonať test obnovy systému

Strana 11 z 14

Pozn.: Uvedené požiadavky/možnosti pokrývajú povinnosť vykonávania prevádzkových
a archivačných záloh a sú v súlade so zákonom o informačných systémoch verejnej správy

Strana 12 z 14

Príloha č. 2 Špecifikácia ceny

P. č.

1.
2.
3.
4.

Názov kritéria
prevádzka Národného portálu CR
SR www.slovakia.travel (hosting
za mesiac)
systémová podpora (5 osobohodín
za mesiac)
aplikačná podpora (10 osobohodín
za mesiac)
zálohovanie (5 osobohodín za
mesiac)

M. j.

Jednotková
cena
Predpokladané
(eur bez
množstvo
DPH)

Cena za
celkové
množstvo
(eur bez DPH)

Výška DPH
(eur)

Cena za
celkové
množstvo
(eur s DPH)

mesiac

860,00

24

20 640,00

4 128,00

24 768,00

mesiac

180,00

24

4 320,00

864,00

5 184,00

mesiac

370,00

24

8 880,00

1 776,00

10 656,00

mesiac

185

24

4 440,00

888,00

5 328,00

38 280,00

7 656,00

45 936,00

CELKOVÁ CENA ZA PREDMET ZMLUVY

Strana 13 z 14

Príloha č. 3 Zoznam subdodávateľov

P. č.

Obchodné meno
a sídlo
subdodávateľa

Osoba oprávnená
konať za
subdodávateľa
(meno, priezvisko,
telefonický/emailový
kontakt)

IČO

Predmet
subdodávky

%
podiel
na
zákazke

Strana 14 z 14

