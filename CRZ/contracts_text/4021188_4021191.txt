Rámcová dohoda na poskytovanie služieb č. 43/2019/EO
uzavretá podľa § 2 ods. 5 písm. g) a § 83 zákona č. 343/2015 Z. z. o verejnom obstarávaní
a o zmene a doplnení niektorých zákonov v znení neskorších predpisov (ďalej len „ZVO“) a § 269
ods. 2 Obchodného zákonníka v znení neskorších predpisov na:
„Odborné služby pre oblasť verejného obstarávania“
Uzavretá medzi zmluvnými stranami:
1. Úrad geodézie kartografie a katastra SR (ďalej aj ako „ÚGKK SR“)
Sídlo:
Chlumeckého 2,
820 12 Bratislava
Zastúpený:
Ing. Mária Frindrichová, predsedníčka
IČO:
00 166 260
DIČ:
2020830240
IČ DPH:
Nie je platcom DPH
Bankové spojenie:
...................................................
IBAN:
...................................................
(ďalej len „Objednávateľ“)
a
2.
Sídlo:
Zastúpený:
IČO:
DIČ:
IČ DPH:
Zapísaný v:
číslo vložky
Bankové spojenie:
Číslo účtu :

ADVAL spol. s r.o.
Tomášikova 12571/50C
83102, Bratislava
Ing. Ľubomír Grejták - konateľ
45001154
2022900264
SK2022900264
v Obchodnom registri Okresného súdu Bratislava I.
60806/B, oddiel: Sro
...................................................
...................................................

(ďalej len „Poskytovateľ“)
(Objednávateľ a Poskytovateľ spolu ďalej ako „Zmluvné strany“ alebo jednotlivo aj ako „Zmluvná
strana“)
Úvodné ustanovenia
1. Predmet tejto rámcovej dohody je vzhľadom na výšku hodnoty v zmysle ustanovenia § 5 ods. 4
ZVO považovaný za zákazku s nízkou hodnotou.
2. Objednávateľ uskutočnil verejné obstarávanie postupom zadávania zákazky s nízkou hodnotou
v súlade s ust. § 117 ZVO na predmet zákazky „Odborné služby pre oblasť verejného
obstarávania“. Výsledkom verejného obstarávania je výber úspešného uchádzača, s ktorými je
ako s poskytovateľom uzatvorená táto rámcová dohoda.
3. Zmluvné strany sa dohodli, že predmet rámcovej dohody bude realizovaný vždy podľa
požiadaviek, potrieb a podmienok objednávateľa a v závislosti od pridelenia finančných
prostriedkov objednávateľovi.

1/10

1. Článok
Predmet plnenia
1.1 Účelom tejto rámcovej dohody je upraviť vzájomné práva a povinnosti zmluvných strán pri
poskytovaní odborných služieb pre oblasť verejného obstarávania v zmysle ZVO.
1.2 Predmetom tejto rámcovej dohody je poskytovanie odborných služieb pre oblasť verejného
obstarávania v zmysle ZVO na základe objednávok objednávateľa. Rozsah poskytovaných
odborných služieb je detailne špecifikovaný v Prílohe č. 1 tejto rámcovej dohody.
1.3 Táto rámcová dohoda predstavuje dohodu zmluvných strán, ktorá okrem práv a povinností
zmluvných strán ustanovuje najmä maximálnu odmenu pre Poskytovateľa za poskytovanie
odborných služieb, podmienky poskytovania služieb, ako aj spôsob vystavovania objednávok.
1.4 Zmluvné strany činia nesporným, že v súlade s ustanoveniami tejto rámcovej dohody
objednávateľ nie je povinný počas trvania tejto Zmluvy vystaviť objednávku na poskytnutie
odborných služieb.
2. Článok
Rozsah predmetu rámcovej dohody
2.1 Zmluvné strany sa dohodli, že konkrétny rozsah, kvalitu a druh odborných služieb, ako aj lehoty
plnenia a ďalšie nevyhnutné podrobnosti budú dohodnuté v objednávke, pričom na každé
poskytovanie odborných služieb sa bude vzťahovať aj táto rámcová dohoda, ak v objednávke nie
je výslovne dohodnuté v konkrétnej veci alebo v celku inak. Poskytovateľ berie na vedomie, že
objednávateľ je oprávnený, ale nie povinný vystaviť objednávku na poskytnutie služieb a/alebo
vyčerpať finančný limit uvedený v bode 7.1 počas účinnosti rámcovej dohody.
2.2 Odborné služby budú Objednávateľovi poskytnuté podľa jeho pokynov, na základe jeho
podkladov, a ak to konkrétna situácia bude vyžadovať alebo ak je tak dohodnuté v tejto rámcovej
dohode alebo v objednávke, aj s jeho súčinnosťou.
2.3 Objednávateľ realizuje objednávku písomne alebo mailom a musí obsahovať najmä tieto
náležitosti:
a. dátum vystavenia,
b.názov a rozsah poskytovanej odbornej služby,
c.iné náležitosti ak vyplývajú z tejto rámcovej dohody.
Objednávkou sa rozumie aj administratívny pokyn na poskytnutie odborných služieb zaslaný
kontaktnou osobou objednávateľa uvedenou v bode 9.9 tejto rámcovej dohody mailom kontaktnej
osobe poskytovateľa.
2.4 Poskytovateľ dodá predmet plnenia a poskytne služby v rozsahu podľa príslušnej objednávky
Objednávateľa. Poskytovateľ začne realizovať predmet plnenia a poskytovanie služieb až po
odsúhlasení a prijatí objednávky od Objednávateľa.
2.5 Zmluvné strany sa dohodli, že objednávky vystavované na základe tejto rámcovej dohody budú
zodpovedať podmienkam dohodnutým v tejto rámcovej dohode. V objednávke sa určia presné
požiadavky na poskytovanie odborných služieb.
3. Článok
Cena a platobné podmienky
3.1 Cena za predmet plnenia je stanovená dohodou zmluvných strán v eurách podľa ustanovení
zákona NR SR č. 18/1996 Z. z. o cenách v znení neskorších predpisov a vyhlášky MF SR č.
87/1996 Z. z., ktorou sa vykonáva zákon o cenách, v znení neskorších predpisov.
3.2 Cena za poskytované služby zahŕňa všetky nevyhnutné a účelne vynaložené náklady vzniknuté
pri výkone odborných služieb poskytovateľa podľa tejto rámcovej dohody.
3.3 Objednávateľ zaplatí poskytovateľovi za poskytnuté služby odmenu stanovenú podľa skutočne
poskytnutých služieb a cien nasledovne:
Cena bez DPH
40,00 EUR/osobohodina
DPH 20%
8,00 EUR
Cena s DPH
48,00 EUR/osobohodina
3.4 Dohodnutá cena sa môže meniť výnimočne, a to len v prípade zmeny všeobecne záväzných
predpisov (daňové zákony, colné zákony), ktoré môžu cenu poskytovanej služby ovplyvniť. Každá
zmena dohodnutej ceny je možná len po vzájomnej dohode zmluvných strán formou písomného
dodatku k tejto rámcovej dohode.
3.5 Objednávateľovi vzniká povinnosť na zaplatenie ceny na základe vystavenej faktúry.

2/10

3.6 Faktúry musia obsahovať náležitosti podľa zákona č. 222/2004 Z. z. o DPH v znení neskorších
predpisov. Súčasťou faktúry je mesačný výkaz prác.
3.7 Poskytovateľ je oprávnený faktúrovať poskytnuté služby mesačne. Faktúru doručí
objednávateľovi do 10. kalendárneho dňa mesiaca, ktorý nasleduje po mesiaci, za ktorý je faktúra
vystavená.
3.8 Objednávateľ je oprávnený vrátiť poskytovateľovi faktúru v lehote 5 dní odo dňa jej doručenia, ak
bude vyhotovená v rozpore s touto rámcovou dohodou alebo všeobecne záväznými právnymi
predpismi, ak neobsahuje prílohy (mesačný výkaz prác) s uvedením nesprávnych, resp.
chýbajúcich údajov. V takomto prípade nová lehota splatnosti začne plynúť doručením opravenej
faktúry. Poskytovateľ je povinný bezodkladne poslať opravenú alebo novú faktúru znovu aj v
elektronickej podobe na e-mailovú adresu objednávateľa, ktorá je uvedená v čl. 9, bod 9.9 tejto
rámcovej dhody.
3.9 Objednávateľ neposkytuje preddavok ani zálohovú platbu.
3.10 Lehota splatnosti faktúry je 30 dní odo dňa doručenia faktúry objednávateľovi.
4. Článok
Miesto a termín plnenia
4.1 Služby budú primárne vykonávané formou vykonávania práce v priestoroch poskytovateľa.
V prípade potreby, ktorá vyplynie z charakteru poskytovanej služby a po vzájomnej konzultácii
zmluvných strán, môže byť časť služieb vykonávaná v priestoroch objednávateľa, resp. v iných
relevantných priestoroch. Pre potreby poskytovania služieb v priestoroch objednávateľa vytvorí
objednávateľ pre poskytovateľa vhodné pracovné podmienky.
4.2 Poskytovateľ poskytuje odborné služby, ktoré sú predmetom tejto rámcovej dohody, po dohode
zmluvných strán podľa požiadaviek a v lehotách zadefinovaných objednávateľom podľa jeho
aktuálnych potrieb a požiadaviek.
5. Článok
Práva a povinnosti zmluvných strán
5.1 Zmluvné strany vymenujú najneskôr v deň podpisu rámcovej dohody kontaktnú osobu, ktorá
bude dostupná v priebehu plnenia predmetu a bude oprávnená k úkonom spojeným s jej plnením.
5.2 Služby podľa tejto rámcovej dohody a objednávok vystavených na základe nej bude Poskytovateľ
poskytovať na základe podkladov, ktoré Objednávateľ odovzdá Poskytovateľovi, a ktorých
poskytnutie je závislé od Objednávateľa. Za správnosť a úplnosť týchto podkladov zodpovedá
Objednávateľ. Poskytovateľ je zodpovedný́ za odborné usmernenie Objednávateľa o úplnosti a
správnosti týchto podkladov.
5.3 Objednávateľ poskytne pre potreby plnenia tejto rámcovej dohody poskytovateľovi príslušnú
oprávnene požadovanú dokumentáciu a prístup k údajom a informačným systémom EKS,
ERANET, Informačný systém Zber údajov dotknutým realizáciou predmetu tejto rámcovej
dohody. Ak si to charakter poskytovaných služieb vyžiada, poskytovateľ môže požiadať
o poskytnutie prístupu k ďalším informačným systémom nevyhnutným pre riadne plnenie
predmetu zmluvy. Ak je na účel zabezpečenia účasti poskytovateľa na rokovaní, či inom stretnutí,
na ktorom sa má zúčastniť na pokyn objednávateľa, potrebné vykonať akýkoľvek úkon zo strany
objednávateľa smerom k tretím osobám, objednávateľ je povinný takýto úkon bezodkladne
vykonať alebo zabezpečiť jeho vykonanie.
5.4 Objednávateľ poskytne súbory predpisov a požiadaviek, ktoré požaduje/doporučuje zohľadniť pri
realizácii predmetu plnenia do 3 pracovných dní od začatia realizácie jednotlivých plnení podľa
objednávky vystavenej objednávateľom na základe a v súlade s touto rámcovou dohodou.
5.5 Objednávateľ sa zaväzuje poskytnúť poskytovateľovi pri výkone služieb podľa tejto rámcovej
dohody a jednotlivých objednávok nevyhnutnú súčinnosť. V priebehu plnenia tejto rámcovej
dohody a objednávok sa bude objednávateľ zúčastňovať konzultácií s poskytovateľom na základe
jeho požiadaviek. Poskytovateľ je oprávnený odmietnuť poskytnutie služieb ak objednávateľ ani
na požiadanie neposkytne poskytovateľovi potrebné podklady a súčinnosť. Objednávateľ je
zodpovedný za vypracovanie opisu predmetu zákaziek ako aj návrhu obchodných podmienok
dodania predmetu zákaziek, ku ktorým bude poskytovateľ poskytovať služby; poskytovateľ môže
na požiadanie objednávateľa vypracovať návrh obchodných podmienok dodania predmetu
zákazky. Poskytovateľ nezodpovedá za vypracovanie opisu predmetu zákazky, ani za správnosť
a úplnosť požiadaviek objednávateľa ako verejného obstarávateľa na predmet zákazky.

3/10

5.6 Objednávateľ je oprávnený kedykoľvek aktualizovať svoje požiadavky a dávať poskytovateľovi
pokyny pri poskytovaní odborných služieb.
5.7 Poskytovateľ sa zaväzuje, že plnenie bude uskutočňovať v súlade s pokynmi objednávateľa a bez
zbytočného odkladu mu oznámi všetky skutočnosti, ktoré môžu mať vplyv na zmenu realizácie
plnenia.
5.8 Poskytovateľ je povinný pri plnení tejto rámcovej dohody a jednotlivých objednávok postupovať
na vysokej profesionálnej úrovni, so všetkou odbornou starostlivosťou a zaväzuje sa poskytnúť
každé jednotlivé plnenie požadované objednávateľom riadne a včas s tým, že poskytnuté plnenie
musí zodpovedať aktuálnemu popisu príslušnej služby obsiahnutej v tejto rámcovej dohode
a objednávkach vystavených na základe a v súlade s touto rámcovou dohodou. Poskytovateľ sa
zaväzuje dodržiavať pri plnení tejto rámcovej dohody všetky všeobecne záväzné právne predpisy
a zaväzuje sa poskytovať služby vo verejnom obstarávaní odborne v súlade so ZVO aj ďalšími
právnymi predpismi platnými v SR. Poskytovateľ sa zaväzuje, že bude pri realizácii plnenia podľa
tejto rámcovej dohody plne rešpektovať aj vnútorné predpisy, smernice a inú dokumentáciu
objednávateľa, ako aj pokyny objednávateľa, pokiaľ s nimi bude riadne oboznámený.
Poskytovateľ je pri plnení svojich úloh týkajúcich sa procesu VO, resp. predmetu objednávky
zodpovedný za všetky svoje úkony týkajúce sa procesu VO s výnimkou úkonov súvisiacich
s vyhodnotením žiadostí o účasť a/alebo ponúk, resp. prípadov uvedených v bode 5.9 a 5.10
tohto článku.
5.9 Poskytovateľ bezodkladne písomne upozorní Objednávateľa na vecnú nesprávnosť jeho pokynov
alebo na také pokyny, ktoré bránia naplniť účel poskytovania odborných služieb. Poskytovateľ je
povinný postupovať podľa pokynov objednávateľa podľa predchádzajúcej vety len vtedy, ak
objednávateľ aj po upozornení poskytovateľa na svojich pokynoch naďalej trvá. Poskytovateľ nie
je povinný postupovať podľa pokynov objednávateľa, ak by tieto pokyny boli v rozpore so
všeobecne záväznými právnymi predpismi SR, ZVO alebo s právnym poriadkom Slovenskej
republiky. Poskytovateľ o pokynoch uvedených v predchádzajúcej vete včas písomne informuje
objednávateľa a zmluvné strany budú v dobrej viere rokovať o vyriešení takejto otázky.
5.10
Ak budú pokyny objednávateľa v rozpore so ZVO alebo ďalšími právnymi predpismi platnými
v SR, poskytovateľ na túto skutočnosť objednávateľa písomne upozorní. Za definovanie a opis
predmetu obstarávania vrátane požiadaviek na predmet zákazky zodpovedá objednávateľ.
Poskytovateľ pri tejto činnosti upozorní objednávateľa na pravidlá a podmienky, ktoré pri
definovaní a opise predmetu obstarávania stanovuje ZVO. Objednávateľ je tiež oprávnený
navrhovať podmienky účasti vo verejnom obstarávaní resp. postup zadávania zákazky. Ak
objednávateľ trvá na svojom návrhu aj po písomnom upozornení poskytovateľom, že jeho návrh
nie je v súlade so ZVO, nesie výhradne objednávateľ plnú zodpovednosť za následky takéhoto
postupu.
5.11 Pokiaľ je to pre riadny výkon odborných služieb nevyhnutné, objednávateľ je povinný poskytnúť
poskytovateľovi pravdivé informácie, ktoré majú vplyv na povahu a spôsob uskutočnenia
požadovaných odborných služieb a nesmie zamlčať žiadne informácie, dôležité pre poskytnutie
týchto odborných služieb.
5.12 Poskytovateľ písomne oznámi objednávateľovi všetky okolnosti, ktoré zistil v súvislosti s
realizáciou úkonov na základe alebo v súvislosti s touto rámcovou dohodou, a ktoré môžu mať
vplyv na zmenu pokynov objednávateľa, pričom od pokynov objednávateľa, ktoré boli
poskytovateľovi oznámené v súvislosti s poskytovaním odborných služieb podľa tejto rámcovej
dohody a/alebo objednávky, sa môže poskytovateľ odchýliť, len ak to objednávateľ výslovne v
konkrétnom prípade nezakáže a zároveň je to naliehavo nevyhnutné v záujme objednávateľa a
poskytovateľ nemôže včas dostať jeho súhlas.
5.13 Poskytovateľ je povinný zachovávať mlčanlivosť o informáciách poskytnutých objednávateľom v
súvislosti s poskytovaním odborných služieb. Zmluvné strany sa dohodli, že všetky informácie,
ktoré si zmluvné strany navzájom poskytnú sú dôverného charakteru a bez písomného súhlasu
zmluvných strán sa nemôžu poskytnúť tretím osobám. Povinnosť mlčanlivosti sa nevzťahuje na
zverejnenie a sprístupnenie skutočností, informácií a údajov v rozsahu, v ktorom to vyžadujú
platné právne predpisy Slovenskej republiky.
5.14 Pokiaľ nedôjde k splneniu povinnosti poskytovateľa uvedených v tomto článku z dôvodu na
strane objednávateľa (neposkytnutie súčinnosti spočívajúce najmä ale nielen v
nedodaní/nepotvrdení informácie súvisiacich s poskytnutím odborných služieb – najmä
špecifikáciu/opis predmetu zákazky a podmienky účasti v súlade so ZVO a odôvodnenými
časovými požiadavkami poskytovateľa), a to ani do primeraného termínu uvedeného vo výzve
poskytovateľa (prostredníctvom elektronickej pošty), poskytovateľ môže prerušiť práce na úlohe,

4/10

ktorej sa porušenie povinností týka. V tomto prípade objednávateľ svojím omeškaním neumožní
poskytovateľovi poskytnúť plnenie dohodnuté v tejto rámcovej dohode a v objednávke.
5.15 Poskytovateľ ani objednávateľ nebude zodpovedný za omeškanie pri plnení povinností alebo za
nevykonanie povinností, ak boli spôsobené okolnosťou vylučujúcou zodpovednosť.
5.16
V súlade s ustanoveniami § 374 zákona č. 513/1991 Zb. Obchodného zákonníka v znení
neskorších predpisov za okolnosti vylučujúce zodpovednosť sa považuje prekážka, ktorá nastala
nezávisle od vôle povinnej strany a bráni jej v splnení jej povinnosti, ak nemožno rozumne
predpokladať, že by povinná strana túto prekážku alebo jej následky odvrátila alebo prekonala, a
ďalej, že by v čase vzniku záväzku túto prekážku predvídala.. Zodpovednosť nevylučuje
prekážka, ktorá vznikla najprv v dobe, keď povinná strana bola v oneskorení s plnením svojej
povinnosti alebo vznikla z jej hospodárskych pomerov. Účinky vylučujúce zodpovednosť sú
obmedzené len na dobu, pokiaľ trvá prekážka, s ktorou sú tieto povinnosti spojené.
5.17
Žiadna zo zmluvných strán nezodpovedá za porušenie tejto rámcovej dohody, ak je
nesplnenie jej povinností spôsobené okolnosťami vylučujúcimi zodpovednosť.
5.18
Ak okolnosti vylučujúce zodpovednosť pretrvávajú po dobu 45 dní, nehľadiac na predĺženie
lehoty na splnenie objednávky vystavenej na základe a v súlade s touto rámcovou dohodou, ktoré
možno poskytovateľovi z tohto dôvodu udeliť, ktorákoľvek zo zmluvných strán je oprávnená s
jednomesačnou výpovednou lehotou zrušiť/vypovedať plnenia podľa predmetnej objednávky, ako
aj rámcovej dohody.
5.19
Zmluvné strany vylučujú aplikáciu § 300 Obchodného zákonníka.
6. Článok
Zodpovednosť za škody
6.1 Poskytovateľ zodpovedá za odbornosť poskytovaných odborných služieb vo VO a súvisiacich
služieb a za ich súlad so ZVO a za ich riadne a včasné poskytnutie. Poskytovateľ nezodpovedá
za škody spôsobené nevhodnými alebo so zákonom a/alebo rámcovou dohodou, resp.
objednávkou rozpornými požiadavkami objednávateľa, na ktorých aj napriek písomnému
upozorneniu poskytovateľa trval. Poskytovateľ nezodpovedá za škody spôsobené nesprávnou
definíciou podmienok účasti, opisu predmetu zákazky, stanovením predpokladanej hodnoty
zákazky a/alebo obchodných podmienok dodania predmetu zákaziek.
6.2 Zmluvné strany sú zodpovedné za spôsobenú škodu v rámci platných právnych predpisov a tejto
rámcovej dohody. Zmluvné strany sa zaväzujú k vyvinutiu maximálneho úsilia na predchádzanie
škodám a na minimalizáciu vzniknutých škôd. V rámci tejto prevenčnej povinnosti sú zmluvné
strany povinné najmä rešpektovať vzájomné zadania, pokyny a odporučenia, ktoré sú významné
z hľadiska plnenia tejto rámcovej dohody.
6.3 Zmluvné strany sa dohodli, že ak splnenie podmienky ustanovenej v tejto rámcovej dohode alebo
v objednávke alebo poskytovanie odborných služieb vyžaduje súčinnosť zmluvných strán, najmä
ak ide o dodanie dokumentov a podkladov obsahujúcich vecné zadanie, nie je porušením
rámcovej dohody alebo objednávky, ak k splneniu podmienky alebo poskytnutiu odborných
služieb nedôjde z dôvodu neposkytnutia súčinnosti druhou zmluvnou stranou; to platí aj pokiaľ ide
o kvalitu a rozsah plnenia.
6.4 Poskytovateľ zodpovedá objednávateľovi za škodu, ktorá objednávateľovi vznikne v dôsledku
toho, že objednávateľ postupoval podľa výslovného odporučenia obsiahnutého v písomnom
dokumente vypracovanom pre objednávateľa poskytovateľom v súvislosti s poskytovaním služieb
na základe tejto rámcovej dohody. Uvedené neplatí, ak poskytovateľ objednávateľa na riziko
vzniku škody spojené s odporúčaním upozornil, alebo ak bol tento dokument označený ako
pracovná verzia alebo niesol iné podobné označenie.
6.5 Poskytovateľ nezodpovedá objednávateľovi za škodu, ktorá mu v súvislosti s poskytnutými
odbornými službami vznikla nad rámec ustanovenia 6.4, pokiaľ nie je priamym dôsledkom
poskytnutých služieb poskytovateľom v rozpore s touto rámcovou dohodou. Poskytovateľ
nezodpovedá za ušlý zisk a ani za ďalšiu škodu.
6.6 Poskytovateľ taktiež nezodpovedá za škodu, ktorá je priamo či nepriamo spôsobená poskytnutím
nesprávnych, nepravdivých, oneskorených alebo neúplných informácií zo strany objednávateľa.
6.7 Poskytovateľ bude vždy zbavený zodpovednosti za škodu v prípade, ak poskytovateľ
prostredníctvom e-mailu upozorní na riziká vyplýv ajúce z odporúčaného postupu alebo postupov,
ako aj možných odlišných interpretácií právnych predpisov príslušným orgánom prípadne súdom,
a objednávateľ napriek tomu postupuje spôsobom, ktorý bol poskytovateľom označený ako
rizikový alebo nevhodný.

5/10

6.8 V prípade vymerania akýchkoľvek zmluvných alebo mimozmluvných sankcií a pokút
objednávateľovi, ktoré by mohli založiť zodpovednosť poskytovateľa podľa tejto rámcovej dohody,
je objednávateľ povinný poskytovateľa bez zbytočného odkladu informovať a splnomocniť ho,
alebo ním určeného advokáta na prípravu a podanie odvolania, iného opravného prostriedku,
alebo súdnej žaloby proti rozhodnutiu o vymeranej pokute, penále, alebo inej sankcie a poskytnúť
poskytovateľovi, prípadne ním určenému advokátovi, akúkoľvek potrebnú súčinnosť vrátane
predloženia vyžadovaných podkladov a udelenia splnomocnení na zastupovanie v príslušných
konaniach.
6.9 V prípade nedodržania postupu podľa predchádzajúceho bodu (t. j. vyčerpanie všetkých
zákonných možností obhajoby a odvolaní) zo strany objednávateľa nevzniká objednávateľovi
nárok na náhradu škody.
6.10
Za škodu sa nepovažuje ujma, ktorá objednávateľovi vznikne v dôsledku zmien právnych
predpisov, ktoré nadobudnú platnosť v dobe po poskytnutí odbornej služby, a ktoré sa týkajú
predmetu tejto rámcovej dohody. Ustanovenie predchádzajúcej vety platí obdobne pre zmeny
všeobecne prijímanej interpretácie právnych predpisov vzťahujúcich sa k predmetu tejto rámcovej
dohody. Poskytovateľ je však povinný upozorniť objednávateľa na podstatné zmeny právnych
predpisov súvisiace s predmetom tejto rámcovej dhody, ktoré sú v dobe poskytnutia odbornej
služby platné, ale nie sú účinné, a na zodpovedajúce prechodné ustanovenia.
6.11
Poskytovateľ nezodpovedá za škodu vzniknutú tretej strane v dôsledku využitia informácií,
ktoré poskytol podľa tejto rámcovej dohody objednávateľovi.
6.12
Zmluvné strany si navzájom nezodpovedajú za akékoľvek nepriame, vedľajšie, zvláštne alebo
následné škody (vrátane stratených obchodných príležitostí), alebo škody spôsobenej trestným
činom, a to i keď boli na možnosť ich vzniku upozornené, bez ohľadu na to, či ku škode došlo z
dôvodov plnenia alebo neplnenia povinností, ku ktorým sa strany touto rámcovou dohodou
zaviazali, alebo v spojení s takýmto plnením či neplnením.
6.13
Poskytovateľ nezodpovedá za správnosť, pravdivosť a úplnosť informácií poskytnutých
objednávateľom pre odôvodnenie použitia nesúťažného postupu - priame rokovacie konanie.
Poskytovateľ nezodpovedá za škodu, ktorá objednávateľovi môže vzniknúť z dôvodu
neoprávneného použitia postupu - priame rokovacie konanie z dôvodu nesprávnosti, neúplnosti
alebo nepravdivosti týchto informácií. Poskytovateľ tiež nezodpovedá za škodu, ktorá
objednávateľovi môže vzniknúť z dôvodu neoprávneného použitia postupu - priame rokovacie
konanie, pokiaľ objednávateľa na riziká súvisiace s jeho použitím preukázateľne upozorní.
6.14
Zmluvné strany sa dohodli, že odstúpenie od tejto rámcovej dohody nemá vplyv na nároky,
ktoré vznikli do dňa odstúpenia a na vznik nároku na náhradu škody.
7. Článok
Ukončenie rámcovej dohody
7.1 Táto rámcová dohoda sa uzatvára na dobu určitú – 48 mesiacov od nadobudnutia účinnosti tejto
rámcovej dohody alebo do vyčerpania sumy 65.000,- EUR bez DPH predstavujúcej
predpokladanú hodnotu zákazky, podľa toho, ktorá udalosť nastane skôr. Objednávateľ nie je
povinný vyčerpať celý objem sumy tu uvedený.
7.2 Ak v objednávke nie je dohodnuté inak, objednávka sa vystavuje na dobu odo dňa jej vystavenia,
najviac do dňa skončenia poskytovania odborných služieb podľa objednávky alebo do vyčerpania
vyššie uvedeného limitu podľa toho, ktorá skutočnosť nastane skôr.
7.3 Táto rámcová dohoda môže byť predčasne ukončená len na základe nasledujúcich dôvodov:
a. písomnou dohodou zmluvných strán ku dňu uvedenému v takejto dohode,
b. odstúpením od rámcovej dohody podľa bodov 7.4 – 7.5.,
c. výpoveďou aj bez udania dôvodu s 3-mesačnou výpovednou dobou (výpovedná doba začína
plynúť od 1. dňa mesiaca nasledujúceho po mesiaci, v ktorom bola výpoveď doručená druhej
zmluvnej strane) s výnimkou prípadov podľa bodu 5.18.,
d. zánikom poskytovateľa alebo objednávateľa bez právneho nástupcu,
e. momentom, kedy celková zaplatená cena predmetu plnenia dosiahne predpokladanú hodnotu
zákazky uvedenú v ods. 7.1, tým však nie je dotknutá platnosť a účinnosť ustanovení
týkajúcich sa zodpovednosti za škodu a ostatných záväzkov zmluvných strán, z ktorých
obsahu vyplýva, že majú pretrvať aj po ukončení rámcovej dohody.
7.4 Každá zo zmluvných strán je oprávnená odstúpiť od rámcovej dohody pri podstatnom porušení
zmluvných záväzkov a požadovať náhradu škody, ktorá jej týmto vznikla. Podstatnými
povinnosťami zmluvných strán sú všetky povinnosti vyplývajúce z tejto rámcovej dohody.
7.5 Objednávateľ je oprávnený odstúpiť od tejto rámcovej dohody aj z nasledovných dôvodov:

6/10

a. ak súd právoplatne uzná kohokoľvek zo štatutárneho orgánu poskytovateľa alebo
zamestnancov poskytovateľa za vinných z trestného činu bezprostredne súvisiaceho s
uzatváraním a/alebo plnením tejto rámcovej dohody a/alebo objednávok vystavených na
základe a v súlade s touto rámcovou dohodou,
b. strata nevyhnutnej kvalifikácie poskytovateľa vrátane, ale nielen: strata (živnostenského)
oprávnenia na vykonávanie činností, ktoré bezprostredne súvisia s predmetom tejto rámcovej
dohody, pokiaľ poskytovateľ opätovne nezíska túto kvalifikáciu do 15 dní, alebo
c. keď sa pre poskytovateľa stalo plnenie podstatných zmluvných povinností úplne nemožným.
Podstatnými povinnosťami poskytovateľa sú všetky jeho povinnosti vyplývajúce z tejto
rámcovej dohody,
d. ak poskytovateľ nedodá predmet plnenia v požadovanej kvalite špecifikovanej v 1. článku a 2.
článku tejto Zmluvy najviac 3-krát,
e. nestrpí kontrolu, alebo neposkytne súčinnosť a nedodá požadované podklady pri výkone
kontroly orgánu oprávnenému vykonávať kontrolu.
7.6 V prípade výpovede zo strany objednávateľa v zmysle bodu 7.3 písm. c. tejto rámcovej dohody
sa poskytovateľ zaväzuje riadne dokončiť všetky dohodnuté plnenia, na ktoré je povinný podľa
požiadavky prijatej ešte pred vypovedaním tejto rámcovej dohody, resp. v čase plynutia
výpovednej lehoty.
7.7 Ku dňu účinnosti výpovede zaniká záväzok poskytovateľa poskytovať odborné služby, na ktorých
výkon sa zaviazal. Ak by týmto prerušením vznikla objednávateľovi škoda, je poskytovateľ
povinný ho upozorniť, aké opatrenia treba urobiť na jej odvrátenie. Ak objednávateľ tieto
opatrenia nemôže urobiť ani prostredníctvom tretích osôb a požiada poskytovateľa, aby ich urobil
sám, je poskytovateľ povinný tak urobiť, za čo mu prináleží odmena.
7.8 Ak zistí niektorá zo zmluvných strán pri plnení tejto rámcovej dohody a/alebo objednávky
vystavenej na základe a v súlade s touto rámcovou dohodou prekážku, ktorá znemožňuje riadne
plnenie dohodnutým spôsobom, oznámi to bezodkladne druhej zmluvnej strane a začne s ňou
okamžite rokovať v dobrej viere o odstránení takejto prekážky. Pokiaľ sa zmluvné strany
nedohodnú do 30 dní odo dňa doručenia oznámenia, môže ktorákoľvek zmluvná strana odstúpiť
od tejto rámcovej dohody, resp. zrušiť/vypovedať plnenia podľa predmetnej objednávky.
8. Článok
Osobitné ustanovenia
8.1. Poskytovateľ berie na vedomie, že v prípade (spolu)financovania predmetu plnenia z prostriedkov
Európskych štrukturálnych a investičných fondov (ďalej len „EŠIF“) sa podpisom tejto rámcovej
dohody stáva súčasťou Systému finančného riadenia ŠF, ako aj Systému riadenia ŠF, a zaväzuje
sa postupovať v súlade so Systémom finančného riadenia ŠF a Kohézneho fondu pre aktuálne
programové obdobie v platnom znení.
8.2. Poskytovateľ sa podpisom tejto rámcovej dohody zaväzuje, že v prípade (spolu)financovania
predmetu plnenia z prostriedkov EŠIF strpí výkon kontroly/auditu/kontroly na mieste súvisiacej s
dodávanými tovarmi/službami kedykoľvek počas platnosti a účinnosti rámcovej dohody, a to
oprávnenými osobami v zmysle Všeobecných zmluvných podmienok ku každej Zmluve o
poskytnutí NFP, ku ktorej sa služba viaže a poskytnúť im všetku potrebnú súčinnosť.
8.3. Každá zo zmluvných strán je oprávnená sprístupniť informáciu podliehajúcu povinnosti
mlčanlivosti v rozsahu požadovanom právoplatným rozhodnutím súdu alebo iného štátneho
orgánu alebo právnymi predpismi SR, vrátane zákona č. 211/2000 Z. z. o slobodnom prístupe k
informáciám a o zmene a doplnení niektorých zákonov v znení neskorších predpisov. Pred takým
sprístupnením informuje o požiadavke na sprístupnenie druhú zmluvnú stranu a vykoná
primerané opatrenia potrebné na ochranu dôverných informácií druhej zmluvnej strany. Dotknutá
zmluvná strana je v prípade takéhoto sprístupnenia povinná neodkladne na výzvu druhej
zmluvnej strany označiť údaje a informácie, ktoré tvoria predmet jej obchodného tajomstva a z
tohto dôvodu nemôžu byť sprístupnené.
8.4. Dôvernými informáciami nie sú informácie, ktoré sa bez porušenia rámcovej dohody stali verejne
známymi, informácie získané oprávnene inak, ako od druhej zmluvnej strany a informácie,
ktorých používanie upravujú osobitné predpisy, napr. informácie, ktoré je Príkazca povinný
sprístupniť podľa zákona č. 211/2000 Z. z. o slobodnom prístupe k informáciám a o zmene a
doplnení niektorých zákonov v znení neskorších predpisov (zákon o slobode informácií) alebo
iných právnych predpisov.
8.5. Ustanovenie ods. 8.3 sa nevzťahuje na splnenie povinnosti zverejňovať zmluvy podľa osobitného
predpisu. Poskytovateľ je povinný v prípade takéhoto zverejnenia bezodkladne na výzvu

7/10

objednávateľa označiť údaje a informácie, ktoré tvoria predmet jeho obchodného tajomstva a z
tohto dôvodu nemôžu byť zverejnené.
8.6. Objednávateľ súhlasí, že poskytovateľ môže sprístupniť všetky informácie, vrátane informácií,
ktoré sú dôverné podľa tohto článku, v rozsahu nevyhnutnom k plneniu tejto rámcovej dohody
a objednávok vystavených na základe nej, svojim subdodávateľom.
8.7. Poskytovateľ nesmie plnenie podľa tejto rámcovej dohody ako celok odovzdať na realizáciu
inému subjektu. V súlade s § 38 ods. 4 ZVO objednávateľ stanovuje, že poskytovateľ nesmie
zabezpečiť subdodávateľom časť zákazky priamo týkajúcu sa odborného zabezpečenia
verejného obstarávania pre objednávateľa ako verejného obstarávateľa. Poskytovateľ môže
zabezpečiť subdodávateľom časť zákazky týkajúcu sa administratívnych úkonov, úkonov
súvisiacich s administráciou zákaziek zadávaných elektronicky (napr. použitie systémov pre
elektronické verejné obstarávanie, zastupovaním objednávateľa v revíznych postupoch
vyplývajúcich z verejného obstarávania alebo s ním súvisiacich a pod.), pričom je povinný túto
skutočnosť písomne oznámiť objednávateľovi minimálne 5 pracovných dní pred zahájením
realizácie subdodávateľom. Poskytovateľ je zodpovedný za plnenie a činnosti subdodávateľa na
predmete plnenia tak, ako keby ich vykonával sám. Objednávateľ má právo požiadať
poskytovateľa o zmenu subdodávateľa vybratého poskytovateľom, ak má na to závažné dôvody
(napr. nekvalitne realizované plnenia konkrétnym subdodávateľom na predchádzajúcich
zákazkách a pod.). Poskytovateľ je povinný žiadosti objednávateľa podľa predchádzajúcej vety
bezodkladne vyhovieť a zmeniť subdodávateľa.
8.8. Poskytovateľ je povinný počas plnenia tejto rámcovej dohody a objednávok vystavených na
základe nej objednávateľovi najneskôr
a. v čase jej uzavretia uviesť údaje o všetkých známych subdodávateľoch, údaje o osobe
oprávnenej konať za subdodávateľa v rozsahu meno a priezvisko, adresa pobytu, dátum
narodenia,
b. v deň, ktorý bezprostredne nasleduje dňu, kedy nastala zmena oznámiť akúkoľvek zmenu
údajov o subdodávateľovi,
c. v deň, ktorý predchádza dňu, v ktorom nastane (akákoľvek) zmena subdodávateľa, predložiť
písomné oznámenie o zmene subdodávateľa, ktoré bude obsahovať minimálne: podiel
zákazky, ktorý má poskytovateľ v úmysle zadať subdodávateľovi, údaje navrhovaného
subdodávateľa, údaje o osobe oprávnenej konať za subdodávateľa v rozsahu meno a
priezvisko, adresa pobytu, dátum narodenia.
8.9. Objednávateľ vyžaduje, aby každý subdodávateľ spĺňal podmienky účasti týkajúce sa osobného
postavenia v zmysle ZVO a neexistovali u neho dôvody na vylúčenie podľa § 40 ods. 6 písm. a)
až h) a ods. 7 ZVO; oprávnenie dodávať tovar, uskutočňovať stavebné práce alebo poskytovať
službu sa preukazuje vo vzťahu k tej časti predmetu zákazky, ktorý má subdodávateľ plniť.
8.10. Ak navrhovaný subdodávateľ nespĺňa podmienky účasti uvedené v bode 8.9. tohto článku,
objednávateľ písomne požiada poskytovateľa o jeho nahradenie. Poskytovateľ doručí návrh
nového subdodávateľa do piatich pracovných dní odo dňa doručenia žiadosti podľa prvej vety, ak
objednávateľ neurčil dlhšiu lehotu.
8.11. Ak poskytovateľ kedykoľvek počas plnenia nahradí niektorého zo svojich subdodávateľov,
nový subdodávateľ musí spĺňať podmienky podľa bodu 8.9 tohto článku (t. j. podmienky účasti
týkajúce sa osobného postavenia a neexistovali u neho dôvody na vylúčenie podľa § 40 ods. 6
písm. a) až h) a ods. 7 ZVO).
9. Článok
Záverečné ustanovenia
9.1 Táto rámcová dohoda sa riadi a vykladá v súlade s právnym poriadkom Slovenskej republiky. Ak
nie je dohodnuté v tejto rámcovej dohode inak, riadia sa právne vzťahy z nej vyplývajúce a
vznikajúce ustanoveniami ZVO, Obchodného zákonníka, Občianskeho zákonníka a súvisiacimi
všeobecne záväznými právnymi predpismi.
9.2 Všetky spory, ktoré vzniknú z rámcovej dohody, vrátane sporov o jej platnosť, výklad alebo
zrušenie, budú riešené pred vecne a mieste príslušným súdom podľa právneho poriadku
Slovenskej republiky. Vecne a miestne príslušný súd pre rozhodovanie takýchto sporov je
všeobecný súd v zmysle zákona č. 160/2015 Z. z. Civilného sporového poriadku.
9.3 Táto rámcová dohoda nadobúda platnosť a je pre zmluvné strany záväzná odo dňa jej podpisu
oprávnenými zástupcami oboch zmluvných strán; táto rámcová dohoda nadobúda účinnosť
dňom nasledujúcim po dni jej zverejnenia podľa osobitného zákona.

8/10

9.4 Poskytovateľ súhlasí so zverejnením tejto rámcovej dohody vrátane jej príloh bez vynechania
ktorejkoľvek časti jej textu a dodatkov, v jej prílohách a dodatkoch a to zverejnenie
objednávateľom počas trvania jeho povinnosti podľa osobitného zákona. Tento súhlas možno
odvolať len po predchádzajúcom písomnom súhlase objednávateľa.
9.5 Neoddeliteľnou súčasťou tejto rámcovej dohody sú:
a.
Príloha č. 1 – Detailný opis predmetu zákazky,
9.6 Zmeny a doplnky tejto rámcovej dohody je možno vykonávať iba písomným dodatkom k nej.
9.7 Ak sa niektoré z ustanovení tejto rámcovej dohody stane nevynútiteľným alebo neplatným podľa
platného práva, bude toto ustanovenie neúčinné len do tej miery, do akej je nevynútiteľné či
neplatné. Ďalšie ustanovenia tejto rámcovej dohody ostávajú naďalej záväzné a v plnej platnosti
a účinnosti. Pokiaľ nastane takáto situácia, zmluvné strany nahradia nevynútiteľné či neplatné
ustanovenie iným ustanovením, ktoré sa mu svojím obsahom a účelom bude najviac približovať.
9.8 Akákoľvek písomná komunikácia medzi zmluvnými stranami v tejto súvislosti sa bude adresovať
príslušnej zmluvnej strane na nižšie uvedenú adresu a bude sa považovať za doručenú
v prípade:
a.
doručenia faxom po tom, ako bolo odosielateľovi doručené potvrdenie, že prenos údajov
prebehol v poriadku,
b.
osobného doručenia, prostredníctvom kuriérskej služby alebo inak, po jej prijatí,
c.
doručenie e-mailom po doručení potvrdenia od príjemcu o prijatí, alebo
d.
doporučenej zásielky k dátumu uvedenému na potvrdení o doručení alebo na potvrdení
o tom, že zásielku nie je možné doručiť.
9.9 Písomná komunikácia bude adresovaná nasledovne:
Zásielky pre objednávateľa:
Do pozornosti:
Úrad geodézie, kartografie a katastra SR
Ing. Miroslava Pirhala Perúnová, MBA
Adresa:
Chlumeckého 2, 820 12 Bratislava
Telefón:
...................................................
E-mail:
...................................................
WEB:
http://www.skgeodesy.sk/
a
Do pozornosti:
Úrad geodézie, kartografie a katastra SR
Mgr. Martin Nociar
Adresa:
Chlumeckého 2, 820 12 Bratislava
Telefón:
...................................................
E-mail:
...................................................
WEB:
http://www.skgeodesy.sk/
Zásielky pre poskytovateľa:
Do pozornosti:
ADVAL spol. s r.o.
Ing. Ľubomír Grejták
Adresa:
Tomášikova 12571/50C, 831 02 Bratislava 3
Telefón:
...................................................
E-mail:
...................................................
WEB:
http://www.adval.sk
9.10 Dôležité písomnosti podľa tejto rámcovej dohody (ako napr. oznámenia o odstúpení a iné
písomné oznámenia) sa musia doručovať osobne alebo prostredníctvom doporučenej zásielky.
9.11 Táto rámcová dohoda je vyhotovená v troch (4) vyhotoveniach, z ktorých tri (3) vyhotovenia
obdrží objednávateľ a jedno (1) vyhotovenie obdrží poskytovateľ.
9.12 Žiadna zo zmluvných strán nie je oprávnená postúpiť túto rámcovú dohodu ako celok alebo
akúkoľvek jej časť bez predchádzajúceho písomného súhlasu druhej zmluvnej strany.

9/10

9.13 Zmluvné strany vyhlasujú, že si text rámcovej dohody riadne a dôsledne prečítali, jej obsahu a
právnym účinkom z nej vyplývajúcich porozumeli, ich zmluvné prejavy sú dostatočne jasné,
určité a zrozumiteľné, podpisujúce osoby sú oprávnené k podpísaniu rámcovej dohody a na
znak súhlasu ju podpisujú
V Bratislave dňa: ................................

......................................

Za objednávateľa:

Za poskytovateľa:

__________________________
Úrad geodézie, kartografie a katastra SR
Ing. Mária Frindrichová – predsedníčka

_____________________________
ADVAL spol. s r.o.
Ing. Ľubomír Grejták - konateľ

10/10

Príloha č. 1 – Detailný opis predmetu zákazky
Predmetom zákazky je poskytovanie odbornej pomoci pri verejnom obstarávaní verejnému
obstarávateľovi. V rámci poskytovania odborných a poradenských služieb pre oblasť verejného
obstarávania v súlade so zákonom č. 343/2015 Z. z. o verejnom obstarávaní a o zmene doplnení
niektorých zákonov v znení neskorších predpisov (ďalej len "zákon o verejnom obstarávaní") sa
požaduje dodanie nasledovných služieb:
 zabezpečovanie služieb súvisiacich s realizáciou verejného obstarávania, ako aj odborného
dozoru, všeobecnej konzultačnej a poradenskej činnosti pri obstarávaní tovarov a služieb podľa
požiadaviek verejného obstarávateľa,
 poskytovanie poradenských a konzultačných služieb v procese verejného obstarávania
súvisiacich s analýzou a prípravou verejného obstarávania a vypracovaním povinnej
dokumentácie pre verejné obstarávanie pri jednotlivých postupoch verejného obstarávania,
 príprava a predkladanie stanovísk zdôvodňujúcich výber postupu verejného obstarávania v
konkrétnych prípadoch,
 odporúčania použitia optimálneho postupu verejného obstarávania pre konkrétny predmet
verejného obstarávania, vrátane realizácie takéhoto postupu, ako aj posúdením súladu
realizovaných postupov s platnou legislatívou a s dokumentmi v spojitosti s projektmi
spolufinancovanými EÚ upravujúcimi postupy VO,
 vypracovanie príslušných oznámeni, t. j. predbežných oznámení, oznámení o vyhlásení
verejného obstarávania, výziev na predkladanie ponúk, oznámení o výsledku verejného
obstarávania a ich odosielanie do príslušných vestníkov podľa typu zákazky,
 kontrola splnenia podmienok účasti uchádzačmi alebo záujemcami o účasť vo verejných
obstarávaniach,
 plnenie si povinností člena komisie na otváranie obálok a na hodnotenie ponúk v súlade s
menovacím dekrétom,
 vykonávanie administratívnych prác v oblasti verejného obstarávania,
 vypracovanie súťažných podkladov na vypracovanie ponúk (okrem opisu predmetu zákazky),
 vypracovanie kritérií na vyhodnotenie ponúk v súlade s požiadavkami verejného obstarávateľa,
 poskytovanie vysvetlenia podmienok účasti vo verejnom obstarávaní alebo súťažných podkladov
uchádzačom,
 v prípade potreby zabezpečenie činností pri uplatnení revíznych postupov,
 komunikácia s Úradom pre verejné obstarávanie na základe požiadaviek verejného
obstarávateľa,
 odovzdanie kompletnej dokumentácie za realizovanú zákazku verejnému obstarávateľovi,
 poskytovanie aj iných služieb súvisiacich so zákonom o verejnom obstarávaní, ako aj
vypracovanie správ a informácií a vypĺňanie súvisiacich štandardných formulárov podľa zadania
verejného obstarávateľa.
Súčasťou odborných činností uvedených vyššie nie je:
 definovanie a opis predmetu zákazky;
 stanovenie predpokladanej hodnoty zákazky;
 delegovanie osôb do komisie na otváranie, resp. hodnotenie ponúk, okrem delegovania
osoby/osôb bez práva hodnotiť.

1/1

