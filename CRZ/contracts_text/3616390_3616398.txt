Zmluva na poskytovanie služieb elektronickej pošty
a služby podpory prevádzky informačných systémov
uzatvorená podľa § 269 ods. 2 zákona č. 513/1991 Zb. Obchodného zákonníka
a podľa čl. 28 ods. 3 Nariadenia Európskeho parlamentu a Rady (EÚ) 2016/679 z 27.4.2016
o ochrane fyzických osôb pri spracúvaní osobných údajov a o voľnom pohybe takýchto údajov,
ktorým sa zrušuje smernica 95/46/ES (všeobecné nariadenie o ochrane údajov), a zákona č.
18/2018 Z. z. o ochrane osobných údajov a o zmene a doplnení niektorých zákonov v znení
neskorších predpisov (ďalej len „zmluva“)

1. K zmluvným stranám
Obchodné meno: Slovenská agentúra pre rozvoj investícií a obchodu
sídlo: Trnavská cesta 100, 821 01 Bratislava-Ružinov, Slovenská republika
štatutárny orgán,
zástupca oprávnený konať
v zmluvných vzťahoch: Róbert Šimončič, generálny riaditeľ
IČO: 36 070 513
DIČ: 2022302392
IČ DPH: SK2022302392
Bankové spojenie:
IBAN:
(ďalej len „objednávateľ“ objednávateľ alebo „prevádzkovateľ“)
a
Obchodné meno: ForesServices, s. r. o.
sídlo: Prievozská 14, 821 09 Bratislava – mestská časť Ružinov
štatutárny orgán oprávnený konať v zmluvných vzťahoch: Stanislav Dzurjanin, konateľ
IČO: 35 692 103
DIČ: 2020309863
IČ DPH: SK2020309863
Bankové spojenie:
IBAN:
Reg. číslo z Obch. registra Okresného súdu Bratislava I, oddiel: Sro, vložka č. 11155/B
(ďalej len „dodávateľ“ alebo „sprostredkovateľ“)

2. K predmetu zmluvy
2.1

Táto zmluva sa uzatvára v nadväznosti na výsledok verejného obstarávania, ktorého
víťazom sa stal dodávateľ.

2.2

Predmetom zmluvy je:
2.2.1

Poskytovanie služieb elektronickej pošty a služby podpory prevádzky
informačných systémov vrátane zodpovedajúcich školení a konzultácií,
update a upgrade informačných systémov a IT infraštruktúry od výrobcu
Microsoft v rozsahu 8 hodín mesačne.

2.2.2

Poskytovanie služieb elektronickej pošty pre 120 užívateľov na báze
Microsoft Office 365 servera poštových služieb Microsoft Exchange s
vysokou dostupnosťou všetkých poskytovaných služieb vrátane poskytnutia
užívateľských práv počas trvania zmluvy; licencie musia pokrývať Exchange,
1/8

OneDrive, SharePoint, Skype for Business, Microsoft Teams, Yammer,
webovú verziu Outlook, Word, Excel, PowerPoint.
2.2.3

V rámci poskytovaných služieb musí byť poskytované aj rozhranie pre správu
aplikácie, podpora klientskeho softvéru Microsoft Outlook (od verzie
Microsoft Outlook 2010) s plnou Outlook funkcionalitou (MAPI), antivírová
ochrana a prepojenie na antispam filter v IT infraštruktúre SARIO,
zálohovanie počas doby 30 kalendárnych dní s možnosťou obnovy
elektronickej pošty odstránenej užívateľom, logovanie emailovej
komunikácie (prístup k logom), prístup do elektronickej pošty
prostredníctvom internetového prehliadača (OWA Outlook Web Access),
služba Outlook Anywhere (RCP – Rich Client Platform prostredníctvom
HTTPs) a zdieľanie kontaktov a kalendárov, vrátane firemného adresára,
minimálny počet 300 aliasov a minimálny počet 100 distribučných skupín.

2.2.4

Požadovaná veľkosť poštovej schránky na jedno užívateľské konto je 50 GB.
Súčasťou poskytovaných služieb musí byť aj technická podpora počas celej
doby poskytovania služieb, t. j. 24 kalendárnych mesiacov odo dňa účinnosti
zmluvy, a konsolidácia poskytovaných služieb (ich prepojenie, resp.
implementácia, upgrade) so súčasne využívaným systémom vrátane
uskutočnenia migrácie užívateľských účtov a určených údajov a dát (MS
Exchange 2010 Standard, Active Directory, doména 2003), ako aj
implementácia so súčasným prepojením IT infraštruktúry s GOVnetom do
miery, ktorá je kompatibilná s prostredím O365. Implementácia musí zahŕňať
aj návrh a dizajn riešenia, inštalácie využiteľného hardvéru a softvéru
verejného obstarávateľa, ako aj podrobnú dokumentáciu vyhotovenia
riešenia.

2.2.5

Objednávateľ používa pre svoje potreby súbor informačných technológií
pozostávajúcich z hardvéru, základného infraštruktúrneho softvéru, ako aj
aplikácií. V oblasti pracovných staníc a serverov je primárnou platformou
množina systémov a technológií výrobcu Microsoft Corporation (ďalej aj
„Microsoft“). Objednávateľ požaduje poskytovanie služieb pre nasledovné
produkty:
Produkt
Office 2010
Office 2013
Office 2016
Office 365
Windows Server 2003
Windows Server 2008
Windows Server 2008 Network
Infrastructure
Windows Server 2008 Active Directory
Exchange Server 2010
TMG (Forefront Threat Management
Gateway) Server

2/8

Používaný
aktuálne
X
X
X

Plánovaný do
používania

X
X
X
X
X
X
X

2.3

Dodávateľ sa zaväzuje poskytnúť služby uvedené v odseku 2.2 tohto článku
v požadovanom rozsahu a kvalite a objednávateľ sa zaväzuje riadne poskytnutú
službu prevziať a zaplatiť cenu podľa článku 4 tejto zmluvy.

Dodávateľ je obchodnou spoločnosťou, riadne založenou a platne existujúcou podľa právneho
poriadku Slovenskej republiky, a má všetky nevyhnutné právomoci, skúsenosti a kompetencie
k tomu, aby uzavrel túto zmluvu a splnil svoje záväzky z nej vyplývajúce.
K dobe platnosti a účinnosti zmluvy
2.4

3.

3.1

Táto zmluva vrátane jej prílohy, ktorá tvorí jej neoddeliteľnú súčasť, nadobúda platnosť dňom
jej podpisu oboma zmluvnými stranami a účinnosť dňom nasledujúcim po dni jej zverejnenia v
súlade s § 47a Občianskeho zákonníka v platnom znení. Objednávateľ je povinný bezodkladne
informovať dodávateľa o dátume nadobudnutia účinnosti zmluvy.

Táto zmluva sa uzatvára na dobu určitú od dátumu jej účinnosti na 24 mesiacov alebo keď úhrnná
suma všetkých faktúr vystavených dodávateľom dosiahne sumu celkového rozpočtovaného
limitu, a to 49 801,- EUR (slovom: štyridsaťdeväťtisícosemstojeden eur) bez DPH.
4. K cene a platobným podmienkam
3.2

4.1

Cena za dodanie predmetu plnenia sa skladá z jednorazovej ceny za implementáciu riešenia, z
pravidelných mesačných platieb za reálne použité služby elektronickej pošty v sledovanom
období (sledované obdobie je pre účely tejto zmluvy 1 mesiac) a za služby podpory prevádzky
informačných systémov v minimálnom rozsahu 8 človekohodín mesačne. V cene za dodanie
predmetu plnenia podľa tohto článku a článku 4.2 tejto zmluvy sú zahrnuté všetky náklady
dodávateľa spojené s plnením jeho povinností podľa tejto zmluvy.

4.2

Jednorazová platba za implementáciu služby definovanej v bode 2.2.1 tejto zmluvy je 1,- EUR
(slovom: jedno euro) bez DPH a bude fakturovaná po písomnom odovzdaní a prevzatí služby do
prevádzky. Cena za implementáciu nezahŕňa cenu za ďalšiu implementáciu v prípade zmeny
sídla objednávateľa.

4.3

Pravidelná mesačná platba sa bude fakturovať vždy spätne k poslednému kalendárnemu dňu
mesiaca za počet mailboxov existujúcich v danom mesiaci a za počet odpracovaných
človekohodín v danom mesiaci. Cena za jeden mailbox na jeden mesiac je stanovená na 12,625
EUR (slovom: dvanásť eur a šesťstodvadsaťpäť) bez DPH pri minimálnom počte 120 mailboxov
počas celej doby platnosti tejto zmluvy. Cena za jednu človekohodinu je stanovená na 70,- EUR
(slovom: sedemdesiat eur) bez DPH pri minimálnom počte 8 človekohodín za mesiac. Dodávateľ
vystaví ku každej mesačnej faktúre protokol o poskytnutej službe za daný kalendárny mesiac.

4.4

Cena vyplýva z dohody zmluvných strán o cene v zmysle zákona o cenách č. 18/1996 Z. z. v
znení neskorších predpisov.

4.5

Cenu predmetu zmluvy dohodnutú v odseku 4.2 tohto článku zmluvy je možné meniť len v
rozsahu zmeny sadzby DPH. K zmene ceny podľa odseku 4.2 tohto článku zmluvy môže dôjsť
iba na základe zmeny rozsahu služieb, a to písomným dodatkom k tejto zmluve podpísaným
obidvoma zmluvnými stranami.

4.6

Splatnosť faktúr, ktoré budú mať náležitosť daňového dokladu, je 30 dní od ich doručenia
objednávateľovi a ten sa zaväzuje zaplatiť fakturovanú čiastku po doručení faktúry v lehote
splatnosti uvedenej v tomto odseku.

4.7

Ak bude faktúra obsahovať nesprávne alebo neúplné údaje, má objednávateľ právo v lehote 5
pracovných dní od príjmu faktúry túto faktúru vrátiť dodávateľovi. Dodávateľ faktúru opraví
alebo vystaví novú a doručí ju objednávateľovi. Dňom doručenia opravenej alebo novej faktúry
začína plynúť nová lehota splatnosti.

4.8

Ku všetkým cenám bude pripočítaná DPH v zákonom stanovenej výške.
3/8

5.

Omeškanie a sankcie
5.1 Pokiaľ poskytovaná služba nezodpovedá kvalite a rozsahu špecifikovaným v tejto zmluve,
je objednávateľ oprávnený požadovať nápravu tohoto plnenia v lehote do 3 pracovných
dní. Ak dodávateľ neodstráni požadované nedostatky ani v lehote do 3 pracovných dní,
má objednávateľ nárok na alikvotnú zľavu z ceny konkrétneho plnenia.
5.2 V prípade závažných porušení tejto zmluvy, resp. opakovaným neplnením garantovaných
parametrov, pričom za opakované neplnenie garantovaných parametrov sa považuje
prekročenie parametrov o viac ako 20 % v 3 meracích obdobiach po sebe, t. j. v 3
kalendárnych mesiacoch, môže objednávateľ vypovedať túto zmluvu s uvedením
výpovedného dôvodu s trojmesačnou výpovednou dobou aj pred skončením platnosti
zmluvy.
5.3 Pokiaľ bude objednávateľ v omeškaní so zaplatením faktúry vystavenej dodávateľom, má
dodávateľ nárok na úrok z omeškania vo výške stanovenej Obchodným zákonníkom.

6.

K podmienkam poskytovania služieb

7.

6.1 Dodávateľ sa zaväzuje poskytovať služby s odbornou starostlivosťou, riadne a včas.
6.2 Dodávateľ prehlasuje, že disponuje všetkými licenčnými a inými právami nevyhnutnými
k poskytovaniu služieb podľa tejto zmluvy, vrátane poskytnutia užívateľských práv
objednávateľovi.
Súčinnosť
7.1 Objednávateľ zabezpečí dodávateľovi poskytnutie primeranej súčinnosti pri plnení tejto
zmluvy v dostatočnom rozsahu a v primeranej miere bezplatne najmä tým, že zabezpečí
súčinnosť spolupracujúcich osôb, vstup dodávateľa do priestorov k technickým
zariadeniam dotknutým touto zmluvou na základe predchádzajúceho oznámenia zo strany
dodávateľa, hardvér, softvér, dáta, a oboznámi dodávateľa s internými prevádzkovými a
bezpečnostnými smernicami objednávateľa.
7.2 Každá zo zmluvných strán vymenuje kontaktné osoby, ktoré budú zastupovať záujmy
svojej zmluvnej strany pre definovanú oblasť a ktoré budú prijímať potrebné rozhodnutia
a poskytovať potrebnú súčinnosť na realizáciu predmetu zmluvy. Kontaktné osoby sú
uvedené v Prílohe č. 1 k tejto zmluve. Prípadné zmeny kontaktných osôb si zmluvné strany
oznámia písomne.

8.

K náhrade škody
8.1 Nároky zmluvných strán z titulu náhrady škody sa riadia ustanoveniami § 373 a nasl.
Obchodného zákonníka o náhrade škody.
8.2 Dodávateľ nenesie zodpovednosť za žiadne hmotné, nehmotné, priame, nepriame,
vynútené, následné alebo iné škody, ktoré vzniknú objednávateľovi v dôsledku
nesprávneho, neadekvátneho alebo nedostatočného použitia predmetu zmluvy alebo
v dôsledku chýb v produktoch a postupoch tretích strán, ktoré budú použité pri rozvoji
predmetu zmluvy a ktoré za týmto účelom využije objednávateľ.

4/8

9. Ochrana dôverných informácií
9.1

Zmluvné strany budú zachovávať mlčanlivosť o dôverných informáciách získaných
pri plnení záväzkov z tejto zmluvy. Dôvernými informáciami nie sú informácie, ktoré
sa bez porušenia tejto zmluvy stali verejne známymi, informácie získané oprávnene
inak ako od druhej zmluvnej strany, informácie, ktoré je objednávateľ povinný
sprístupniť podľa zákona č. 211/2000 Z. z. o slobodnom prístupe k informáciám a o
zmene a doplnení niektorých zákonov v znení neskorších predpisov (zákon o slobode
informácií), a informácie, ktoré je objednávateľ povinný zverejniť na základe
príslušných platných právnych predpisov Slovenskej republiky.

9.2

Zmluvné strany sa zaväzujú, že upovedomia druhú zmluvnú stranu o porušení
povinnosti mlčanlivosti bez zbytočného odkladu po tom, ako sa o takomto porušení
dozvedeli.

9.3

Povinnosť zachovávať mlčanlivosť sa nevzťahuje na prípady, ak zmluvnej strane na
základe zákona alebo na základe rozhodnutia príslušného orgánu vznikla povinnosť
zverejniť dôvernú informáciu druhej zmluvnej strany alebo jej časť. O vzniku takejto
povinnosti sa budú zmluvné strany vzájomne informovať bez zbytočného odkladu.
Povinnosť zachovávať mlčanlivosť sa nevzťahuje na prípady, ak objednávateľovi na
základe zákona vznikla povinnosť zverejniť zmluvu vrátane jej príloh a dodatkov.

Ustanovenia odsekov 9.1 až 9.3 tohto článku zmluvy sú platné aj po uplynutí doby
trvania zmluvy alebo ukončenia zmluvy, a to až do doby, keď informácie sa stanú
verejne známymi.
9.5 Tieto povinnosti prechádzajú aj na právnych nástupcov objednávateľa a dodávateľa.
10. Ochrana osobných údajov
9.4

10.1 Účelom spracúvania osobných údajov dotknutých osôb podľa tejto zmluvy je výkon
činností prevádzkovateľa v zmysle jeho zriaďovacej listiny.
10.2 Zmluvné strany berú na vedomie, že obsahom informácií obsiahnutých v
užívateľskom konte sú aj osobné údaje o fyzických osobách zamestnancoch
prevádzkovateľa (ďalej len ,,dotknuté osoby“) v rozsahu: meno, priezvisko,
telefonický kontakt, e-mailový kontakt, IP adresa, logy.
10.3 Prevádzkovateľ vyhlasuje a ubezpečuje sprostredkovateľa, že:
10.3.1 spracúvanie osobných údajov dotknutých osôb vykonáva zákonným
spôsobom a dodržiava pritom všetky zásady spracúvania osobných údajov
podľa § 6 až § 18 zákona č. 18/2018 Z. z. o ochrane osobných údajov a o
zmene a doplnení niektorých zákonov v znení neskorších predpisov (ďalej len
,,ZoOOÚ“);
10.3.2 spracúvanie osobných údajov dotknutých osôb vykonáva zákonným
spôsobom na základe aspoň jedného z právnych základov uvedených v § 13
ods. 1 ZoOOÚ;
10.3.3 prijal vhodné technické a organizačné opatrenia na zabezpečenie a
preukázanie toho, že spracúvanie osobných údajov dotknutých osôb sa
vykonáva v súlade so ZoOOÚ, a tieto opatrenia sa zaväzuje podľa potreby
aktualizovať.
10.4 Sprostredkovateľ sa zaväzuje najmä:
10.4.1 zabezpečiť, aby sa osoby oprávnené spracúvať osobné údaje dotknutých osôb
zaviazali, že zachovajú mlčanlivosť o informáciách, o ktorých sa dozvedeli,
ak nie sú viazané povinnosťou mlčanlivosti podľa osobitného zákona;
5/8

10.4.2

zabezpečiť ochranu osobných údajov implementovaním a zdokumentovaním
bezpečnostných opatrení v súlade s čl. 28 ods. 3 písm. c), a čl. 32 GDPR v
spojení s čl. 5 ods. 1 a ods. 2 GDPR. Bezpečnostné opatrenia, ktoré majú byť
prijaté, musia zaistiť ochranu osobných údajov s úrovňou bezpečnosti
primeranej riziku, ktoré predstavuje spracúvanie pre práva dotknutých osôb a
s ohľadom na zabezpečenie trvalej dôvernosti, integrity, dostupnosti a
odolnosti systémov spracúvania; sprostredkovateľ pritom zohľadní najnovšie
poznatky (stav techniky na úrovni state-of-the-art), náklady na vykonanie
opatrení a povahu, rozsah a účely spracúvania, s cieľom zabrániť náhodnému
alebo nezákonnému zničeniu, strate, neoprávnenému poskytnutiu,
zverejneniu Osobných údajov, neoprávnenému prístupu k nim alebo
akejkoľvek inej spracovateľskej operácii.

10.4.3

po zohľadnení povahy spracúvania osobných údajov dotknutých osôb v čo
najväčšej miere poskytnúť súčinnosť prevádzkovateľovi vhodnými
technickými a organizačnými opatreniami pri plnení jeho povinnosti prijímať
opatrenia na základe žiadosti dotknutej osoby podľa ZoOOÚ;

10.4.4

poskytnúť súčinnosť prevádzkovateľovi pri zabezpečovaní plnenia
povinností podľa § 39 až § 43 ZoOOÚ s prihliadnutím na povahu spracúvania
osobných
údajov
dotknutých
osôb
a
informácie
dostupné
sprostredkovateľovi;

10.4.5

vymazať osobné údaje dotknutých osôb alebo vrátiť prevádzkovateľovi
osobné údaje dotknutých osôb po ukončení činností týkajúcich sa spracúvania
osobných údajov dotknutých osôb na základe rozhodnutia prevádzkovateľa
a vymazať existujúce kópie, ktoré obsahujú osobné údaje dotknutých osôb,
ak osobitný predpis alebo medzinárodná zmluva, ktorou je Slovenská
republika viazaná, nepožaduje uchovávanie týchto osobných údajov;

10.4.6

poskytnúť prevádzkovateľovi informácie potrebné na preukázanie splnenia
povinností a poskytnúť súčinnosť v rámci auditu ochrany osobných údajov
a kontroly zo strany prevádzkovateľa alebo audítora, ktorého poveril
prevádzkovateľ.

10.5

Zmluvné strany sa dohodli, že sprostredkovateľ je oprávnený poveriť spracúvaním
osobných údajov dotknutých osôb spracúvaných sprostredkovateľom na základe tejto
zmluvy ďalšieho sprostredkovateľa bez potreby predchádzajúceho osobitného
písomného súhlasu prevádzkovateľa. Sprostredkovateľ je povinný o poverení ďalšieho
sprostredkovateľa v súlade s § 34 ods. 2 ZoOOÚ vopred informovať prevádzkovateľa.
Ak sprostredkovateľ zapojí do vykonávania osobitných spracovateľských činností
ďalšieho sprostredkovateľa, tomuto ďalšiemu sprostredkovateľovi je povinný v zmluve
uložiť rovnaké povinnosti týkajúce sa ochrany osobných údajov dotknutých osôb, ako
sú ustanovené v tejto zmluve, a to najmä poskytnutie dostatočných záruk na prijatie
primeraných technických a organizačných opatrení tak, aby spracúvanie osobných
údajov dotknutých osôb spĺňalo požiadavky ZoOOÚ.

10.6

Zmluvné strany berú na vedomie, že sprostredkovateľ zodpovedá za škodu spôsobenú
spracúvaním osobných údajov na základe tejto zmluvy, len ak nesplnil povinnosti podľa
§ 34 až § 37, § 39, § 40 ods. 3, § 44, § 45, § 51 ods. 3 ZoOOÚ alebo ak konal nad rámec
alebo v rozpore s pokynmi prevádzkovateľa, ktoré boli v súlade so ZoOOÚ.

10.7

Ostatné práva a povinnosti zmluvných strán súvisiace so spracúvaním osobných údajov
dotknutých osôb neupravené v tejto zmluve sa spravujú príslušnými ustanoveniami
ZoOOÚ.

6/8

11. K záverečným ustanoveniam
11.1 Právne vzťahy touto zmluvou neupravené sa riadia príslušnými ustanoveniami
Obchodného zákonníka v účinnom znení.
11.2 Túto zmluvu je možné ukončiť písomnou dohodou zmluvných strán.
11.3 V prípade závažného porušenia zmluvy uvedeného v odseku 5.2 tejto zmluvy je
ktorákoľvek zmluvná strana oprávnená ukončiť zmluvu písomnou výpoveďou.
Výpovedná lehota je v takom prípade 3 mesiace a začína plynúť prvým dňom
kalendárneho mesiaca nasledujúcim po dni doručenia písomnej výpovede druhej
zmluvnej strane.
11.4 Ukončením platnosti tejto zmluvy z akéhokoľvek dôvodu a akýmkoľvek spôsobom
nezaniká povinnosť zmluvných strán vyrovnať všetky záväzky vyplývajúce z tejto
zmluvy voči druhej zmluvnej strane.
11.5 Zmluvné strany sa zaväzujú, že v prípade akejkoľvek zmeny identifikačných údajov
budú o tejto zmene druhú zmluvnú stranu bezodkladne informovať. Ak zmluvné
strany nesplnia svoju oznamovaciu povinnosť, znamená to, že platia posledné známe
identifikačné údaje.
11.6 Dodávateľ vyhlasuje, že súhlasí so zverejnením tejto zmluvy vrátane jej prílohy
a všetkých budúcich dodatkov na webovom sídle objednávateľa, Úradu vlády
Slovenskej republiky, ako aj všade tam, kde to ustanoví príslušný právny predpis
platný na území Slovenskej republiky.
11.7 Ak niektoré ustanovenia tejto zmluvy mali byť neplatnými už v čase jej uzavretia,
alebo ak sa stanú neplatnými neskôr po uzavretí tejto zmluvy, nie je tým dotknutá
platnosť ostatných ustanovení tejto zmluvy. Namiesto neplatných ustanovení zmluvy
sa použijú príslušné ustanovenia Obchodného zákonníka, ktoré sú obsahom a účelom
najbližšie obsahu a účelu tejto zmluvy.
11.8 Zmluvné strany sa vždy pokúsia dosiahnuť riešenie sporov, ktoré môžu vzniknúť pri
plnení tejto zmluvy, dohodou. Ak zmluvné strany nebudú schopné vyriešiť spor
dohodou, akýkoľvek spor, nárok alebo rozpor vzniknutý z tejto zmluvy alebo
v súvislosti s ňou vrátane všetkých otázok týkajúcich sa existencie, platnosti alebo
ukončenia tejto zmluvy bude rozhodnutý vecne a miestne príslušným všeobecným
súdom Slovenskej republiky.
11.9 Zmluvné strany týmto vyhlasujú, že si zmluvu prečítali, jej obsahu porozumeli, na
znak čoho ju potvrdzujú svojimi podpismi.
11.10 Zmluva je vyhotovená v 4 rovnopisoch, po dvoch pre každú zmluvnú stranu.
V Bratislave dňa 31. júla 2018

V Bratislave dňa 31. júla 2018

objednávateľ
Róbert Šimončič
generálny riaditeľ SARIO

dodávateľ
Stanislav Dzurjanin
konateľ ForesServices, s. r. o.

7/8

Príloha č. 1
Zoznam osôb pre kontakt podľa odseku 7.2 tejto zmluvy:
SARIO

ForesServices

Peter Glovacký, informatik

Branislav Krajčovič, informatik

8/8

