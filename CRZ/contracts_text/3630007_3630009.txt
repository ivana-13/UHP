ZoD na realizáciu diela „Workflow systém pre spracovanie žiadostí (WFS)“

Evidenčné číslo zmluvy
Zhotoviteľa: 010100218

Objednávateľa:

ZMLUVA O DIELO

Zmluvné strany:

obchodné meno

inezis s.r.o.

sídlo zhotoviteľa
korešpondenčná adresa
registrácia:

Ilkovičova 3, Bratislava - mestská časť Karlova Ves 841 04
P.O.Box 1, 820 18 Bratislava
Obchodný register Okresného súdu Bratislava I., odd. Sro, vl.č.
112586/B.
Mgr. Vladimír Ďurači
50399403
SK2120317331
2120317331
Obchodné meno a sídlo bankovej inštitúcie zhotoviteľa
2301026393/8330
SK2983300000002301026393

osoba oprávnená k podpisu zmluvy:
IČO:
IČ pre DPH:
DIČ:
bankové spojenie:
číslo účtu:
IBAN:
osoba oprávnená rokovať vo veciach
 obchodných:
 technických a realizačných:
Číslo vložky v Registri partnerov
verejného sektora:

Mgr. Vladimír Ďurači
Ing. Radomír Gregor
12045

(ďalej len ,,zhotoviteľ“)

a

obchodné meno

TRANSPETROL, a. s.

sídlo objednávateľa
registrácia:

Šumavská 38821 08 Bratislava
Obchodný register Okresného súdu Bratislava I, odd. Sa, vl. č.
507/B
Ing. Ivan Krivosudský, predseda predstavenstva
RNDr. Martin Ružinský, PhD., podpredseda predstavenstva
31341977
SK2020403715
2020403715
Tatra banka, a.s.
2621021532/1100

osoba oprávnená k podpisu zmluvy:
IČO:
IČ pre DPH:
DIČ:
bankové spojenie:
číslo účtu:
osoba oprávnená
 kontrolovať zhotovovanie diela
v priebehu realizácie:
 rokovať vo veciach
 obchodných:
 technických:

Ing. Maroš Štrajanek, Ing. Marek Budáč
Ing. Monika Vilimová
Ing. Robert Mramúch

(ďalej len ,,objednávateľ“)

1/ 17

ZoD na realizáciu diela „Workflow systém pre spracovanie žiadostí (WFS)“

uzatvárajú podľa § 536 a nasl. Obchodného zákonníka č. 513/1991 Zb.
v znení neskorších predpisov túto zmluvu o dielo
DEFINÍCIE POJMOV
Pojmy uvedené v tejto Zmluve majú nasledovný význam:
Dielo (a/alebo Plnenie) – súbor aktivít zhotoviteľa v rámci projektu s názvom Worklow systém pre spracovanie
žiadostí (ďalej ako „WFS“), ktoré sa zhotoviteľ zaväzuje vytvoriť a/alebo dodať objednávateľovi na základe tejto
zmluvy špecifikovaných v Prílohe č. 1 a v článku I. zmluvy;
Čiastkové dielo (a/alebo čiastkové plnenie) – jednotlivé plnenie, dodanie etapy, alebo časti etapy, pri realizáci i
diela uvedené v zmluve a/alebo v Prílohe č. 1 a Prílohe č. 2 zmluvy;
Akceptačný protokol – dokument, ktorým objednávateľ potvrdí akceptáciu a prevzatie odovzdaného čiastkového
resp. celého diela, vzor akceptačného protokolu tvorí Prílohu č. 3;
Dokumentácia – Analýza súčasného stavu a návrh riešenia, detailná funkčná špecifikácia d iela, alebo iný
dokument dodávaný podľa tejto zmluvy;
Harmonogram projektu (dodávky diela) – harmonogram podľa Prílohy č. 1 a Prílohy č. 2 zmluvy;
Kickoff projektu– oficiálny štart projektu na oficiálnom stretnutí u objednávateľa, kde bude schválená
organizačná štruktúra projektových tímov objednávateľa a zhotoviteľa vrátane riadiaceho výboru, budú
predložené alebo schválené úvodné dokumenty, podľa bodu 5.1.6 tejto zmluvy;

Čl. I
PREDMET ZMLUVY
1.1

Zhotoviteľ sa zaväzuje na svoje náklady a na svoje nebezpečenstvo riadne a včas vykonať pre objednávateľa
dielo vymedzené v tejto zmluve o dielo (ďalej aj len „zmluva“ alebo „ZoD“) v rozsahu a podľa podmienok
dohodnutých v tejto zmluve.

1.2

Objednávateľ sa zaväzuje riadne a včas zhotovené dielo v súlade s touto ZoD prevziať a zaplatiť dohodnutú
cenu za jeho vykonanie podľa platobných podmienok dohodnutých v tejto zmluve.

1.3

Dielom podľa tejto zmluvy je Workflow systém pre spracovanie žiadostí (ďalej len „dielo“ a/alebo
„WFS“).

1.4

Zhotoviteľ sa zaväzuje vykonať dielo bližšie špecifikované v Prílohe č. 1 tejto zmluvy v rozsahu a kvalite
podľa tejto zmluvy, v súlade so všeobecne záväznými právnymi predpismi, platnými technickými no rmami
ako aj pokynmi a internými predpismi objednávateľa, s ktorými bol zhotoviteľ preukázateľne oboznámený.

1.5

Zhotoviteľ potvrdzuje, že sa v rozsahu informácií uvedených v rámci procesu obstarania diela zoznámil
s rozsahom a povahou diela, že sú mu známe technické, kvalitatívne a iné podmienky k realizácii diela a že
disponuje takými technickými, materiálnymi a personálnymi kapacitami, oprávneniami a odbornými
znalosťami, ktoré sú k riadnemu vykonaniu diela potrebné.

1.6

Zmenu diela, ktorá bude mať za následok zvýšenie ceny diela je možné vykonať iba po predchádzajúcom
písomnom súhlase objednávateľa, zastúpeného osobami oprávnenými k podpisu zmluvy o dielo. Zvýšenie
dohodnutej ceny diela je možné vykonať len na základe písomného dodatku k ZoD, ktorý musí byť
podpísaný osobami oprávnenými k podpisu ZoD.

1.7

Zmluvné strany sa dohodli, že dielo bude protokolárne odovzdané a prevzaté po častiach v zmysle tejto
zmluvy, podľa časového harmonogramu a fakturačných míľnikov uvedených v Prílohe č. 1 a Prílohe č. 2 a
to po jeho úspešnom kvalitatívnom a technickom vyskúšaní.

Čl. II
ČAS PLNENIA
2.1

Zhotoviteľ sa zaväzuje vykonať celé dielo do 40 týždňov od nadobudnutia účinnosti tejto zmluvy, v súlade
s harmonogramom, ktorý je súčasťou Prílohy č. 1 tejto zmluvy.

2/ 17

ZoD na realizáciu diela „Workflow systém pre spracovanie žiadostí (WFS)“

2.2

Zhotoviteľ je povinný bez meškania písomne informovať objednávateľa o vzniku akejkoľvek udalosti, ktorá
bráni alebo sťažuje realizáciu diela s dôsledkom omeškania času plnenia, uvedeného v bode 2.1 tejto
zmluvy.

Čl. III
CENA DIELA
3.1

V súlade s ustanovením § 3 ods. 3 zákona NR SR č. 18/1996 Z. z. o cenách v znení neskorších predpisov
sa zmluvné strany dohodli na cene za vykonanie diela podľa bodu 1.3 tejto zmluvy vo výške 464 400,- eur
(slovom: štyristošesťdesiatštyritisícštyristo eur) vrátane DPH, z toho DPH je 77 400,- eur. Cena diela bez
DPH je 387 000,- eur (slovom: tristoosemdesiatsedemtisíc eur). Podrobná špecifikácia ceny za dielo
a jeho časti je uvedená v Prílohe č. 2 tejto zmluvy.

3.2

Dohodnutá cena diela obsahuje všetky oprávnené náklady zhotoviteľa.

3.3

Dohodnuté kvalitatívne, dodacie a iné podmienky pre zhotovenie diela, za ktorých platí dohodnutá cena,
sú vymedzené touto zmluvou a jej Prílohami. Odchylné ustanovenia v ponuke zhotoviteľa od ustanovení
dohodnutých v tejto zmluve sa v tomto zmluvnom vzťahu neuplatnia (sú neplatné).

3.4

Dohodnutú cenu diela je možné zmeniť len v prípadoch, ak počas realizácie diela príde k:
a) zmenám alebo rozšíreniu predmetu zmluvy podľa bodu 3.5 tohto článku zmluvy,
b) zníženiu dohodnutého rozsahu prác a dodávok,
c) zmene sadzby dane v čase vzniku daňovej povinnosti. Zhotoviteľ uplatní vo faktúre DPH vo výške
určenej platným právnym predpisom v čase vzniku daňovej povinnosti.

3.5

Objednávateľ je oprávnený i v priebehu realizácie diela požadovať zmenu diela (zámenu materiálov,
dodávok alebo vykonávaných prác na diele, rozšírenie alebo obmedzenie predmetu zmluvy). V takomto
prípade zmluvné strany dohodnú zmenu diela a jej vplyv na cenu, prípadne aj termín plnenia dodatkom
k tejto zmluve a zhotoviteľ je povinný zrealizovať plnenie podľa takto zmenených podmienok. V prípade
porušenia ustanovenia bodu 1.6 tejto zmluvy zo strany zhotoviteľa nie je prípustné dohodnutú cenu diela
meniť a náklady s tým spojené je povinný znášať zhotoviteľ (neuplatní sa § 549 Obchodného zákonníka).

Čl. IV
PLATOBNÉ PODMIENKY
4.1

Zhotoviteľ je povinný po ukončení diela, resp. jeho časti v zmysle tejto zmluvy, zostaviť a objednávateľovi
predložiť Akceptačný protokol podľa fakturačných míľnikov uvedených v Prílohe č. 2 tejto zmluvy.
Akceptačný protokol po vecnej stránke skontrolujú a odsúhlasia zástupcovia objednávateľa a to podpisom
na každej strane predloženého akceptačného protokolu. Vzor akceptačného protokolu je uvedený v Prílohe
č. 3 tejto zmluvy. Akceptačný protokol potvrdený zástupcami objednávateľa je povinnou prílohou faktúry.

4.2

Na základe akceptačného protokolu, ktorý je odsúhlasený postupom podľa predchádzajúceho bodu tohto
článku zmluvy, má zhotoviteľ právo vyhotoviť faktúru so všetkými zákonom stanovenými náležitosťami.
Objednávateľ uhradí dohodnutú cenu diela, resp. jej časť, v súlade s podmienkami dohodnutými v tejto
zmluve po riadnom vykonaní diela, resp. jeho časti podľa tejto zmluvy, na základe faktúry zhotoviteľa.
Faktúra musí byť vyhotovená v súlade s touto zmluvou a platným zákonom o DPH. Zhotoviteľ je povinný
predložiť objednávateľovi dva rovnopisy faktúry vrátane príloh. Zmluvné strany sa dohodli, že lehota
splatnosti faktúry je do 30 dní od jej doručenia objednávateľovi. Ak posledný deň lehoty pripadne na
sobotu, nedeľu alebo sviatok, je posledným dňom lehoty najbližší nasledujúci pracovný deň. Osoba
oprávnená rokovať za objednávateľa vo veciach obchodných je oprávnená bez zaplatenia vrát iť
zhotoviteľovi faktúru, ktorá neobsahuje dohodnutú prílohu alebo je vyhotovená v rozpore s touto zmluvou
alebo všeobecne záväznými právnymi predpismi, pričom sa zastavuje plynutie lehoty splatnosti faktúry. Po
doručení riadne vyhotovenej faktúry objednávateľovi začína plynúť nová lehota splatnosti faktúry. Za deň
splnenia finančného záväzku sa považuje deň odpísania sumy peňažného záväzku z účtu objednávateľa
v prospech účtu zhotoviteľa, ktorý je uvedený v tejto zmluve. V bankovom styku budú používané variabilné
symboly uvedené na príslušnej faktúre. Konštantné symboly budú používané podľa platných bankových
pravidiel.

4.3

Faktúra bude zhotoviteľom vyhotovená a objednávateľom uhradená až po odstránení všetkých vád
a nedorobkov diela.

4.4

Zmluvné strany sa dohodli, že pohľadávky zhotoviteľa voči objednávateľovi vzniknuté z tejto zmluvy, nie
je zhotoviteľ oprávnený postúpiť tretej osobe bez predchádzajúceho písomného súhlasu objednávateľa.

3/ 17

ZoD na realizáciu diela „Workflow systém pre spracovanie žiadostí (WFS)“

Čl. V
PODMIENKY ZHOTOVOVANIA DIELA
5.1

Povinnosti a spolupôsobenie objednávateľa

5.1.1

Objednávateľ oboznámi zhotoviteľa s príslušnými internými predpismi objednávateľa, ktoré sa na
vykonávanie prác podľa tejto zmluvy vzťahujú, pričom zhotoviteľ je povinný zabezpečiť na školení účasť
všetkých pracovníkov, ktorých použije na výkon prác podľa tejto zmluvy, potvrdiť ich preškolenie
a zabezpečiť dodržiavanie týchto rozhodnutí a predpisov.

5.1.2

Zástupcom objednávateľa musí byť umožnené kontrolovať dielo na každom stupni jeho vykonávania. Ak
pri kontrole zistia, že zhotoviteľ porušuje svoje povinnosti, majú právo žiadať, aby zhotoviteľ odstránil
vady vzniknuté vadným zhotovovaním diela a ďalej ho zhotovoval riadne. V prípade, že zhotoviteľ v
primeranej lehote nevyhovie týmto požiadavkám objednávateľa považuje sa to za podstatné porušenie
zmluvy.

5.1.3

Objednávateľ je oprávnený prostredníctvom svojich zástupcov sledovať obsah vykonaných prác a dodávok,
vyjadrovať sa k vykonaným prácam.

5.1.4

Zástupcovia objednávateľa sú oprávnení dať pracovníkom zhotoviteľa príkaz prerušiť práce , ak je ohrozená
bezpečnosť zmluvného diela, život alebo zdravie osôb alebo ak hrozia iné vážne škody a zodpovedný
zástupca zhotoviteľa nie je na pracovisku ani inak včas dosiahnuteľný.

5.1.5

Objednávateľ je povinný prevziať riadne a včas zhotovené dielo, alebo jeho časť, v rozsahu a kvalite
dohodnutej touto zmluvou a v súlade s príslušnými všeobecne záväznými právnymi predpismi.

5.1.6

Zmluvné strany sa dohodli, že najneskôr do 15 dní odo dňa účinnosti tejto zmluvy sa uskutoční Kickoff
projektu, kde bude schválená najmä organizačná štruktúra projektových tímov zmluvných strán, vrátane
riadiaceho výboru, budú predložené a schválené úvodné dokumenty, plán integračnej súčinnosti a
akceptačnýé kritéria.

5.1.7

Objednávateľ je povinný poskytnúť zhotoviteľovi nevyhnutnú požadovanú súčinnosť dohodnutú
zmluvnými stranami na Kickoffe, príp. na riadiacom výbore, Pokiaľ objednávateľ neposkytne zhotoviteľovi
požadovanú súčinnosť, ktorá bude mať priamy vplyv na schopnosť zhotoviteľa dodať dielo riadne a včas,
a to ani v primeranej lehote po písomnej výzve zhotoviteľa na jej poskytnutie, zhotoviteľ informuje o tejto
udalosti objednávateľa podľa bodu 2.2 tejto zmluvy. Neposkytnutie nevyhnutnej s účinnosti zo strany
objednávateľa zhotoviteľovi ani na základe výzvy doručenej objednávateľovi, môže mať za následok posun
termínov jednotlivých plnení, za čo nenesie zhotoviteľ zodpovednosť v rozsahu riadne preukázaného
omeškania objednávateľa.

5.2

Povinnosti zhotoviteľa

5.2.1 Zhotoviteľ prehlasuje a zodpovedá za to, že je subjektom oprávneným v zmysle príslušných všeobecne
záväzných právnych predpisov na zhotovenie diela podľa tejto zmluvy. Zhotoviteľ sa zaväzuje, že
zabezpečí trvalé odborné organizovanie, riadenie a koordinovanie prác a iných činností na pracovisku a
v ich priebehu bude zabezpečovať výkon prác podľa zmluvne dohodnutých podmienok, všeobecne
záväzných právnych predpisov, pokynov a interných predpisov objednávateľa.
5.2.2 V prípade zmeny diela alebo rozšírenia rozsahu predmetu zmluvy s následným zvýšením zmluvne
dohodnutej ceny diela a/alebo predĺžením zmluvne dohodnutého času plnenia je potrebné postupovať
v súlade s bodom 1.6 tejto zmluvy, v opačnom prípade schválenie predmetnej zmeny resp. naviac prác
nezaväzuje objednávateľa a je neplatné.
5.2.3 Zhotoviteľ je povinný dodržiavať pokyny objednávateľa alebo jeho zástupcov týkajúce sa diela.
5.2.4 Zhotoviteľ je povinný pred začatím prác skontrolovať podklady a podmienky k vykonaniu diela a zistiť
prekážky, ktoré by mohli znemožňovať vykonanie diela dohodnutým spôsobom.
5.2.5 Zhotoviteľ je povinný bez zbytočného odkladu upozorniť objednávateľa na nevhodnú povahu alebo vady
vecí, podkladov alebo pokynov, ktoré dostal od objednávateľa.
5.2.6 Ak zhotoviteľ zistí skryté prekážky na mieste, kde má dielo zhotoviť, ktoré mu bránia zhotoviť dielo riadne,
je povinný ihneď takéto prekážky oznámiť objednávateľovi a ak sa n edajú odstrániť, navrhnúť
objednávateľovi zmenu diela.
5.2.7 Odborné práce musia byť vykonané len pracovníkmi zhotoviteľa alebo jeho subdodávateľov, ktorí majú
príslušnú kvalifikáciu, odbornú spôsobilosť a oprávnenie na vykonanie týchto prác. Zhotoviteľ je povinný
pri vykonávaní diela zabezpečiť dodržiavanie platných technických noriem, príslušných platných
všeobecne záväzných právnych predpisov, predpisov týkajúcich sa BOZP a PO, zákazu vnášania, požívania
4/ 17

ZoD na realizáciu diela „Workflow systém pre spracovanie žiadostí (WFS)“

alkoholických nápojov, užívania omamných alebo psychotropných látok, fajčenia, ako aj interných
predpisov objednávateľa, s ktorými bol oboznámený. Zhotoviteľ zodpovedá za to, že všetci pracovníci,
ktorých použije na vykonanie diela sú oprávnení, spôsobilí a poučení na výkon príslušných prác. Zástupca
objednávateľa je oprávnený kontrolovať dodržiavanie týchto povinností . Zhotoviteľ sa zaväzuje, že pri
vykonávaní diela neporuší zákaz nelegálneho zamestnávania a splnenie záväzkov a povinností podľa tohto
bodu zmluvy zabezpečí aj u svojich dodávateľov. Porušenie týchto záväzkov zhotoviteľa sa považuje za
podstatné porušenie tejto zmluvy.
5.2.8 Zhotoviteľ sa môže pohybovať len na vymedzenom mieste výkonu prác.
5.2.9 Zhotoviteľ je plne zodpovedný za poškodenie majetku TRANSPETROLU, a.s., alebo tretích osôb, ktoré sa
nachádzajú na mieste výkonu diela.
5.2.10 Zhotoviteľ predloží objednávateľovi menný zoznam svojich pracovníkov s potrebnými osobnými údajmi,
ktoré je objednávateľ oprávnený použiť k preškoleniu a vydaniu povolení pre vstup do priestorov
spoločnosti TRANPETROL, a.s. a následnej identifikácii pracovníkov počas trvania tejto zmluvy.
Zhotoviteľ prehlasuje, že disponuje právnym základom na poskytnutie osobných údajov v rozsahu a na
účel podľa tejto zmluvy a na požiadanie predloží objednávateľovi o tom dôkaz.
5.2.11 Zhotoviteľ pri poskytovaní plnenia podľa tejto zmluvy nie je oprávnený akýmkoľvek spôsobom spracúvať
osobné údaje. V prípade, ak by zhotoviteľ z akéhokoľvek dôvodu došiel do styku s osobnými údajmi,
zaväzuje sa zachovávať o nich mlčanlivosť a to bez časov ého obmedzenia aj po zániku tejto zmluvy.

Čl. VI
ODOVZDANIE A PREVZATIE DIELA
6.1

Povinnosť vykonať dielo, alebo jeho časť si zhotoviteľ splní riadnym a včasným ukončením a odovzdaním
diela, alebo jeho časti objednávateľovi na základe písomného protokolu o odovzdaní a prevzatí diela , alebo
jeho časti, ktorý bude tvoriť podklad na fakturáciu. Ak dohoda zmluvných strán, alebo všeobecne záväzné
právne predpisy určujú vykonanie skúšok osvedčujúcich dohodnuté vlas tnosti diela, musí úspešné
vykonanie takýchto skúšok predchádzať odovzdaniu a prevzatiu diela. O odovzdaní a prevzatí diela spíšu
zmluvné strany preberací protokol v 4 vyhotoveniach, 2 vyhotovenia pre každú zmluvnú stranu.

6.2

Zhotoviteľ sa zaväzuje súčasne s odovzdaním diela odovzdať objednávateľovi v slovenskom jazyku aj
všetky doklady, ktoré sa na dielo vzťahujú alebo sú potrebné na jeho užívanie, najmä:
a) zoznamy zariadení ktoré sú súčasťou odovzdaného diela manuály, návody na montáž, údržbu a obsluhu;
b) záručné listy;
c) prevádzkový predpis, určujúci podmienky prevádzkovania diela (dokumentácia);
d) licencie;
Neodovzdanie týchto dokladov bude považované za závažné porušenie zmluvy zhotoviteľom a vady diela,
brániace riadnemu užívaniu diela s možnosťou uplatnenia príslušných zmluvných pokút podľa článku VII
tejto zmluvy.

6.3

Dielo má vady, ak vykonanie diela nezodpovedá výsledku určenému v zmluve, najmä ak:
a) nie je dodané v požadovanej kvalite;
b) vykazuje nedorobky, t.j. nie je vykonané v celom rozsahu podľa tejto zmluvy;
c) neboli predložené doklady, alebo sú vady v dokladoch uvedených v bode 6.2 tejto zmluvy;
d) má právne vady vyplývajúce z priemyselného, alebo iného duševného vlastníctva, alebo je zaťažené
inými právami tretích osôb (napr. vecné práva, obligačné práva).

6.4

Objednávateľ nie je povinný prevziať dielo, ktoré má vady. Ak pri preberaní diela objednávateľ zistí, že
dielo má vady je oprávnený prevzatie diela odmietnuť a spíše so z hotoviteľom zápis o zistených vadách,
spôsobe a termíne ich odstránenia. Zhotoviteľ má povinnosť odovzdať dielo objednávateľovi po odstránení
všetkých vád. Po dobu odstraňovania vád zistených pri odovzdávaní diela je zhotoviteľ v omeškaní s
odovzdaním diela riadne a včas.

Čl. VII
ZMLUVNÉ POKUTY
7.1

Zhotoviteľ sa zaväzuje zaplatiť objednávateľovi na základe uplatnenia zmluvnú pokutu vo výške:

5/ 17

ZoD na realizáciu diela „Workflow systém pre spracovanie žiadostí (WFS)“

a) 500,- eur za každý deň omeškania zhotoviteľa s odovzdaním diela podľa bodu 1.3 tejto zmluvy alebo
jeho zmluvne dohodnutej časti objednávateľovi v termíne dohodnutom podľa tejto zmluvy,
b) 500,- eur za každý deň omeškania zhotoviteľa s odstránením vád diela v lehote určenej v bode 8.7 tejto
zmluvy,
c) 5000,- eur za každé porušenie povinností zhotoviteľa podľa bodu 5.2.7.alebo bodu 11.1.tejto zmluvy
7.2

Zhotoviteľ je povinný zaplatiť zmluvné pokuty uplatnené podľa bodu 7.1 tejto zmluvy do 14 dní od ich
uplatnenia objednávateľom.

7.3

Zaplatenie zmluvných pokút nezbavuje zhotoviteľa diela zodpovednosti za spôsobenú škodu, ktorá vznikla
z porušenia zmluvnej povinnosti zabezpečenej zmluvnou pokutou a povinnosti uhradiť ju v plnom rozsahu.
Zaplatené zmluvné pokuty sa neodpočítavajú od výšky spôsobenej škody.

7.4

Pre prípad omeškania objednávateľa s úhradou ceny diela na základe riadne vyhotovenej a doručenej
faktúry zhotoviteľa sa zmluvné strany dohodli na úroku z omeškania vo výške 0,02 % z nezaplatenej sumy
za každý deň omeškania.

Čl. VIII
ZODPOVEDNOSŤ ZA VADY
ZÁRUKA ZA KVALITU
8.1

Zhotoviteľ zodpovedá za to, že dielo bude vykonané bez akýchkoľvek vád, v súlade s touto zmluvou a
všeobecne záväznými právnymi predpismi a bude mať kvalitatívne vlastnosti určené touto zmluvou.

8.2

Zhotoviteľ nezodpovedá za vady, ktoré boli priamo spôsobené použitím podkladov alebo vecí prevzatých
od objednávateľa na spracovanie v prípade, že zhotoviteľ ani pri vynaložení maximálnej odbornej
starostlivosti nemohol zistiť ich nevhodnosť alebo na ňu bezodkladne písomne upozornil objednávateľa, a
ten na ich použití písomne trval.

8.3

Záručná doba na dielo, ktoré je predmetom tejto zmluvy je 2 roky s výnimkou dodávok, kde výrobca
(dodávateľ) poskytuje dlhšiu záručnú dobu - v takýchto prípadoch platí záručná doba uvedená v záručnom
liste alebo inom doklade výrobcu (dodávateľa), ktorý odovzdá zhotoviteľ objednávateľovi pri preberacom
konaní. Záručná doba u vzájomne písomne odsúhlasených výrobkov, ktoré sú súčasťou diela, ale zhotoviteľ
nemôže ovplyvniť jej dĺžku trvania je taká, akú uvádza výrobca týchto výrobkov v záručnom liste. Záručná
doba začína plynúť dňom záverečného protokolárneho prevzatia diela objednávateľom. Záručná doba
neplynie v čase, kedy objednávateľ nemohol d ielo užívať pre vady, za ktoré zodpovedá zhotoviteľ.

8.4

Zárukou preberá zhotoviteľ záväzok, že predmet diela bude počas záručnej doby spôsobilý na použitie na
dohodnutý účel a zachová si dohodnuté vlastnosti a kvalitu.

8.5

Objednávateľ sa zaväzuje, že vady diela oznámi zhotoviteľovi bezodkladne po ich zistení písomne a
v zmysle § 564 Obchodného zákonníka uplatní svoj nárok z vád plnenia. Za písomne uplatnenú reklamáciu
(oznámenie vád) sa považuje aj reklamácia podaná e-mailom. Doba od oznámenia vád zhotoviteľovi až do
odstránenia vád sa do záručnej doby nepočíta, o túto dobu sa záručná doba predlžuje.

8.6

Zhotoviteľ za účelom posúdenia oprávnenosti a rozsahu reklamovanej vady zvolá písomnou pozvánkou
reklamačné konanie, na ktoré prizve aj príslušných su bdodávateľov.

8.7

Zhotoviteľ sa zaväzuje začať s odstraňovaním vád diela najneskôr do 5 dní od doručenia žiadosti
objednávateľa na ich odstránenie a vady bezplatne odstrániť v čo najkratšom čase, najneskôr do 30 dní od
reklamácie vady, ak sa zmluvné strany nedohodnú písomne inak.

8.8

Ak zhotoviteľ nezačne s odstraňovaním vád v čase podľa bodu 8.7 tejto zmluvy alebo ak vady neodstráni
v určenom čase, objednávateľ je oprávnený zabezpečiť odstránenie vád na náklady zhotoviteľa a má právo
započítať náklady na odstránenie vád, resp. zľavu z ceny, prípadne vzniknuté škody a zmluvné pokuty proti
pohľadávkam zhotoviteľa voči objednávateľovi.

8.9

Zhotoviteľ zodpovedá za vady diela, ktoré boli spôsobené jeho prípadnými subdodávateľmi v rovnakom
rozsahu, ako keby dielo zhotovil sám.

8.10 Zhotoviteľ prehlasuje a zodpovedá za to, že predmet jeho plnenia nie je zaťažený právami tretích osôb.
8.11 Vo vzťahu k plneniu podľa tejto zmluvy, ktoré je chránené autorským právom zhotoviteľ prehlasuje, že je
oprávnený vykonávať majetkové práva autora (autorov) diela a v zmysle § 65 a nasl. Autorského zákona č.
185/2015 Z.z. udeľuje objednávateľovi súhlas na použitie diela dodaného na základe tejto zmluvy a zároveň
chráneného podľa autorského zákona podľa potreby objednávateľa, spôsobom v zmysle § 19 Autorského
zákona, v neobmedzenom rozsahu, bez časového obmedzenia. Odmena za poskytnutie súhlasu na použitie
diela (licencie) objednávateľovi je zahrnutá v cene podľa tejto zmluvy. Zhotoviteľ s a zaväzuje odškodniť
6/ 17

ZoD na realizáciu diela „Workflow systém pre spracovanie žiadostí (WFS)“

objednávateľa pre prípad, že dielo má právne vady. Zhotoviteľ sa zaväzuje chrániť objednávateľa pred
nárokmi tretích osôb spojenými s plnením podľa tejto zmluvy a znášať všetky náklady s tým spojené. Po
splnení záväzku podľa tejto zmluvy, je objednávateľ oprávnený bez ďalšieho poveriť doplnením alebo
zmenou diela aj inú osobu ako zhotoviteľa.

Čl. IX
ZODPOVEDNOSŤ ZA ŠKODU
9.1

Zhotoviteľ zodpovedá za škodu, ktorá vznikne objednávateľovi, zhotoviteľovi alebo tretím osobám v
dôsledku porušenia povinností zhotoviteľa, vyplývajúcich z tohto zmluvného vzťahu, všeobecne záväzných
právnych predpisov alebo porušením inej právnej povinnosti. O škodách bude zhotoviteľ objednávateľa
neodkladne informovať a zaväzuje sa nahradiť vzniknutú škodu, resp. vykonať opatrenia k odstráneniu škôd
bez zbytočného odkladu. Zhotoviteľ je povinný na požiadanie bezodkladne poskytnúť súčinnosť potrebnú
na preverenie okolností vzniku škody a jej výšky a uhradiť náklady spojené so zisťovaním rozsahu škody
a jej uplatnením.

9.2

Zhotoviteľ sa zaväzuje vynaložiť maximálne úsilie a odbornú starostlivosť na predchádzanie vzniku škôd
a zníženie ich rozsahu, zabezpečiť preventívne opatrenia, kvalifikovanú súčinnosť vo vzťahu k povinnosti
predchádzať škodám, obmedzeniu ich rozsahu, zakročovaciu povinnosť pri hroziacej škode, opatrenia na
odvrátenie alebo zmiernenie škody, zabezpečiť a kontrolovať riadne plnenie svojich povinností
vyplývajúcich z tohto zmluvného vzťahu.

9.3

V prípade, ak v dôsledku porušenia povinností zhotoviteľa (napr. omeškaním, nesplnením záväzkov alebo
porušením podmienok stanovených v tejto zmluve a jej prílohách, príslušných právnych predpisoch a i.)
dôjde k vzniku škody, strate, zničeniu, krádeži, poškodeniu alebo inému znehodnoteniu majetku,
poškodeniu zdravia, úrazu alebo úmrtiu, vzniku stavu všeobecného ohrozenia, upl atneniu pokút alebo inému
sankčnému postihu objednávateľa, je zhotoviteľ povinný takto spôsobenú škodu nahradiť.

9.4

Zhotoviteľ je povinný mať uzatvorené Poistenie zodpovednosti za škody spôsobené tretím osobám po celú
dobu trvania záväzkov podľa tejto zmluvy, vo výške poistnej sumy najmenej v hodnote ceny plnenia podľa
tejto zmluvy. V prípade, ak zhotoviteľ uzavrel s objednávateľom aj ďalšie zmluvy, poistná suma musí byť
vždy najmenej vo výške súčtu ceny všetkých plnení poskytovaných zhotoviteľom objednávate ľovi na
základe všetkých aktuálne platných a účinných zmlúv kumulatívne. Zhotoviteľ sa zaväzuje uvedené
skutočnosti preukázať objednávateľovi kedykoľvek počas trvania zmluvy na požiadanie objednávateľa.
Nepredloženie dokladov o uzavretí poistnej zmluvy, úhrade poistného, trvaní poistenia alebo zánik
poistenia počas trvania tohto zmluvného vzťahu podľa tohto bodu zmluvy sa považuje za podstatné
porušenie tejto zmluvy.

Čl. X
VLASTNÍCTVO K DIELU A NEBEZPEČENSTVO ŠKODY
10.1 Vlastníkom zhotovovaného diela, alebo jeho časti je objednávateľ a to okamžite po prevzatá diela, resp.
jeho príslušnej časti.
10.2 Veci (materiál a zariadenia) potrebné na vykonanie diela zabezpečuje zhotoviteľ. Cena vecí potrebných na
vykonanie diela je súčasťou ceny podľa bodu 3.1 tejto zmluvy. Zhotoviteľ zostáva vlastníkom vecí
potrebných na zhotovenie diela až do ich pevného zabudovania do diela, ktoré je predmetom tejto zmluvy
s výnimkou vecí uhradených objednávateľom pred ich zabudovaním (montážou, aplikáciou), ktorých
vlastníkom sa už ich úhradou stáva objednávateľ.
10.3 Nebezpečenstvo škody na diele ako aj na veciach potrebných na vykonanie diela znáša zhotoviteľ až do
času záverečného protokolárneho prevzatia diela, alebo jeho časti objednávateľom.

Čl. XI
OCHRANA DÔVERNÝCH INFORMÁCIÍ
11.1 Zmluvné strany sa dohodli, že všetky podklady objednávateľa pre plnenie tejto zmluvy, skutočnosti, ktoré
sa v súvislosti s prípravou alebo plnením tejto zmluvy navzájom o druhej zmluvnej strane dozvedia (najmä
skutočnosti obchodnej, výrobnej alebo technickej povahy), ktoré nie sú všeobecne známe alebo bežne
dostupné v príslušných obchodných kruhoch sa považujú za dôverné, nesmú byť zverejnené, poskytnuté
alebo sprístupnené tretej osobe bez súhlasu druhej zmluvnej strany a nesmú byť použité na iný účel ako na
plnenie zákonných povinností alebo zmluvných povinností vyplývajúcich z tejto zmluvy. Zhotoviteľ sa
7/ 17

ZoD na realizáciu diela „Workflow systém pre spracovanie žiadostí (WFS)“

zaväzuje zachovávať obchodné tajomstvo a dodržiavať ustanovenia Organizačnej smernice č. 1/2012 na
ochranu obchodného tajomstva TRANSPETROL, a.s., s ktorou bol oboznámený pri podpise tejto zmluvy.
Tento záväzok sa zmluvné strany zaväzujú dodržiavať bez časového obmedzenia aj po zániku tejto zmluvy.
Porušenie tohto ustanovenia bude považované za podstatné porušenie zmluvy.
11.2 Zhotoviteľ sa zaväzuje, že počas realizácie diela budú objednávateľom odovzdané dokumenty potrebné na
realizáciu diela uložené tak, aby boli prístupné iba oprávneným pracovníkom zhotoviteľa. Zhotoviteľ je
oprávnený v nevyhnutnom rozsahu poskytnúť za rovnakých podmienok , s povinnosťou podľa bodu 11.1
tejto zmluvy, potrebnú časť dokumentov svojim subdodávateľom.

Čl. XII
KOREŠPONDENCIA
12.1 Doručením akýchkoľvek písomností na základe tejto z mluvy sa rozumie doručenie písomnosti doporučene
poštou na adresu určenú podľa bodu 12.2 tohto článku zmluvy. Za deň doručenia písomnosti sa považuje
aj deň, v ktorý zmluvná strana, ktorá je adresátom, odmietne doručovanú písomnosť prevziať, alebo v ktorý
uplynie úložná doba pre vyzdvihnutie si zásielky na pošte, alebo v ktorý je zásielka vrátená odosielate ľovi
ako nedoručená.
12.2 Pre potreby doručovania prostredníctvom pošty sa použijú adresy sídiel, prípadne korešpondenčných adries
Zmluvných strán uvedené v záhlaví tejto zmluvy. Iná adresa sa použije iba v prípade, že odosielajúcej
zmluvnej strane adresát písomnosti oznámil novú adresu sídla, prípadne inú novú adresu určenú na
doručovanie písomností.
12.3 V prípade akejkoľvek zmeny adresy určenej na doručovanie písomností na základe tejto zmluvy sa príslušná
zmluvná strana zaväzuje o zmene adresy bezodkladne písomne informovať druhú zmluvnú stranu. V
takomto prípade je pre doručovanie rozhodujúca nová adresa riadne oznámená z mluvnej strane pred
odosielaním písomnosti.

Čl. XIII
ODSTÚPENIE OD ZMLUVY
13.1 Od zmluvy je možné odstúpiť len v prípadoch, ktoré ustanovuje zmluva alebo zákon.
13.2 Ak sa porušenie zmluvnej povinnosti zmluvnou stranou považuje v zmysle tejto zmluvy alebo v zmysle §
345 Obchodného zákonníka za podstatné porušenie zmluvy, môže oprávnená strana od zmluvy odstúpiť,
pokiaľ to oznámi písomne druhej zmluvnej strane bez zbytočného odkladu, najneskôr však do 30 dní po
tom, ako sa o porušení dozvedela, resp. mohla dozvedieť. Pre určenie lehoty je rozhodujúci dátum doručenia
oznámenia.
13.3 Ak oprávnená strana oznámi druhej strane, že na splnení zmluvných povinnost í naďalej trvá, alebo
nevyužije v lehote podľa bodu 13.2 tejto zmluvy právo od zmluvy odstúpiť, môže od zmluvy odstúpiť len
spôsobom pre nepodstatné porušenie zmluvy v zmysle § 346 Obchodného zákonníka.
13.4 Odstúpením od zmluvy zmluva zaniká dňom doručenia písomného prejavu vôle oprávnenej strany druhej
zmluvnej strane. Odstúpením od zmluvy nie je dotknuté právo na zaplatenie zmluvnej pokuty a náhradu
škody vzniknutej porušením zmluvy.
13.5 Za podstatné porušenie zmluvy zo strany zhotoviteľa sa považuje najmä nesplnenie záväzku odovzdať dielo
v dohodnutom zmluvnom termíne, neplnenie kvalitatívno -technických podmienok určených touto zmluvou,
alebo všeobecne záväznými právnymi predpismi, neodstránenie objednávateľom reklamovaných vád die la
v zmluvne určených lehotách, porušenie povinností stanovených všeobecne záväznými alebo internými
predpismi, najmä z oblasti protipožiarnej ochrany, bezpečnosti pri práci.
13.6 Zhotoviteľ si je vedomý, že túto zmluvu môže objednávateľ uzatvoriť výlučne so zhotoviteľom, ktorý je
zapísaný v Registri partnerov verejného sektora v zmysle Zákona č. 315/2016 Z.z. o registri partnerov
verejného sektora a o zmene a doplnení niektorých zákonov (ďalej len zákon). Zhotoviteľ sa zaväzuje, že
po celú dobu trvania záväzkov vyplývajúcich z tejto zmluvy bude zapísaný v Registri partnerov verejného
sektora a v prípade, ak by bola časť plnenia poskytovaná prostredníctvom subdodávateľa, aby aj každý
takýto subdodávateľ, ak tak stanovuje zákon, bol zapísaný v Registri partnerov verejného sektora, pričom
Zhotoviteľ sa zároveň zaväzuje každého takéhoto subdodávateľa vopred oznámiť objednávateľovi.
Porušenie tohto ustanovenia bude považované za podstatné porušenie zmluvy. Zhotoviteľ sa zaväzuje
znášať všetky náklady bez obmedzenia ich výšky, ktoré vzniknú objednávateľovi alebo tretím osobám
v súvislosti s porušením tohto ustanovenia zmluvy zhotoviteľom a to bez časového obmedzenia aj po
ukončení alebo inom zániku tejto zmluvy.
8/ 17

ZoD na realizáciu diela „Workflow systém pre spracovanie žiadostí (WFS)“

.

Čl. XIV
ZÁVEREČNÉ USTANOVENIA
14.1 Ostatné práva a povinnosti zmluvných strán vyplývajúce z tohto zmluvného vzťahu sa budú riadiť
príslušnými ustanoveniami Obchodného zákonníka č. 513/1991 Zb. v znení neskorších predpisov.
14.2 Zmeny alebo doplnky tejto zmluvy možno uskutočniť len písomn ými dodatkami k tejto zmluve obojstranne
riadne podpísanými zmluvnými stranami, inak je zmena či doplnenie neplatné.
14.3 Objednávateľ aj zhotoviteľ sa zaväzuje bez zbytočného odkladu písomne informovať druhú zmluvnú stranu
o prípadnej zmene svojho obchodného mena, právnej formy, sídla, IČO, DIČ, IČ pre DPH, oprávnených
zástupcov, bankového spojenia a čísla účtu, na ktorý majú byť poukázané platby a iných skutočnostiach
významných pre riadne plnenie tejto zmluvy.
14.4 Zmluva je vyhotovená v štyroch rovnopisoch, z ktorých každá zmluvná strana dostane dve vyhotovenia.
14.5 Zmluva nadobúda platnosť dňom jej obojstranného podpisu zmluvnými stranami a účinnosť dňom
nasledujúcim po dni jej zverejnenia v zmysle § 47a Občianskeho zákonníka a § 5a zákona č. 211/2000 Z.z.
o slobode informácií v znení neskorších predpisov v Centrálnom registri zmlúv. Zmluvné strany so
zverejnením tejto zmluvy súhlasia.
14.6 Zmluvné strany si túto zmluvu prečítali a následne ju podpísali na znak súhlasu s jej obsahom a toho, že ju
pochopili a bez výhrad prijali a že táto zmluva vyjadruje ich slobodnú a vážnu vôľu.
14.7 Súčasťou tejto zmluvy o dielo sú nasledovné prílohy:




Príloha č. 1
Príloha č. 2
Príloha č. 3

Špecifikácia a harmonogram dodania diela
Fakturačné míľniky a podmienky akceptácie diela
Vzor akceptačného protokolu

V Bratislave dňa .............................

V Bratislave dňa .........................

zhotoviteľ

objednávateľ

......................................................
Mgr. Vladimír Ďurači
konateľ spoločnosti
inezis s.r.o.

......................................................
Ing. Ivan Krivosudský
predseda predstavenstva
TRANSPETROL a.s.

......................................................
RNDr. Martin Ružinský, PhD.
podpredseda predstavenstva
TRANSPETROL a.s.

9/ 17

ZoD na realizáciu diela „Workflow systém pre spracovanie žiadostí (WFS)“

Príloha č.1 - Špecifikácia a harmonogram dodania diela

Opis požadovaného predmetu obstarávania pre spoločnosť
TRANSPETROL, a.s.
Workflow systém pre spracovanie žiadostí (WFS)

Zámer
Cieľom je implementovať informačný systém Workflow systém pre spracovanie žiadostí, ktorý umožní
spracovanie prijatých žiadostí občanov o vydanie stanoviska, či určené záujmové územie zasahuje do
ochranného pásma (OP) ropovodov alebo optického kábla. Očakávaným prínosom je zefektívnenie práce
a činností súvisiacich s evidenciou žiadostí, zavedenie spoľahlivej kontroly nad procesom spracovania žiadosti a
zvýšenie používateľského komfortu pri podávaní a vybavovaní žiadostí.

Popis súčasného stavu
Spoločnosť Transpetrol a.s. (TP) prijíma a spracováva žiadosti občanov o vydanie stanoviska, či určené záujmové
územie zasahuje do ochranného pásma (OP) ropovodov a optiky. Vyjadrenie spoločnosti TP je povinný doložiť
stavebník v zmysle stavebného zákona č. 50/1976 Zb pre účely stavebného alebo územného konania. Takúto
žiadosť však môže poslať každý občan, napr. pri uvažovanej kúpe, predaji ale bo prevode nehnuteľnosti. V rámci
žiadosti žiadateľ definuje (okres, obec, katastrálne územie, číslo parcely, popis) a hlavne graficky vyznačí svoje
záujmové územie. Formát žiadosti je zverejnený na oficiálnej webovej stránke TP, kde si ho žiadatelia vedia
stiahnuť a vyplnenú žiadosť posielajú do TP klasickou (písomne) alebo elektronickou poštou (e -mail). Po
geografickom vyhodnotení záujmového územia žiadateľa, TP vo svojom stanovisku uvedie, či špecifikované
územie zasahuje alebo nezasahuje do OP ropovodov alebo optického kábla. V prípade, že záujmové územie
zasahuje do OP, TP vydá stanovisko:


alebo


so súhlasným znením - v stanovisku sú zapracované všetky podmienky, ktoré musí žiadateľ v prípade realizácie
dodržať, tieto podmienky musia spĺňať platnú legislatívu a to hlavne zákon o energetike č. 251/2012 Z.z. a STN 65
0204
s nesúhlasným znením – a to v prípade, keď definované činnosti žiadateľa v OP budú nezlučiteľné s platnou
legislatívou

Predmet obstarávania
Predmetom obstarania je nový informačný systé m pre prijímanie, spracovanie a schvaľovanie žiadostí
a vydávanie stanovísk spoločnosti Transpetrol a.s. k prijatým žiadostiam, v ktorých občania žiadajú o vyjadrenie,
či definované územie zasahuje do ochranného pásma (OP) ropovodov alebo optického kábla. Požadovaný systém
musí zabezpečovať evidenciu žiadostí, ich príloh a vydaných stanovísk prostredníctvom webového rozhrania.
Požadovaný systém bude vyvíjaný a prevádzkovaný ako samostatné dielo, nakoľko sa jedná o nezávislú
a izolovanú agendu v zmysle zákona o energetike č. 251/2012 Z.z. a súvisiacej normy STN 65 0204.
Systém musí byť jednoducho rozšíriteľný aj na spracovanie iných typov žiadostí.
Požadované je notifikovanie žiadateľov prostredníctvom emailových správ o prijatí a vybavení žiadosti. Rovnako
interní používatelia (spracovatelia, schvaľovatelia) musia byť notifikovaní
o pridelení žiadosti a tiež
pri nedodržaní predpísaných lehôt na vybavenie žiadosti.
Požadovaný informačný systém musí obsahovať:
 Workflow systém pre spracovanie žiadostí (Workflow systém) - centrálny interný systém pre spracovanie žiadostí
na základe definovaných workflow, implementovaný ako databázový systém s webovým používateľským rozhraním
 Portál elektronických služieb (Portál) – portálová web aplikácia umožňujúca podávanie žiadostí a poskytovanie
elektronických služieb na oficiálnej webovej stránke spoločnosti TP
Predmetom obstarania je aj integrácia s ostatnými internými systémami spoločnosti:
 IS Registratúra
 Document Management System (DMS)
 RIS Web
10/ 17

ZoD na realizáciu diela „Workflow systém pre spracovanie žiadostí (WFS)“




ActiveDirectory
Mailový server

Workflow systém pre spracovanie žiadostí
Číslo a popis požiadavky
FP-1
Systém
Systém




Evidencia prijatých žiadostí a vydaných stanovísk

musí umožňovať prehľadnú evidenciu prijatých žiadostí a vydaných stanovísk spoločnosti.
musí evidovať žiadosti prijaté všetkými podporovanými vstupnými kanálmi:
žiadosti prijaté klasickou poštou
žiadosti prijaté cez e-mail
žiadosti podané cez web

FP-2

Preberanie žiadostí z Portálu

Systém musí zabezpečiť pravidelné preberanie prijatých žiadostí z Portálu, ktoré boli podané
prostredníctvom webového formulára. Žiadosti budú preberané z dočasného úložiska Portálu,
kde budú po odoslaní žiadateľom ukladané.
FP-3

Registrácia žiadostí

Systém musí registrovať žiadosti prebraté z Portálu prostredníctvom IS Registratúry. Prebraté
žiadosti z Portálu systém automaticky zaregistruje v IS Registratúry (vytvorí registratúrny
záznam pre žiadosť) prostredníctvom vystaveného integračného rozhrania.
FP-4

Preberanie žiadostí z IS Registratúry

Žiadosti prijaté klasickou poštou alebo ema ilom, ktoré boli v IS Registratúry zaregistrované
pracovníkom Podateľne, bude systém preberať na ďalšie spracovanie, t.j. systém si načíta
novovytvorené registratúrne spisy a registratúrne záznamy (žiadosti).
FP-5
Systém





Spracovanie žiadostí

musí podporovať proces spracovania žiadosti:
doplnenie naskenovaných príloh a ich priradenie k žiadosti
pridelenie žiadosti spracovateľovi
umožnenie prístupu k prílohám žiadosti
doplnenie ďalších príloh počas spracovania žiadosti

FP-6

Formulácia stanoviska (cez vyplnený web formulár)

Systém umožní spracovateľovi naformulovať stanovisko k žiadosti prostredníctvom webového
formulára, prostredníctvom ktorého bude zabezpečené, že formulácia stanoviska bude
v jednotnom formáte a bude obsahovať všetky potrebné údaje.
FP-7
Systém





Schvaľovanie stanovísk

musí podporovať proces schvaľovania vydaného stanoviska:
priradenie žiadosti s vydaným stanoviskom schvaľovateľovi alebo pracovníkovi právneho oddelenia
zmena stavu žiadosti pri jej schvaľovaní
doplnenie ďalších príloh počas schvaľovania žiadosti
vrátenie žiadosti spracovateľovi na dopracovanie s uvedením dôvodu

FP-8

Poskytovanie informácie (Portálu) o stave žiadosti

Pre žiadosti podané cez web bude systém poskytovať funkcionalitu informovania o stave žiadosti.
Pri zmene stavu žiadosti systém poskytne túto informáciu Portálu.
FP-9

Poskytnutie schváleného stanoviska

Schválené stanovisko musí systém zaregistrovať v IS Registratúry (vytvorí registratúrny záznam
pre vydané stanovisko). Pre žiadosti, v ktorých je uvedená emailová adresa žiadateľa, systém

11/ 17

ZoD na realizáciu diela „Workflow systém pre spracovanie žiadostí (WFS)“

poskytne schválené stanovisko Portálu. Stanoviská bude systém zapisovať do dočasného úložiska
Portálu.
FP-10

Ukladanie dokumentácie

Systém musí umožniť ukladanie všetkých súvisiacich dokumentov (žiadosti, prílohy, stanoviská)
do DMS.
FP-11

Ukončenie žiadosti

Po poskytnutí stanoviska (IS Registratúry príp. Portálu) systém umožní ukončenie žiadosti
zmenou jej stavu a ukončením príslušného registratúrneho spisu.
FP-12

Emailové notifikácie

Systém musí informovať prostredníctvom emailovej správy o vybraných udalostiach:
 externých používateľov (žiadateľov, ktorí uviedli svoju emailovú adresu) o:
o potvrdení prijatia žiadosti
o vybavení žiadosti (email bude obsahovať URL link, cez ktorý si žiadateľ bude vedieť
stiahnuť vydané stanovisko)

interných používateľov (spracovateľ, schvaľovateľ, právnik) o:
o pridelení žiadosti na spracovanie alebo schválenie
o uplynutí doby na spracovanie alebo schválenie
o uplynutí celkovej lehoty na spracovanie žiadosti
FP-13

Prihlasovanie do systému

Interní používatelia systému musia byť autentifikovaní na základe doménovej autentifikácie
(integrácia s ActiveDirectory spoločnosti).
FP-14



Administrácia systému

Systém musí mať implementované administrátorské rozhranie pre správu užívateľov a prístupových
práv
Systém musí umožniť konfiguráciu systému (napr. správa číselníkov) prostredníctvom
používateľského rozhrania

Portál elektronických služieb
Nižšie uvedená požadovaná funkcionalita sa týka žiadostí podaných prostredníctvom webového formulára:
Číslo a popis požiadavky
FP-15

Podanie žiadosti prostredníctvom webového formulára

Portál musí umožniť žiadateľovi podanie žiadosti prostredníctvom webového formulára.
Formulár musí umožniť zadanie minimálne nasledovnej množiny údajov:
 Údaje o žiadateľovi (meno a priezvisko, adresa)
 Kontaktné údaje žiadateľa (emailová adresa, telefónne číslo)
 Dôvod podania žiadosti
 Definícia záujmového územia
 Vstupné prílohy ku žiadosti
FP-16

Sledovanie stavu žiadosti (tracking)

Portál musí umožniť žiadateľovi funkcionalitu pre sledovanie stavu jeho žiadosti na základe
zadaného identifikátora žiadosti.
FP-17

Dočasné ukladanie prijatých žiadostí

Portál musí zabezpečovať poskytovanie prijatých žiadostí systému WFS na ďalšie spracovanie.
Pre tento účel bude Portál žiadosti po odoslaní žiadateľom ukladať vo svojom dočasnom
úložisku, odkiaľ si ich WFS bude preberať.
FP-18

Sprístupnenie výstupných dokumentov
12/ 17

ZoD na realizáciu diela „Workflow systém pre spracovanie žiadostí (WFS)“

Portál musí umožniť sprístupnenie výstupných dokumentov, t.j. schválených stanovísk a ostatných
príloh, ktoré súvisia s vydaným stanoviskom. Pre tento účel bude využívané dočasné úložisko
Portálu, kam WFS bude ukladať schválené stanoviská spolu s prílohami.
FP-19

Bezpečnosť portálového riešenia

Je požadovaná implementácia bezpečnostných prvkov pre nasadenie portálového riešenia
minimálne v rozsahu:
 Ochrana voči robotom (CAPTCHA)
 Šifrovanie údajov na serveroch portálu
 Chránený prístup k údajom (cez PIN)

Integračné rozhrania
IS WFS bude implementovať a využívať nasledovné rozhrania pre integráciu s ostatnými internými systémami
spoločnosti:
Číslo a popis požiadavky
FP-20

Integrácia s IS Registratúra

Systém WFS musí byť integrovaný s IS Registratúra za účelom poskytnutia nasledovnej
funkcionality:
 Načítanie registratúrnych spisov a registratúrnych záznamov (žiadosti poslané klasickou poštou
alebo emailom)
 Pre žiadosti podané cez web:
o Založenie nového registratúrneho spisu
o Vytvorenie registratúrneho záznamu v spise pre žiadosť
 Vytvorenie registratúrneho záznamu v spise pre vydané stanovisko
 Ukončenie spisu
FP-21

Integrácia s DMS

Systém WFS musí byť integrovaný so systémom DMS za účelom poskytnutia nasledovnej
funkcionality:
 Uloženie a načítanie žiadostí
 Uloženie a načítanie naskenovaných príloh
 Uloženie a načítanie stanovísk spoločnosti
FP-22
Systém




Integrácia s RIS Web

WFS musí byť integrovaný s RIS Web za účelom poskytnutia nasledovnej funkcionality:
Zobrazenie ochranného pásma ropovodu a optiky
Zobrazenie záujmového územia
Kontrola, či určené katastrálne územie alebo parcela zasahuje ochranného pásma ropovodu alebo
optiky

Dokumentácia
V rámci dodávky je požadované vypracovanie a odovzdanie dokumentácie v nasledovnom rozsahu:
 Analýza súčasného stavu a návrh riešenia
 Katalóg požiadaviek
 Detailná funkčná špecifikácia (DFŠ)
 Testovacie scenáre
 Používateľská príručka
 Administrátorská príručka

Implementácia a nasadenie
Požaduje sa implementácia a nasadenie požadovaného informačného systému a jeho komponentov v rozsahu:



Implementácia Workflow systému pre spracovanie žiadostí
Implementácia Portálu elektronických služieb
13/ 17

ZoD na realizáciu diela „Workflow systém pre spracovanie žiadostí (WFS)“

Požadovaná je inštalácia riešenia a všetkých jeho komponentov na:



Testovacie prostredie
Produkčné prostredie

Harmomongram
Číslo a popis požiadavky
FP-23

Harmonogram dodávky

Je požadované predloženie časového harmonogramu realizácie riešenia v nasledovnom členení:

Etapa

Popis

Analýza

Workflow systém
pre spracovanie
žiadostí

Portál
elektronických
služieb

Termín

Analýza a návrh riešenia

T0 + 6

Implementácia Workflow systému pre spracovanie žiadostí

T 0 + 14

Uvedenie do testovacej prevádzky, testovanie

T 0 + 18

Nasadenie IS do produkčnej prevádzky, školenie

T 0 + 22

Podpora používateľov

T 0 + 24

Implementácia Portálu elektronických služieb

T 1 + 10

Uvedenie do testovacej prevádzky, testovanie

T 1 + 12

Nasadenie IS do produkčnej prevádzky, školenie

T 1 + 14

Podpora používateľov

T 1 + 16

T 0 = štart realizácie riešenia / dátum Kickoff projektu
T 1 = štart implementácie Portálu elektronických služieb

Podpora
Číslo a popis požiadavky
FP-24

Školenia

V rámci dodávky je požadované zabezpečenie a vykonanie školení pre používateľov
a administrátorov systému.
FP-25

Podpora počas pilotnej prevádzky

V rámci dodávky je požadované zabezpečenie podpory počas pilotnej prevádzky riešenia v trvaní
4 týždňov.

14/ 17

ZoD na realizáciu diela „Workflow systém pre spracovanie žiadostí (WFS)“

Príloha č.2 Fakturačné míľniky a podmienky akceptácie plnení
Fakturačný míľnik

Podmienka akceptácie

Termín
akceptácie
(týždne)

Cena €
bez DPH

Dodanie dokumentácie:
1.Analýza a návrh riešenia
FM1: Analýza a návrh riešenia

2.Katalóg požiadaviek (int. WFS aj Portál ES)

T0 + 6

93 000,-€

T 0 + 18

138 000,-€

T 0 + 22

18 000,-€

T 1 + 12

116 400,-€

T 1 + 14

21 600,-€

Prevzatie a schválenie obsahovej stránky dokumentácie bude
objednávateľom potvrdené podpisom Akceptačného protokolu.
Dodanie dokumentácie:
1. Detailná funkčná špecifikácia riešenia (int. WFS aj Portál ES)
2. Testovacie scenáre (int. WFS)
Ostatné plnenia:
FM2: Nasadenie interného WFS do
testovacej prevádzky,

1. Realizácia akceptačných testov (úspešné vykonanie bude
potvrdené podpisom zo strany objednávateľa)
2. Odovzdanie licencie k systému
3. Nasadenie systému na TEST prostredie
Prevzatie a schválenie vyššie uvedených plnení bude
objednávateľom potvrdené podpisom Akceptačného protokolu .
Dodanie dokumentácie:
1. Používateľská príručka (int. WFS)
2.Administrátorská príručka (int. WFS)

FM3: Nasadenie interného WFS do
produkčnej prevádzky

Ostatné plnenia:
1. Realizácia školenia používateľov a administrátora systému
2. Nasadenie systému na PROD prostredie
Prevzatie a schválenie vyššie uvedených plnení bude
objednávateľom potvrdené podpisom Akceptačného protokolu .
Dodanie dokumentácie:
1. Testovacie scenáre (Portál ES)
Ostatné plnenia:

FM4: Nasadenie Portálu ES do
testovacej prevádzky,

1. Realizácia akceptačných testov (úspešné vykonanie bude
potvrdené podpisom zo strany objednávateľa)
2. Odovzdanie licencie k systému
3. Nasadenie systému na TEST prostredie
Prevzatie a schválenie vyššie uvedených plnení bude
objednávateľom potvrdené podpisom Akceptačného protokolu .
Dodanie dokumentácie:
1. Používateľská príručka (Portál ES)
2.Administrátorská príručka (Portál ES)

FM5: Nasadenie Portálu ES do
produkčnej prevádzky,

Ostatné plnenia:
1. Realizácia školenia používateľov a administrátora systému
2. Nasadenie systému na PROD prostredie
Prevzatie a schválenie vyššie uvedených plnení bude
objednávateľom potvrdené podpisom Akceptačného protokolu .

387 000,-€

SPOLU

T 0 = štart realizácie riešenia / dátum Kickoff projektu
T 1 = štart implementácie Portálu elektronických služieb

15/ 17

ZoD na realizáciu diela „Workflow systém pre spracovanie žiadostí (WFS)“

Príloha č. 3 Vzor akceptačného protokolu

16/ 17

Číslo zmluvy Odberateľa:
Číslo zmluvy Zhotoviteľa:

AKCEPTAČNÝ PROTOKOL
ZÁKAZNÍK:

Transpetrol a.s.

PREDMET
PREVZATIA:

MIESTO
PREVZATIA:

REFERENČNÁ
DOKUMENTÁCIA:

Dátum:

Šumavská 38, 821 08 Bratislava 2
ZoD č. 010100218

POTVRDENIE O AKCEPTOVANÍ A PREVZATÍ PLNENIA:
Predmet plnenia:
#
1

Popis
[detailná špecifikácia odvzdávaného diela , alebo jeho časti]

Výstup
[forma výstupu]

Predmet prevzatia je v zmysle ZoD č. 010100218 akceptovaný s nižšie uvedenými výhradami:
Výhrady:
Bez výhrad

Za Odberateľa:
Meno

Dátum

Podpis

Za Zhotoviteľa:
Meno

Dátum

Podpis

inezis s.r.o.
Ilkovičova 3
841 04 Bratislava
Strana 17 z 17

IČO:
50 399 403
DIČ:
2120317331
IČDPH: SK2120317331

