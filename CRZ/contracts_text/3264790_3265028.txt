DOHODA O MLČANLIVOSTI A OCHRANE INFORMÁCIÍ
uzavretá podľa ust. § 269 ods. 2 Obchodného zákonníka v platnom znení medzi:
Obchodné meno:
mediworx software solutions, a.s.
IČO:
36 601 748
Sídlo:
Digital Park III, Einsteinova 19, 851 01 Bratislava
Zápis:
Obchodný register Okresného súdu Bratislava I, oddiel: Sa, vložka č. 3993/B
V mene ktorej koná:
Rastislav Karbas, predseda predstavenstva a Vladimíra Richterová, člen predstavenstva
DIČ:
2022105866
IČ DPH:
SK2022105866
Banka:
Privatbanka, a. s.
IBAN:
SK02 8120 0000 1900 0871 9060
(ďalej len „Spoločnosť“ alebo „MEDIWORX“)
a
Obchodné meno:
Slovenská technická univerzita v Bratislave
IČO:
00 397 687
Sídlo:
Vazovova 5, 812 43 Bratislava
Pracovisko:
Fakulta informatiky a informačných technológií, Ilkovičova 2, 842 16 Bratislava 4
V mene ktorej koná:
prof. Ing. Mária Bieliková , PhD., dekanka FIIT STU
DIČ:
2020845255
IČ DPH:
SK 2020845255
Banka:
Štátna pokladnica
IBAN:
SK83 8180 0000 0070 0008 5552
(ďalej len „Univerzita“; Spoločnosť a Univerzita aj ako účastníci dohody)
I.
Predmet Dohody
1.

2.

3.

4.
5.

6.
7.

MEDIWORX je obchodná spoločnosť zameraná na poskytovanie komplexných softvérových a hardvérových riešení so
špecializáciou na zdravotníctvo a poisťovníctvo. Spolu s dodaním riešení na kľúč poskytuje aj konzultácie v oblasti IT
technológií (ďalej len „Aktivity“).
Strany dohody sú si vedomé, že Univerzita je verejnoprávna inštitúcia, ktorej úlohou je podpora a vykonávanie
vzdelávania a výskumu a z tohto dôvodu Spoločnosť berie na vedomie, že musí mať na zreteli, že je v prvom rade
povinný si chrániť dôverné informácie, zabezpečiť svoje systémy tak, aby v prípade, ak sprístupní svoje systémy alebo
informácie v prospech Univerzity, mohli byť tieto bez obmedzení, resp. s presne vopred písomne definovanými a
obojstranne odsúhlasenými obmedzeniami použité zo strany Univerzity a osôb, ktoré Univerzita vzdeláva, resp.
prostredníctvom ktorých vedie výskumnú a pedagogickú činnosť.
Univerzita vstúpila so Spoločnosťou do spolupráce ohľadom poskytovania nasledujúcich služieb v rámci Projektu
s názvom Dátová analytika a strojové učenie, v rámci ktorého sa predpokladajú tieto aktivity:
‐
Analýza dát
‐
Strojové učenie na poskytnutej vzorke dát
‐
Konzultačné služby v oblasti umelej inteligencie
Za týmto účelom budú Univerzite zo strany Spoločnosti poskytnuté informácie, ktoré sa týkajú Spoločnosti a/alebo
Aktivít.
Informácie o Spoločnosti a/alebo Aktivitách nie sú verejne prístupné a tvoria predmet obchodného tajomstva
Spoločnosti. Dôverné informácie zahŕňajú neverejné informácie súvisiace s technológiou Spoločnosti, ďalej všetky
informácie o osobách (fyzických aj právnických), ktoré sú klientmi Spoločnosti a to v súvislosti s ich právnym vzťahom
so Spoločnosťou, informácie o platbách, cenách, predajoch, predpísanom zdravotnom poistení a všetky ostatné
informácie finančného charakteru, informácie o medicínskych úkonoch, diagnózach, vykázanej zdravotnej
starostlivosti, revíziách vykázanej zdravotnej starostlivosti za predpokladu, že sú poskytnuté Univerzite v hmotnej
podobe (písomnej a/alebo elektronickej) (ďalej spolu len ako „dôverné informácie“).
Za dôverné informácie sa považujú všetky informácie poskytnuté za podmienok uvedených v tejto Dohode..
Za účelom ochrany dôverných informácií poskytnutých Univerzite Spoločnosťou pred ich zneužitím, resp.
neadekvátnym nakladaním uzatvárajú účastníci v súlade s § 271 Obchodného zákonníka túto Dohodu.

Strana 1 / 3

II.
Povinnosti účastníkov Dohody
1.

2.

3.

4.

5.

6.

7.

8.

9.
10.

Univerzita je povinná ohľadne dôverných informácií dodržiavať režim dôvernosti, čím sa pre účely tejto Dohody
rozumie najmä povinnosť zachovávať mlčanlivosť vo vzťahu k tretím osobám, dôverné informácie nezverejňovať
a nesprístupňovať tretím osobám. Režim dôvernosti sa vzťahuje aj na informácie o obsahu a výsledku rokovaní
Univerzity so Spoločnosťou. Uvedené neplatí v prípade informácií a dokumentov, ktoré je Univerzita povinná
zverejňovať v zmysle platnej legislatívy.
Povinnosť zachovávať mlčanlivosť o dôverných informáciách zahŕňa predovšetkým záväzok Univerzity:
a. nesprístupniť inej ako spriaznenej osobe bez predchádzajúceho písomného súhlasu Spoločnosti, a súčasne
b. nepoužiť alebo nevyužiť pre svoje potreby, alebo pre potreby akejkoľvek inej osoby akúkoľvek dôvernú informáciu
na iný účel ako na vykonanie služieb v zmysle tejto alebo osobitnej zmluvy uzatvorenej medzi zmluvnými
stranami,
c. vykonať všetko, čo bude podľa jej najlepšieho vedomia a svedomia potrebné na ochranu každej dôvernej
informácie, s ktorou Univerzita prišla do kontaktu, najmä, nie však výlučne vytvoriť všetky podmienky na
zabezpečenie ochrany dôverných informácií, a to z hľadiska personálnej, administratívnej, technickej, fyzickej
a objektovej bezpečnosti, bezpečnosti technických prostriedkov a priemyselnej bezpečnosti,
d. dbať na to, aby záväzok zachovávať mlčanlivosť o akýchkoľvek a všetkých dôverných informáciách podľa tejto
Dohody nebol porušený konaním, nekonaním, resp. opomenutím konania zo strany spriaznených osôb,
e. poskytnúť dôverné informácie len tým spriazneným osobám, ktoré potrebujú byť v rámci výkonu svojej funkcie
s nimi oboznámené,
f. uzavrieť so spriaznenými osobami, ktorým majú byť sprístupnené dôverné informácie vopred písomnú dohodu
o zachovávaní mlčanlivosti dôverných informácií v takom istom rozsahu, ako táto povinnosť vyplýva Univerzite
z tejto Dohody, so záväzkom mlčanlivosti aj po skončení ich pracovnoprávneho, obchodného alebo iného vzťahu.
Za spriaznené osoby sa na účely tejto Dohody považujú (i) všetci zamestnanci a poverení vedeckí pracovníci
a študenti a členovia ktoréhokoľvek orgánu Univerzity, a to bez ohľadu na povahu ich právneho vzťahu k Univerzite,
súčasne (ii) zakladateľ Univerzity, ako aj všetci súčasní a budúci zamestnanci a členovia ktoréhokoľvek orgánu
Univerzity a súčasne (iii) akékoľvek fyzické alebo právnické osoby alebo štátne orgány, ktoré sú oprávnené v zmysle
všeobecne záväzných právnych predpisov alebo vnútorných predpisov Univerzity, udeľovať Univerzite záväzné
pokyny a/alebo akýmkoľvek spôsobom priamo a/alebo nepriamo riadiť Univerzitu a/alebo jej činnosť (ďalej len
„kontrolujúce osoby“), ako aj všetci súčasní a budúci zamestnanci a členovia ktoréhokoľvek orgánu kontrolujúcich
osôb, a to bez ohľadu na povahu ich právneho vzťahu ku kontrolujúcej osobe, a súčasne (iv) akékoľvek fyzické alebo
právnické osoby, ktoré sa považujú za osoby konajúce v zhode s Univerzitou v zmysle § 66b zákona č. 513/1991 Zb.
Obchodného zákonníka v znení neskorších predpisov (ďalej len „osoby konajúce v zhode“), ako aj všetci súčasní
a budúci zamestnanci a členovia ktoréhokoľvek orgánu osôb konajúcich v zhode, a to bez ohľadu na povahu ich
právneho vzťahu k osobe konajúce v zhode. Univerzita zodpovedá za konanie týchto osôb pri nakladaní s dôvernými
informáciami, tak ako keby s nimi nakladal sám.
K použitiu dôverných informácií Univerzitou, iným spôsobom ako pre účely vykonania služieb v zmysle tejto alebo inej
zmluvy uzatvorenej zmluvnými stranami. je vždy potrebný písomný súhlas Spoločnosti, pokiaľ v tejto zmluve nie je
dojednané inak. Univerzita sa zaväzuje poskytnuté dôverné informácie ochraňovať rovnako, ako ochraňuje vlastné
dôverné informácie a vlastné obchodné tajomstvo.
Dôverné informácie zostávajú majetkom Spoločnosti a budú na základe jeho písomnej žiadosti skartované zo strany
Univerzity, ak Univerzita určí, že dôverné informácie ďalej nepotrebuje alebo ak rozhodne, že nemá ďalej záujem
podieľať sa na obchodnej spolupráci.
Obmedzenia vzťahujúce sa na použitie alebo poskytnutie dôverných informácií podľa predchádzajúcich bodov tohto
článku sa netýkajú takých informácií, ktoré:
a.
boli nezávisle pripravené Univerzitou a získané zákonnou cestou bez obmedzenia z iného zdroja oprávneného
také informácie poskytnúť, alebo
b.
sa stali všeobecne prístupné verejnosti bez porušenia tejto Dohody Univerzitou, alebo
c.
v dobe poskytnutia informácií Univerzite boli tomuto známe bez obmedzenia, čo Univerzita môže doložiť
dokumentáciou, ktorú vlastní, alebo
d.
Spoločnosť písomnou formou umožní zverejniť bez obmedzenia, alebo
e.
je nutné ich poskytnúť podľa platnej legislatívy alebo súdneho rozhodnutia
f.
boli v rámci spolupráce zmluvných strán písomne odovzdané ako podklad pre účely plnenia služieb zo strany
Univerzity ako aj pre účely výučby a výskumu.
Dôverné informácie môžu byť poskytnuté, reprodukované, kopírované, zhrnuté alebo distribuované, či už vcelku
alebo čiastočne, iba v súlade s obchodnými vzťahmi medzi zmluvnými stranami, a iba za podmienok uvedených
v tejto dohode, pokiaľ sa strany tejto dohody písomne nedohodnú inak.
Spoločnosť je povinná zamedziť Univerzite prístup k jej informačným systémoch alebo iným systémom, ktoré majú
charakter osobných údajov, lekárskeho alebo iného tajomstva ako aj akýchkoľvek iných údajov alebo informácii, ktoré
sú chránené osobitnými právnymi predpismi, pokiaľ tieto iné údaje alebo informácie nesúvisia s projektom (ďalej aj
ako „osobitne chránené údaje“).
Spoločnosť je povinná sprístupniť Univerzite iba dáta v ich anonymizovanej podobe.
Vzhľadom na skutočnosť, že Univerzita vykonáva okrem iného aj výskumnú a vzdelávaciu činnosť, sa zmluvné strany
dohodli, že Univerzita je na základe predchádzajúceho osobitného písomného súhlasu Spoločnosti oprávnená použiť

Strana 2 / 3

poskytnuté dôverné informácie s výnimkou údajov, ktoré sú osobnými údajmi, v záverečnej, rigoróznej či inej
vedeckej práci v zmysle zákona č. 131/2002 Z.z. o vysokých školách v platnom znení. Univerzita je v takom prípade
povinná Spoločnosti za účelom udelenia súhlasu poskytnúť všetky relevantné údaje týkajúce sa rozsahu dôverných
informácií, ktoré chce takýmto spôsobom použiť a spôsobu ich použitia. Univerzita nie je oprávnená použiť dôverné
informácie v záverečnej, rigoróznej či inej vedeckej práci bez predchádzajúceho písomného súhlasu Spoločnosti. Pre
vylúčenie akýchkoľvek pochybností ustanovenie tohto odseku sa nepovažuje za udelenie takéhoto osobitného
súhlasu.
III.
Náhrada škody
1.

2.

1.

2.

3.
4.
5.
6.

Univerzita berie na vedomie, že porušenie povinností uvedených v tejto Dohode môže spôsobiť̌ Spoločnosti
MEDIWORX materiálne, a/alebo nemateriálne škody. V prípade porušenia akejkoľvek povinnosti vyplývajúcej z tejto
Dohody zo strany Univerzity, a/alebo jej zamestnancov, zástupcov, subdodávateľov, spolupracovníkov, alebo iných
osôb, ktorým Univerzita umožní prístup k dôverným informáciám Spoločnosti MEDIWORX bližšie špecifikovaných
v tejto Dohode najmä, v prípade porušenia záväzku mlčanlivosti a zachovávania dôvernosti dôverných informácií
podľa článku II tejto Dohody zo strany Univerzity, a/alebo jej zamestnancov, zástupcov, subdodávateľov,
spolupracovníkov, alebo iných osôb, ktorým Univerzita umožní prístup k dôverným informáciám Spoločnosti
MEDIWORX, má Spoločnosť MEDIWORX nárok na náhradu škody v celom rozsahu, a to tak priamej škody, nepriamej
škody. Univerzita berie na vedomie, že Spoločnosti MEDIWORX súčasne zostávajú zachované všetky nároky v zmysle
platného práva. Výška maximálnej sumy náhrady školy je limitovaná na sumu 50 000 eur.
Univerzita súčasne berie na vedomie, že dôverné informácie bližšie špecifikované v tejto Dohode môžu zahŕňať aj
predmety duševného vlastníctva, alebo priemyselného vlastníctva spoločnosti MEDIWORX, pričom ich sprístupnenie
nemožno v žiadnom prípade považovať za udelenie licencie, alebo sublicencie. Univerzita berie na vedomie, že
v prípade porušenia práv duševného vlastníctva, alebo priemyselného vlastníctva, má spoločnosť MEDIWORX okrem
nároku na náhradu škody podľa ods. 1 tohto článku Dohody aj nároky z porušenia práv duševného a priemyselného
vlastníctva v zmysle platného práva, pričom platí limitácia náhrady škody podľa ods. 1 tohto článku na celkovú
náhradu.
IV.
Záverečné ustanovenia
Táto Dohoda nadobúda platnosť a účinnosť dňom jej podpísania obidvoma účastníkmi Dohody a je uzatvorená na
dobu určitú, do 30.6.2018. Táto Dohoda môže byť ukončená aj po ukončení realizácie projektov/činností medzi
účastníkmi dohody, ktoré končia najneskôr, a to na základe vzájomnej písomnej dohody účastníkov dohody. Obe
zmluvné strany sú oprávnené túto Dohodu po ukončení realizácie akéhokoľvek projektu/činnosti medzi účastníkmi
dohody, vypovedať aj bez udania dôvodu na základe písomnej výpovede doručenej druhej zmluvnej strane
s výpovednou lehotou v trvaní tri (3) mesiace, ktorá začína plynúť prvým dňom kalendárneho mesiaca po doručení
písomnej výpovede druhej zmluvnej strane.
Povinnosť Univerzity zachovávať mlčanlivosť podľa tejto Dohody trvá bez obmedzenia aj po ukončení trvania tejto
Dohody po dobu 5 (slovom: päť) rokov odo dňa ukončenia trvania tejto Dohody a tento záväzok Univerzity je
neodvolateľný, pričom Spoločnosti MEDIWORX zostávajú zachované všetky nároky z porušenia mlčanlivosti
a dôvernosti informácií podľa tejto Zmluvy zo strany Univerzity, najmä nárok na náhradu škody podľa článku III. tejto
Dohody.
Platné a záväzné dodatky alebo zmeny tejto Dohody musia mať písomnú podobu a byť podpísané zástupcami oboch
účastníkov.
Táto Dohoda sa riadi právnym poriadkom Slovenskej republiky.
Táto Dohoda sa vyhotovuje v dvoch rovnopisoch v slovenskom jazyku. Každý jej účastník obdrží jeden rovnopis.
Účastníci potvrdzujú, že Dohodu uzatvorili slobodne, vážne, zrozumiteľne a určite, čo potvrdzujú svojimi podpismi.

V Bratislave, dňa

mediworx software solutions, a.s.

Slovenská technická univerzita v Bratislave

Rastislav Karbas

prof. Ing. Mária Bieliková, PhD.

predseda predstavenstva

dekanka fakulty

mediworx software solutions, a.s.
Vladimíra Richterová
člen predstavenstva

Strana 3 / 3

