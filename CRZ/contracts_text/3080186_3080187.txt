ZM00000664
Rámcová dohoda
o zabezpečení elektronických školení a používaní aplikácií E-klient a E-learning,
uzatvorená podľa ustanovení § 269 ods. 2 Obchodného zákonníka č. 513/1991 Zb. v znení
neskorších predpisov a zákona č. 185/2015 Z. z. Autorský zákon v znení neskorších predpisov
medzi

POSKYTOVATEĽ:
Obchodné meno:
So sídlom:
Zastúpená:
IČO:
DIČ:
IČ DPH:
Zápis v:
Bankové spojenie:
BIC:
IBAN:
Číslo účtu:
Kontaktná osoba:
Tel.:
e-mail:

BE-SOFT a. s.
Štúrova 6, 040 01 Košice
Mgr. Vladimíra Jalčová, členka predstavenstva
36 191 337
2020045863
SK2020045863
Obchodnom registri Okresného súdu Košice I
oddiel: Sa, vložka číslo: 1073/V
XXXXXX
XXXXXX
XXXXXX
XXXXXX
Ing. Peter Čižmár, manažér softvérových aplikácií
055/720 16 15
cizmar@besoft.sk; besoft@besoft.sk

(ďalej len „poskytovateľ“)

a

OBJEDNÁVATEĽ:
Obchodné meno:
So sídlom:
Zastúpená:
IČO:
DIČ:
IČ DPH:
Zápis v Obchodnom registri:
Bankové spojenie:
BIC:
IBAN:
Číslo účtu:

Rozhlas a televízia Slovenska
Mlynská dolina, 845 45 Bratislava
PhDr. Jaroslav Rezník, generálny riaditeľ
47 232 480
2023169973
SK 2023169973
Okresný súd Bratislava I, Oddiel: Po, Vložka č. 1922/B
XXXXXX
XXXXXX
XXXXXX

(ďalej len „objednávateľ“)

1

ZM00000664
I. VŠEOBECNÉ USTANOVENIA
1. K využívaniu objednávateľom zakúpených PRÍSTUPOV k E-learningovým kurzom je nevyhnutné
použitie aplikácií E-learning a E-klient.
2. Aplikácia E-learning na účely tejto zmluvy je internetová aplikácia na www.elearning.besoft.sk,
ktorá slúži na vstup účastníkov školenia do pridelených E-learningových kurzov.
3. E-learningový kurz predstavuje školenie vykonávané elektronicky prostredníctvom využitia
počítača. E-learningový kurz obsahuje informácie prevažne vo forme textu, animácií, obrázkov,
videoukážok, zahŕňa tiež overenie vedomostí účastníka školenia a vygenerovanie dokladu
o absolvovaní školenia.
Overenie vedomostí účastníka školenia a generovanie dokladu o absolvovaní školenia nemusí byť
v osobitných prípadoch súčasťou E-learningových kurzov pokiaľ sa to nepožaduje.
4. Účastníkmi školenia môžu byť zamestnanci objednávateľa alebo iné osoby, ktoré objednávateľ určí
s ohľadom na podmienku stanovenú v čl. V bod 1.
5. Základný balík E-learningových kurzov BOZP a OPP obsahuje kurzy z oblasti BOZP a OPP
v slovenskom a anglickom jazyku (ďalej len „E-learningové kurzy“) špecifikované v prílohe č. 1 tejto
zmluvy.
Kurzy z oblasti BOZP a OPP zaradené v základnom balíku E-learningových kurzov BOZP a OPP
špecifikované v prílohe č. 1 tejto zmluvy obsahujú informácie pre osoby vykonávajúce bežné
administratívne pracovné činností.
6. Aplikácia E-klient na účely tejto zmluvy je internetová aplikácia na www.eklient.besoft.sk, ktorá
slúži najmä na správu E-learningu nevyhnutnú pre zabezpečovanie školení prostredníctvom
aplikácie E-learning.
Správa E-learningu predstavuje najmä :
a) tvorbu a aktualizáciu zoznamu osôb, ktorí majú byť účastníkmi školení,
b) prideľovanie kurzov osobám podľa písm. a),
c) sledovanie priebehu školení, tvorbu plánov a prehľadov o školeniach,
d) nastavenia pre jednotlivé kurzy, najmä zadanie kontaktu na školiteľa, stanovenie počtu otázok
pre záverečné overenie vedomostí a percento nevyhnutne správnych odpovedí, zadanie
informácií o postupoch pri ukončení školenia, nastavenie lehôt pre odosielanie upomienok a
ďalšie,
e) doplnenie kurzov podľa vlastných potrieb (požiarne poplachové smernice, evakuačné plány,
interné predpisy a pod.),
f) nastavenie systému pre zasielanie mailov.
Správu E-learningu v aplikácii E-klient vykonáva objednávateľ prostredníctvom ním povereného
správcu alebo v dohodnutom rozsahu aj poskytovateľ pokiaľ sa zmluvné strany o tom v tejto
zmluve dohodnú.
7. Aplikácie E-learning a E-klient sú prevádzkované na internetových serveroch poskytovateľa.
8. Aplikácie E-learning a E-klient sú dielom podľa zákona č. 185/2015 Z. z. Autorský zákon v znení
neskorších predpisov. Poskytovateľ je majiteľom, resp. vykonávateľom autorských práv
k aplikáciám E-learning a E-klient, je ich prevádzkovateľom a administrátorom.
9. Poskytovateľ si vyhradzuje autorské práva k aplikáciám E-learning a E-klient, k softvéru a grafickej
úprave aplikácií a k výberu, rozdeleniu a usporiadaniu aplikácií.
10. Kurzy zaradené v základnom balíku kurzov BOZP a OPP a ich obsah (vrátane, okrem iného textov,
obrazových, zvukových, hudobných a textových záznamov a ďalších náležitostí zahrnutých do
obsahu kurzov) sú dielom podľa zákona č. 185/2015 Z. z. Autorský zákon v znení neskorších
predpisov.
S kurzami zaradenými v základnom balíku kurzov BOZP a OPP a ich obsahom musí objednávateľ
preto zaobchádzať ako s každým iným materiálom, ktorý je chránený autorským právom.

2

ZM00000664
11. Poskytovateľ ako autor diela podľa bodov 8., 9. a 10 článku I. tejto zmluvy (ďalej len „dielo“)
v zmysle zákona č. 185/2015 Z. z. Autorský zákon v znení neskorších predpisov týmto udeľuje
objednávateľovi súhlas na použitie diela v rozsahu podľa tejto zmluvy a po dobu trvania tejto
zmluvy. Cena za služby podľa článku IV. tejto zmluvy zahŕňa aj odmenu za udelenie licencie na
použitie diela podľa tohto článku I. zmluvy. Objednávateľ je pri používaní diela povinný dodržiavať
ustanovenia zákona č. 185/2015 Z. z. Autorský zákon v znení neskorších predpisov.
12. Poskytovateľ vyhlasuje, že bezchybné využívanie aplikácií E-klient a E-learning je podmienené
nasledovným minimálnym programovým vybavením: Internetový prehliadač Internet Explorer 11
alebo Edge, alebo Mozilla Firefox 50 a vyšší, alebo Google Chrome 50, Acrobat Reader
a zabezpečená minimálna rýchlosť prijímania dát je 2 Mb/s.
Ďalšie programové vybavenie sa vyžaduje pre prípady, ak objednávateľ dopĺňa jednotlivé kapitoly
E-learningových kurzov zaradených v základnom balíku kurzov BOZP a OPP podľa čl. V bod 7
písm. j) a pri využívaní vlastných kurzov a to najmä : MS Word, MS Excel, MS PowerPoint.
Používanie aplikácie E-learning vyžaduje, aby internetový prehliadač mal nastavené predvolené
bezpečnostné nastavenia.
13. Pod skratkou BOZP sa na účely tejto zmluvy rozumie Bezpečnosť a ochrana zdravia pri práci.
14. Pod skratkou OPP sa na účely tejto zmluvy rozumie Ochrana pred požiarmi.

II. PREDMET ZMLUVY
1. Predmetom Rámcovej dohody (ďalej len „dohoda“) je záväzok poskytovateľa zriadiť PRÍSTUPY
pre objednávateľa na základe písomných objednávok objednávateľa, ktoré umožnia preškolenie
účastníkov školenia prostredníctvom E-learningových kurzov v aplikácii E-learning.
2. PRÍSTUPY podľa bodu 1 tohto článku zriadi objednávateľovi poskytovateľ v rozsahu, ktorý
objednávateľ požaduje a uviedol v záväznej objednávke, a za ktoré zaplatí poskytovateľovi
dohodnutú cenu podľa tejto dohody.
3. Počet školení, ktoré môže objednávateľ zabezpečiť prostredníctvom E-learningových kurzov v
aplikácii E-learning závisí na počte platných PRÍSTUPOV, ktoré má objednávateľ k dispozícii. Pre
vylúčenie akejkoľvek pochybnosti zmluvné strany za „platný PRÍSTUP“ považujú PRÍSTUP v čase
jeho platnosti 2 rokov od jeho zriadenia.
4. PRÍSTUPY do základného balíka kurzov BOZP a OPP majú platnosť 2 roky od dátumu ich
zriadenia. Informácia o platnosti zakúpených PRÍSTUPOV je objednávateľovi k dispozícii v aplikácii
E-klient.
5. PRÍSTUPY nevyužité počas obdobia ich platnosti (nevyčerpané PRÍSTUPY) strácajú platnosť.
6. Na účely tejto dohody koniec lehoty určenej podľa rokov pripadá na deň, ktorý sa číslom zhoduje
s dňom, na ktorý pripadá deň zriadenia PRÍSTUPOV.
7. Jeden (1) PRÍSTUP zo základného balíka kurzov podľa Prílohy č. 1 umožňuje jedno (1)
preškolenie zo všetkých kurzov.
8. Poskytovateľ po dobu platnosti zakúpených PRÍSTUPOV umožní objednávateľovi používanie
aplikácie E-klient.
Uplynutím posledného dňa platnosti zakúpených PRÍSTUPOV správcovský prístup do aplikácie Eklient zaniká.
9. Po uplynutí 60 dní od dátumu zániku platnosti dohody odstráni poskytovateľ zo svojich serverov
všetky dáta o objednávateľovi vrátane všetkých dát evidovaných v aplikácii E-klient
objednávateľom.

3

ZM00000664
10. Prípadné následky postupu poskytovateľa uvedeného v bode 9 tohto článku nie sú škodou, za
ktorú by poskytovateľ zodpovedal, a objednávateľ nebude oprávnený požadovať od poskytovateľa
náhradu škody spôsobenú vymazaním údajov a dát podľa týchto bodov.
III. PODMIENKY VYUŽÍVANIA PRÍSTUPOV K E-LEARNINGOVÝM KURZOM
1. PRÍSTUPY, v objednávateľom požadovanom rozsahu, si objednávateľ objedná u poskytovateľa
písomnou objednávkou zaslanou poskytovateľovi. V objednávke bude zo strany objednávateľa
zadaný počet PRÍSTUPOV.
2. Na základe doručenej objednávky poskytovateľ zriadi objednávateľovi PRÍSTUPY v rozsahu, ktorý
uviedol objednávateľ v objednávke v lehote troch (3) pracovných dní od doručenia objednávky.
3. Do 5 dní po doručení podpísanej tejto dohody objednávateľom poskytovateľovi, zašle poskytovateľ
objednávateľovi údaje pre správcovský prístup do aplikácie E-klient.
4. Správcovský prístup do aplikácie E-klient poskytnutý objednávateľovi je deklarovaný prihlasovacím
menom a heslom, ktoré mu písomne oznámi poskytovateľ na email: dagmar.dzubakova@rtvs.sk.
Písomná forma je zachovaná aj v prípade oznámenia e-mailom alebo faxom.
5. Účastník školenia musí ukončiť začaté školenie najneskôr do uplynutia platnosti PRÍSTUPOV
zakúpených objednávateľom, kedy vstup do aplikácie E-learning účastníkom školenia zanikne.
6. Poskytovateľ umožňuje objednávateľovi využívať pre školenia v aplikácii E-learning okrem kurzov
uvedených v prílohe č. 1 tejto dohody, aj vlastné kurzy objednávateľa, prípadne iné E- learningové
kurzy, ktoré poskytovateľ vytvorí počas trvania platnosti dohody. O podmienkach prevádzkovania
a využívania vlastných kurzov v aplikácii E-learning sa zmluvné strany vopred dohodnú, pričom
tieto podmienky budú tvoriť dodatok k tejto dohode podpísaný oboma zmluvnými stranami.
IV. CENA A PLATOBNÉ PODMIENKY
1. Na základe dohody zmluvných strán objednávateľ zaplatí poskytovateľovi cenu za zriadenie
PRÍSTUPOV pre objednávateľa, ktoré umožnia preškolenie účastníkov školenia prostredníctvom
E-learningových kurzov v aplikácii E-learning.
Cena podľa tejto dohody zahŕňa aj správcovský prístup do aplikácie E-klient.
2. Jednotková cena za poskytnutie PRÍSTUPOV k E-learningovým kurzom je špecifikovaná v bodoch
3 a 4 tohto článku dohody.
3. Poskytovateľ po dobu platnosti tejto dohody garantuje objednávateľovi jednotkovú cenu za
PRÍSTUPY (pre kurzy uvedené v časti A Prílohy č. 1) vo výške 4,00 € (bez DPH) za 1 PRÍSTUP.
V jednotkovej cene je zahrnuté: obsahová stránka E-learningového kurzu, priradenie kurzu na
základe požiadavky objednávateľa, správcovský prístup do E-klient pre objednávateľa, plné znenie
E- learningových kurzov uvedených v Prílohe č. 1 tejto dohody v slovenskom a anglickom jazyku,
automatická aktualizácia obsahu kurzov v prípade zmeny legislatívnych predpisov.
4. Poskytovateľ po dobu platnosti tejto dohody garantuje objednávateľovi jednotkovú cenu za
PRÍSTUPY (pre kurzy uvedené v časti B Prílohy č. 1) vo výške 3,00 € (bez DPH) za 1 PRÍSTUP.
V jednotkovej cene je zahrnuté: obsahová stránka E-learningového kurzu, priradenie kurzu na
základe požiadavky objednávateľa, správcovský prístup do E-klient pre objednávateľa, plné znenie
E- learningových kurzov uvedených v Prílohe č. 1 tejto dohody v slovenskom a anglickom jazyku,
automatická aktualizácia obsahu kurzov v prípade zmeny legislatívnych predpisov.
5. Zmluvné strany sa dohodli, že celková cena podľa tejto dohody nesmie presiahnuť sumu 19.999,00
€ bez DPH.
6. Poskytovateľ je oprávnený vystaviť prvú faktúru po tom čo :
- vytvoril objednávateľovi správcovský prístup do aplikácie E-klient,
- zriadil pre objednávateľa PRÍSTUPY v požadovanom rozsahu.

4

ZM00000664
O realizácii týchto úkonov vydá zástupca objednávateľa písomné potvrdenie.
Ďalšie faktúry je poskytovateľ oprávnený vystaviť po zriadení PRÍSTUPOV pre objednávateľa
v požadovanom rozsahu na príslušné obdobie na základe ďalších objednávok.
7. Splatnosť faktúr dojednávajú obe zmluvné strany na 30 dní od dňa doručenia faktúry. V prípade, že
splatnosť faktúry pripadne na deň pracovného voľna alebo pracovného pokoja, bude sa za deň
splatnosti považovať najbližší nasledujúci pracovný deň.
8. Úhrada faktúry podľa tejto dohody sa považuje odpísanie fakturovanej čiastky z účtu objednávateľa
v prospech účtu poskytovateľa.
9. Pre prípad omeškania objednávateľa s úhradou faktúry je poskytovateľ oprávnený požadovať
od objednávateľa platenie úrokov z omeškania vo výške 0,02% zo sumy, s ktorou je objednávateľ
v omeškaní, za každý deň z omeškania.
V. POVINNOSTI, PRÁVA A OBMEDZENIA
1. Objednávateľ je oprávnený vykonávať školenia prostredníctvom aplikácie E-learning výhradne pre
svojich vlastných zamestnancov t.j. osoby v pracovnoprávnom vzťahu a/alebo osoby, ktoré pre
objednávateľa vykonávajú dohodnutú prácu na základe dohôd o prácach vykonávaných mimo
pracovného pomeru v súlade s príslušnými ustanoveniami zákona č. 311/2001 Z. z. Zákonník
práce. Objednávateľ nie je oprávnený používať kurzy prostredníctvom aplikácie E-learning ani
akýmkoľvek iným spôsobom pre školenie osôb v rámci dodávateľskej formy zabezpečovania
služieb na úseku BOZP a OPP pre iného zamestnávateľa.
2. Objednávateľ sa zaväzuje využívať aplikácie E-klient a E-learning len v rozsahu, v akom to
umožňuje užívateľské rozhranie na základe jemu zriadeného správcovského prístupu do aplikácie
E-klient, a len pre vlastnú potrebu. Bez predchádzajúceho písomného súhlasu poskytovateľa
nesmie objednávateľ obsah aplikácií poskytovať, zverejňovať, upravovať alebo akokoľvek inak
sprístupňovať tretím osobám (okrem ním určených účastníkov školenia).
3. Objednávateľ sa zaväzuje pre vstup do aplikácie E-klient používať prihlasovacie meno a heslo
pridelené zo strany poskytovateľa.
4. Objednávateľ sa zaväzuje nezveriť tretej osobe údaje pre správcovský prístup do aplikácie E-klient
(prihlasovacie meno a heslo).
5. Objednávateľ nie je oprávnený obsah aplikácií E-klient a E-learning (vrátane textov, inštruktážnych
videí, Flash animácií, ktoré sú súčasťou obsahu E-learningových kurzov podľa Prílohy č. 1 tejto
dohody alebo ich časť rozmnožovať, verejne rozširovať alebo používať obsah aplikácií E-klient a Elearning alebo ich časť iným spôsobom nezlučiteľným s podmienkami stanovenými podľa tejto
dohody.
6. Objednávateľ sa zaväzuje, že nebude aplikácie E-klient a E-learning poškodzovať, modifikovať, ani
do nich zasahovať iným spôsobom, ako umožňuje jemu pridelený prístup a pri ich používaní sa
bude riadiť ustanoveniami tejto dohody a nebude akokoľvek ohrozovať či poškodzovať dobrú
povesť poskytovateľa. Objednávateľ sa zaväzuje najmä:
- nezasahovať do prevádzky či bezpečnosti aplikácií E-klient a E-learning alebo ich inak
zneužívať,
- nezasahovať do používania aplikácií E-klient a E-learning zo strany iných užívateľov,
- nevyužívať aplikácie E-klient a E-learning pre rozosielanie nevyžiadaných správ (spamové
správy) alebo reťazových správ,
- nezasielať na aplikácie E-klient a E-learning správy obsahujúce vírusy alebo akékoľvek
nebezpečné či škodlivé programy,
- nevytvárať falošné správy (tzv. fake správy) za účelom falšovania identity odosielateľa, či sa
pokúšať preniknúť na správcovské prístupy iných užívateľov,
- nepokúšať sa získať prístup k stránkam aplikácie E-klient, ktoré sú vylúčené z používania
užívateľov,
- nešíriť na stránkach týchto aplikácií akékoľvek správy či materiály porušujúce právne predpisy
Slovenskej republiky, hlavne správy alebo materiály, ktoré zasahujú do práv a oprávnených
záujmov tretích osôb.
5

ZM00000664

7. Na základe dohody zmluvných strán je objednávateľ oprávnený v aplikácii E-klient :
a) tvoriť a aktualizovať zoznam účastníkov školení s ich identifikačnými údajmi (vrátane údajov pre
vstup do aplikácie E-learning),
b) prideľovať E-learningové kurzy účastníkom školenia zaevidovaným v zozname,
c) nastavovať účastníkom školenia zaevidovaným v zozname termíny pre vykonanie pridelených
E-learningových kurzov,
d) tvoriť prehľady o školeniach a exportovať tieto prehľady do súboru,
e) zasielať z aplikácie upomienky zvoleným účastníkom školenia zaevidovaným v zozname na ich
E-mail,
f) vytvárať a aktualizovať prevádzky vo firme a ich základné identifikačné údaje,
g) meniť nastavenia pre zasielanie mailových správ účastníkom školenia (o pridelení školenia,
prístupové údaje do aplikácie E-learning, upomienky o termíne školení, informácie vedúcim
zamestnancom, o jazykovej mutácii zasielaných správ),
h) k jednotlivým E-learningovým kurzom zadávať a aktualizovať meno školiteľa a jeho kontaktné
údaje a informáciu kedy je účastníkom školenia k dispozícii pre konzultácie,
i) k jednotlivým E-learningovým kurzom zadávať a aktualizovať text, ktorý účastníkov školenia po
ukončení školenia informuje o ďalších postupoch,
j) dopĺňať jednotlivé kapitoly E-learningových kurzov uvedených v Prílohe č. 1 o ďalšie informácie
potrebné pre účastníkov príslušného školenia (informácie je možné dopĺňať o súbory vo
formáte, ktorý aplikácia povoľuje),
k) dopĺňať a aktualizovať vlastné otázky pre záverečné overovanie vedomostí, nastavovať počet
otázok do testu pre záverečné overovanie vedomostí a počet správnych odpovedí potrebných
pre úspešné absolvovanie overovania vedomostí, čas pre záverečné overovanie vedomostí.
8. Poskytovateľ sa po vzájomnom podpísaní dohody zaväzuje v zmysle čl. III, bod 4:
a) zriadiť objednávateľovi správcovský prístup do aplikácie E-klient a PRÍSTUPY pre školenia
v aplikácii E-learning,
b) písomne oznámiť objednávateľovi prihlasovacie meno a heslo k správcovskému prístupu
k aplikácii E-klient na email: dagmar.dzubakova@rtvs.sk. Písomná forma je zachovaná aj
v prípade oznámenia e-mailom alebo faxom,
c) poskytnúť objednávateľovi pokyny na používanie aplikácií E-klient a E-learning,
d) priebežne informovať objednávateľa o podstatných zmenách súvisiacich s používaním
aplikácií E-klient a E-learning,
e) informovať objednávateľa o platnosti jeho zakúpených PRÍSTUPOV prostredníctvom
informácie priamo uvádzanej v aplikácii E-klient,
f) zabezpečovať pravidelnú aktualizáciu obsahu kurzov zo základného balíka kurzov BOZP
a OPP v prípade potreby a v prípade zmien legislatívnych predpisov,
g) počas platnosti tejto zmluvy prevádzkovať v základnom balíku kurzov BOZP a OPP Elearningové kurzy uvedené v prílohe č. 1 k tejto zmluve,
h) dodržiavať ustanovenia tejto zmluvy.
9. Poskytovateľ je oprávnený dočasne, najdlhšie však na dobu osem (8) hodín v priebehu jedného
kalendárneho dňa znemožniť objednávateľovi a účastníkom školenia prístup k aplikáciám E-klient
a E-learning z dôvodu vykonávania aktualizácie aplikácií alebo z dôvodu odstraňovania vád
aplikácií. Na vykonávanie pravidelnej údržby, plánovanej aktualizácie, resp. plánované
odstraňovanie vád je poskytovateľ povinný upozorniť objednávateľa prostredníctvom e-mailu aspoň
päť (5) dní vopred. Prípadné následky oprávneného postupu poskytovateľa podľa tohto odseku nie
sú škodou, za ktorú by poskytovateľ zodpovedal, a objednávateľ nebude oprávnený požadovať od
poskytovateľa náhradu škody spôsobenú nemožnosťou používať aplikácie E-klient a E-learning
z dôvodu vykonávania aktualizácie aplikácií alebo z dôvodu odstraňovania vád aplikácií.
10. Poskytovateľ je oprávnený zveriť prevádzkovanie aplikácií E-klient a E-learning a zriaďovanie
PRÍSTUPOV (čl. II bod 1) tretím osobám za podmienky, že o takýchto zmenách písomne informuje
objednávateľa v dostatočnom predstihu, a to najmenej 3 mesiace vopred.
Písomná forma je zachovaná aj v prípade oznámenia e-mailom alebo faxom.
11. Používanie aplikácií E-klient a E-learning nie je obmedzené na jedno technické zariadenie
(počítač); nie je však možné ten istý správcovský prístup do aplikácie E-klient a prístupové údaje
do aplikácie E-learning využívať súčasne na viacerých technických zariadeniach (počítačoch).
6

ZM00000664
12. Poskytovateľ môže uplatniť sankcie v prípade, že objednávateľ využíva aplikácie E-klient a Elearning v rozpore s právnymi predpismi Slovenskej republiky alebo dobrými mravmi či porušuje
ustanovenia tejto zmluvy.
Poskytovateľ môže ako sankciu voči objednávateľovi uplatniť okamžité obmedzenie používania
aplikácií E-klient a E-learning alebo zamedzenie používania aplikácií E-klient a E-learning.
13. Za porušenie dohody zo strany poskytovateľa sa nepovažuje, ak dôvodom neposkytovania služby
je prekročenie kapacity dátovej telekomunikačnej siete alebo chyba v dôsledku opravy alebo
údržby dátovej telekomunikačnej siete, jej súčasti alebo príslušenstva. Za porušenie dohody sa
rovnako nepovažuje neposkytovanie služby v dôsledku zásahu vyššej moci, kedy nesplnenie
povinnosti poskytovateľa bolo spôsobené prekážkou, ktorej vznik nemohol ovplyvniť a nemohlo sa
od neho rozumne očakávať, aby pri uzavretí zmluvy predvídal alebo aby prekážku alebo jej
následky odvrátil alebo prekonal.
14. Po ukončení platnosti tejto dohody poskytovateľ odovzdá objednávateľovi na DVD údaje vypracované testové otázky zamestnancov zo všetkých školení, ktoré zamestnanci absolvovali
prostredníctvom aplikácie E-learning.
VI. ZODPOVEDNOSŤ
1. Poskytovateľ sa zaväzuje poskytovať objednávateľovi kurzy obsiahnuté v zmysle Prílohy č. 1 tejto
dohody s obsahom, ktorý je v súlade s ustanoveniami platných legislatívnych predpisov na úseku
BOZP a OPP.
2. Poskytovateľ sa zaväzuje poskytnúť objednávateľovi pokyny pre správne používanie aplikácií Eklient a E-learning za účelom zabezpečenia preškolenia účastníkov školenia prostredníctvom Elearningových kurzov v aplikácii E-learning.
3. Pokiaľ sa v aplikáciách E-klient a E-learning vyskytnú vady, zaväzuje sa ich poskytovateľ odstrániť
v lehote stanovenej touto dohodou..
Za vady sa považujú len vady samotných webových aplikácií E-klient a E-learning.
Za vadu sa nepovažuje:
- nefunkčnosť aplikácií, vrátane chybného odosielania e-mailových správ z technických dôvodov
vyvolaných prostredím internetu,
- nefunkčnosť aplikácií v prípadoch vykonávania pravidelnej údržby aplikácií poskytovateľom,
- nefunkčnosť aplikácií z dôvodov vykonávania aktualizácie aplikácií maximálne počas 4 hodín na
jednu aktualizáciu aplikácií,
- nefunkčnosť aplikácií z dôvodov odstraňovania vád aplikácií maximálne počas 4 hodín na jednu
vadu aplikácií,
- nesprávne fungovanie alebo nefunkčnosť aplikácií z dôvodu hardvérového a/alebo softvérového
vybavenia technického zariadenia (počítača), prostredníctvom ktorého objednávateľ portál
používa,
- nesprávne fungovanie alebo nefunkčnosť aplikácií z dôvodu iných ako požadovaných nastavení
používaného internetového prehliadača u objednávateľa alebo ním určených účastníkov
školenia.
4. V prípade, že objednávateľ zistí vadu v aplikáciách E-klient a E-learning, je povinný túto vadu
bezodkladne oznámiť poskytovateľovi prostredníctvom e-mailu elearning@besoft.sk.
5. Poskytovateľ sa zaväzuje bezodkladne po zistení vady resp. doručení písomného oznámenia vady
objednávateľom tieto vady prešetriť a zaistiť ich odstránenie v najkratšom možnom čase, najneskôr
však v lehote do 5 pracovných dní od oznámenia vady zo strany objednávateľa, ak poskytovateľ
a objednávateľ nedohodnú iný termín. O odstránení vád oznámených objednávateľom informuje
poskytovateľ objednávateľa. V prípade nedodržania lehoty 5 dní , môže objednávateľ požadovať
od poskytovateľa sankciu vo výške 20 prístupov zdarma pre kurzy uvedené v Prílohe č. 1 tejto
dohody.
6. Poskytovateľ nezodpovedá objednávateľovi za škodu spôsobenú nesprávnym používaním aplikácií
E-klient a E-learning a s tým súvisiacu stratu dát, za škodu spôsobenú nemožnosťou používať
7

ZM00000664
aplikácie E-klient a E-learning z dôvodu hardvérového a/alebo softvérového vybavenia technického
zariadenia (počítača), prostredníctvom ktorého objednávateľ a ním určení účastníci školenia
aplikácie používajú.
7. Poskytovateľ nezodpovedá objednávateľovi za škodu spôsobenú nesprávnym použitím aplikácií Eklient a E-learning a neabsolvovaním povinných školení v predpísanej lehote a z toho dôvodu
nesplnením si povinností objednávateľa najmä na úseku bezpečnosti ochrany zdravia pri práci,
ochrany pred požiarmi. Za škodu sa na účely tejto zmluvy považujú aj sankcie uložené príslušnými
štátnymi orgánmi a orgánmi verejnej správy za porušenie povinnosti najmä na úseku bezpečnosti
ochrany zdravia pri práci, ochrany pred požiarmi.
8. Objednávateľ berie na vedomie, že účastníci školenia, ktorí majú byť školení prostredníctvom Elearningových kurzov v aplikácii E-learning musia byť zaevidovaní v zozname účastníkov školenia
v aplikácii E-klient (čl. V bod 7, písm. a)), pričom musia byť pri nich evidované nasledujúce osobné
údaje : meno, priezvisko, osobné číslo alebo dátum narodenia, E-mail, pracovisko.
9. Objednávateľ berie na vedomie, že obsah kurzov v základnom balíku kurzov BOZP a OPP (Príloha
č. 1 tejto dohody) neobsahuje miestne podmienky a špecifiká objednávateľa, pričom ich použitie
nezbavuje objednávateľa jeho zodpovednosti za konečný obsah školenia, ani za právny úkon,
v súvislosti s ktorým objednávateľ kurzy využíva. Poskytovateľ nezodpovedá za obsah a rozsah
objednávateľom uložených údajov do aplikácie E-klient, ich aktuálnosť, nastavenia a ďalšie úkony,
ktoré v zmysle čl. V bodu 7 je oprávnený vykonávať objednávateľ pre účely používania aplikácií pre
školenie účastníkov školenia.
10. Poskytovateľ prostredníctvom E-learningových kurzov zaradených v základnom balíku kurzov
BOZP a OPP (Príloha č. 1 tejto dohody) podľa tejto dohody zabezpečí pre účastníkov školení
určených objednávateľom oboznámenie so základnými požiadavkami právnych predpisov na
úseku BOZP a OPP, základnými nebezpečenstvami a ohrozeniami pri práci a základnými
spôsobmi pre bezpečný výkon prác. Informácie podľa predchádzajúcej vety, s ktorými poskytovateľ
oboznámi účastníkov školení sú určené osobám vykonávajúcim bežné administratívne pracovné
činnosti.
11. Poskytovateľ nezodpovedá za obsah a rozsah objednávateľom poskytnutých interných
dokumentov, ktorými sa prostredníctvom aplikácie E-klient doplní obsah E-learningových kurzov
zaradených v základnom balíku kurzov BOZP a OPP.
12. Objednávateľ, ktorý bude využívať kurzy z oblasti OPP zaradené v základnom balíku kurzov BOZP
a OPP na účely školenia na úseku OPP berie na vedomie, že súčasťou jeho dokumentácie na
úseku OPP musí byť súhlasné stanovisko Prezídia HaZZ, ktoré tvorí prílohu č. 2 tejto dohody
a príslušná dokumentácia musí byť upravená v zmysle požiadaviek uvedených v tomto stanovisku.
13. Objednávateľ berie na vedomie, že pre školenia na úseku BOZP a OPP prostredníctvom Elearningových kurzov musí pre účastníkov školenia zabezpečiť kontakt s odborne spôsobilým
školiteľom a to počas realizácie školení resp. v určitom časovom úseku. Meno a priezvisko
školiteľa, kontaktné údaje a čas kedy je školiteľ k dispozícii účastníkom školenia zadefinuje
objednávateľ k jednotlivým E-learningovým kurzom prostredníctvom aplikácie E-klient.
14. Komunikácia medzi objednávateľom a aplikáciou E-klient prebieha pomocou bezpečného protokolu
SSL.
Aplikácia E-klient využíva šifrovaný internetový protokol, ktorý zabezpečuje chránený prístup
k webovému serveru poskytovateľa prostredníctvom šifrovania prenášaných dát.
Pre využívanie HTTPS protokolu má poskytovateľ zriadený certifikát, ktorý je potrebné
objednávateľom pred prvým vstupom do aplikácie E-klient nainštalovať do prehliadača.
Pred zadaním prihlasovacích údajov do aplikácie E-klient je potrebné, aby si objednávateľ
skontroloval, či komunikuje so serverom pomocou bezpečného protokolu SSL, čo indikuje
zobrazenie textu https:// v riadku adresy stránky.
15. Šablónu záznamov zo školení, ktoré bude aplikácia generovať po absolvovaní kurzov účastníkom
školení dodá poskytovateľovi objednávateľ alebo sa použije šablóna navrhnutá poskytovateľom,
ktorú objednávateľ schváli na používanie.
8

ZM00000664
VII. OSOBNÉ ÚDAJE
1. Pre zabezpečenie školení v aplikácii E-learning je nevyhnutné zaevidovať v aplikácii E-klient
osobné údaje o účastníkoch školenia v rozsahu podľa čl. VI bod 8.
Pre prípad potreby umožňuje aplikácia E-klient objednávateľovi evidovať aj ďalšie údaje
k zaevidovaným osobám napr. Titul, Profesia, Bydlisko, Rodné číslo, Vzdelanie, Stav.
Pre školenie zamestnancov prostredníctvom E-learningových kurzov v aplikácii E-learning nie je
nutné tieto osobné údaje v aplikácii E-klient evidovať o čom bol objednávateľ informovaný.
2. Vzhľadom k tomu, že aplikácia E-klient umožňuje okrem iného aj zhromažďovanie osobných
údajov osôb zaevidovaných objednávateľom na serveroch poskytovateľa, poskytovateľ týmto
vyhlasuje, že zabezpečí dostatočnú ochranu takto zhromaždených a na jeho serveroch uložených
osobných údajov. K osobným údajom osôb zaevidovaných objednávateľom bude mať prístup
jedine objednávateľ alebo ním určené osoby.
3. Poskytovateľ, s výnimkou podľa odseku 2 tohto článku, nezodpovedá za akékoľvek porušenie
všeobecne záväzných právnych predpisov upravujúcich spôsob nakladania s osobnými údajmi,
najmä zákona č. 122/2013 Z. z. o ochrane osobných údajov a o zmene a doplnení niektorých
zákonov. Za riadne plnenie povinnosti uloženými všeobecne záväznými právnymi predpismi
v oblasti nakladania s osobnými údajmi zodpovedá v plnom rozsahu a výlučne objednávateľ.
4. Objednávateľ sa zaväzuje získať súhlas so spracovaním osobných údajov od fyzických osôb,
ktorých osobné údaje bude objednávateľ ukladať v aplikácii E-klient na účely používania aplikácie;
inak zodpovedá za všetku škodu tým spôsobenú.
VIII. DÔVERNOSŤ
Poskytovateľ neposkytne dáta vedené o objednávateľovi ani iné informácie súvisiace s jeho
činnosťou, ktoré mu poskytol objednávateľ (ďalej len dôverné informácie) tretím stranám s výnimkou
prípadov, kedy je k tomuto oprávnený právnym predpisom. Toto obmedzenie sa nevzťahuje na
prípady, kedy dá objednávateľ súhlas na ich poskytovanie tretím stranám.
Bližšie podmienky vo vzťahu k dôverným informáciám môže stanoviť osobitná zmluva.
IX. DORUČOVANIE
1. Všetky listiny, objednávky, dokumenty, požiadavky a oznámenia (ďalej len „oznámenia“) budú
medzi zmluvnými stranami zabezpečované listami doručenými poštou alebo osobne alebo faxom,
e-mailom alebo telefonátom. Ak bolo oznámenie zasielané poštou, na adresu adresáta uvedenú
v záhlaví tejto dohody, resp. alebo na akúkoľvek inú adresu, ktorú adresát naposledy písomne
oznámil odosielateľovi, považuje sa za doručené dňom, v ktorom ho adresát prevzal alebo
odmietol prevziať, alebo na tretí deň odo dňa podania zásielky na pošte, ak sa uložená zásielka
zaslaná na adresu podľa tohto odseku vrátila späť odosielateľovi. Ak bolo oznámenie zasielané
faxom, e-mailom alebo oznamované telefonicky alebo osobne v pracovný deň v čase od 8.00 hod
do 16.00 hod., považuje sa za doručené v momente prenosu, resp. oznámenia, inak v nasledujúci
pracovný deň.
2. Zmluvné strany sa zároveň zaväzujú oznamovať si navzájom akékoľvek zmeny údajov, ktoré sa
ich týkajú a sú potrebné na prípadné uplatnenie oznámenia, najmä všetky zmeny týkajúce sa
uzavretej tejto dohody, zmenu, či zánik ich právnej subjektivity, adresu ich sídla, bydliska alebo
miesta podnikania, bankového spojenia, vstup do konkurzného konania, reštrukturalizácie alebo
likvidácie ktorejkoľvek zmluvnej strany. Ak niektorá zmluvná strana nesplní túto povinnosť, nebude
oprávnená namietať, že neobdržala akékoľvek oznámenie, a zároveň zodpovedá za akúkoľvek
takto spôsobenú škodu.
X. ZÁVEREČNÉ USTANOVENIA
1. Táto dohoda sa spravuje zákonmi Slovenskej republiky bez prihliadnutia ku kolíznym normám.
Súdy Slovenskej republiky majú výlučnú právomoc na rozhodovanie akýchkoľvek sporov týkajúcich
sa tejto zmluvy.
9

ZM00000664
2. Právne vzťahy neupravené touto dohodou sa riadia ustanoveniami Obchodného zákonníka č.
513/1991 Zb. v znení neskorších predpisov a v jeho rámci ustanoveniami Občianskeho zákonníka
č. 40/1964 Zb. v znení neskorších predpisov a zákonom č. 185/2015 Z. z. Autorský zákon a
súvisiacimi právnymi predpismi.
3. Táto dohoda sa dojednáva na dobu určitú, a to na štyri roky odo dňa podpísania dohody alebo do
vyčerpania maximálnej ceny (čl. IV, bod 5 tejto dohody) podľa toho, čo nastane skôr.
4. Táto zmluva sa môže meniť alebo zrušiť len dohodou zmluvných strán v písomnej forme.
5. Každá zo zmluvných strán môže vypovedať zmluvu po vyčerpaní platných PRÍSTUPOV.
Výpovedná lehota je 3 mesiace a začína plynúť od prvého dňa nasledujúceho mesiaca po
doručení písomnej výpovede.
6. Poskytovateľ je oprávnený od tejto zmluvy odstúpiť, ak objednávateľ porušuje ustanovenia tejto
zmluvy a toto mu bezodkladne oznámi po tom čo sa o tomto porušení dozvedel.
7. Ak by sa dôvod neplatnosti vzťahoval len na časť tejto zmluvy, bude neplatnou len táto časť.
8. Táto zmluva tvorí úplnú dohodu medzi zmluvnými stranami týkajúcu sa predmetnej záležitosti.
Podpisom tejto zmluvy zanikajú všetky predchádzajúce písomné a ústne dohody súvisiace
s predmetom tejto zmluvy a žiadna zo zmluvných strán sa nemôže dovolávať zvláštnych v tejto
zmluve neuvedených ústnych dojednaní a dohôd.
9. Zmluvné strany berú na vedomie povinnosť objednávateľa zverejniť túto zmluvu podľa §5a) zákona
č. 211/2000 Z. z. v znení neskorších predpisov a na tento účel zmluvné strany prehlasujú, že
súhlasia so zverejnením zmluvy v rozsahu platnej legislatívy.
10. Táto zmluva nadobúda platnosť dňom jej podpísania zmluvnými stranami a účinnosť nasledujúcim
dňom po jej zverejnení v Centrálnom registri zmlúv Úradu vlády SR.
11. Táto zmluva bola vyhotovená v dvoch rovnopisoch, po jednom pre každú zmluvnú stranu.
12. Zmluvné strany vyhlasujú, že sú plne spôsobilé na právne úkony, že ich zmluvná voľnosť nie je
ničím obmedzená, že zmluvu neuzavreli ani v tiesni, ani za nápadne nevýhodných podmienok, že
si obsah zmluvy dôkladne prečítali a že tento im je jasný, zrozumiteľný a vyjadrujúci ich
slobodnú, vážnu a spoločnú vôľu, a na znak súhlasu ju vlastnoručne podpisujú.
13. Neoddeliteľnou súčasťou zmluvy sú nasledovné prílohy:
Príloha č. 1 - Špecifikácia základného balíka E-learningových kurzov BOZP a OPP a E-learningových
kurzov na vedenie motorových vozidiel
Príloha č. 2 – Súhlasné stanovisko Prezídia HaZZ

Za objednávateľa:

Za poskytovateľa:

V Bratislave dňa:
Meno: PhDr. Jaroslav Rezník
Funkcia: generálny riaditeľ

V Košiciach dňa:
Meno:
Mgr. Vladimíra Jalčová
Funkcia: členka predstavenstva

......................................................
objednávateľ (podpis)

......................................................
poskytovateľ (podpis)
10

ZM00000664

Príloha č. 1

A. Zoznam E-learningových kurzov poskytovateľa zaradených v základnom balíku kurzov
BOZP a OPP ku dňu podpísania tejto dohody
Kurzy pre vedúcich zamestnancov :
Bezpečnosť a ochrana zdravia pri práci – vedúci zamestnanci
Ochrana pred požiarmi – vedúci zamestnanci
Kurzy pre ostatných zamestnancov :
Bezpečnosť a ochrana zdravia pri práci – ostatní zamestnanci
Ochrana pred požiarmi – ostatní zamestnanci
B. Zoznam E-learningových kurzov poskytovateľa zaradených v základnom balíku kurzov
BOZP a OPP ku dňu podpísania tejto dohody
Kurzy pre vedúcich/ostatných zamestnancov :
Vodiči motorových (referentských) vozidiel
Uvedené kurzy sú spracované v slovenskom a anglickom jazyku.

11

