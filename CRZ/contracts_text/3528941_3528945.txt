Dodatok č. 4
k
Zmluve o technickej podpore prevádzky Informačného systému Centrálneho
elektronického priečinka (IS CEP)
medzi

Číslo dodatku objednávateľa: 2015179202-04
Objednávateľ:

Slovenská republika zastúpená Ministerstvom financií
Slovenskej republiky

Sídlo:

Štefanovičova 5, 817 82 Bratislava

V zastúpení:

Ing. Albín Kotian, generálny tajomník služobného úradu

IČO:

00 151 742

DIČ:

2020798351

IČ DPH:

nie je platiteľom DPH

Bankové spojenie:

Štátna pokladnica

IBAN(Číslo účtu):

SK59 8180 0000 0070 0000 1400
(ďalej len „Objednávateľ“)

a
Poskytovateľ:

DITEC, a.s.

Plynárenská 7/C
821 09 Bratislava, Slovenská republika
Zastúpený:

PaedDr. Ivan Sůra, predseda predstavenstva
Ing. Csaba Baráth, generálny riaditeľ a podpredseda
predstavenstva

IČO:

31 385 401

DIČ:

2020304198

IČ pre DPH:

SK2020304198

Bankové spojenie:

Tatrabanka, a.s.

IBAN (č. účtu):

SK93 1100 000 0026 2700 7344
(ďalej len „Poskytovateľ“)
(ďalej aj „Zmluvné strany“)

Preambula
Riadiaci výbor IS CEP dňa 18.06.2018 rozhodol o zmene Zmluvy o technickej podpore prevádzky Informačného systému
Centrálneho elektronického priečinka (IS CEP) v znení jej neskorších dodatkov (ďalej aj ako „Zmluva“) v zmysle tohto

Dodatku č.4. Na základe rozhodnutia Riadiaceho výboru RVP ES CEP_02/2018/01 sa Zmluva mení a dopĺňa tak ako je
to uvedené v predmete tohto Dodatku č.4 (ďalej aj ako „Dodatok“).
Účelom uzavretia tohto Dodatku je upraviť práva a povinnosti zmluvných strán pri poskytovaní služieb technickej podpory
a prevádzky IS CEP s cieľom zabezpečiť jeho riadnu prevádzkyschopnosť a rozvoj IS CEP v súlade s platnou
legislatívou.
Zmluvné strany v súlade s uvedeným rozhodnutím Riadiaceho výboru IS CEP, ako aj v súlade s čl. X. Zmenové konanie
a čl. XVIII. Záverečné ustanovenia bod 5. Zmluvy a v súlade s § 18 ods. 1 písm. b) a c), § 18 ods. 1 písm. e) a § 18
ods. 7 zákona č. 343/2015 Z. z. o verejnom obstarávaní a o zmene a doplnení niektorých zákonov v znení neskorších
predpisov, sa podpisom tohto Dodatku dohodli na nasledovných zmenách a doplneniach Zmluvy:

Čl. I.

Predmet Dodatku

1. V Čl. V. Zmluvy Doba trvania Zmluvy a termíny plnenia, sa bod 1. zrušuje a nahrádza sa novým textom
v znení:
1. Táto Zmluva sa uzatvára na obdobie do 31.03.2019, ktoré začína plynúť dňom nadobudnutia účinnosti Zmluvy.
2. V Čl. VI. Zmluvy Cena za predmet zmluvy a odmena za udelenie súhlasu na použitie APV sa v bode 1. písm.
b) ruší posledná veta a nahrádza sa nasledovným znením:
„Finančný limit podľa predchádzajúcej vety sa neuplatní na dodanie služieb v zmysle čl. II., bod 2.f) Zmluvy za
obdobie od 1.1.2018 do 31.03.2019.“
3. V Čl. VI. Zmluvy Cena za predmet zmluvy a odmena za udelenie súhlasu na použitie APV sa v bod 1. písm.
c) zrušuje a nahrádza sa novým textom v znení: „Maximálny neprekročiteľný finančný limit ceny predmetu
Zmluvy v zmysle čl. II., bod 2.f) počas trvania tejto Zmluvy je rovný súčtu maximálneho finančného limitu z bodu
1.b) tohto článku od 1. do 12. mesiaca od účinnosti Zmluvy, maximálneho finančného limitu z bodu 1.b) tohto článku
od 13. do 24. mesiaca od účinnosti Zmluvy, maximálneho finančného limitu z bodu 1.e) tohto článku od 30. do 45.
mesiaca od účinnosti Zmluvy mesiaca trvania Zmluvy. Presná výška ceny za služby poskytované v zmysle bodu čl.
II., bod 2.f) Zmluvy bude stanovená na základe samostatnej kalkulácie podľa čl. III., bod 6.g) a čl. III., bod 6.h) pri
zachovaní maximálneho finančného limitu podľa predchádzajúcej vety.“
4. V Čl. VI. Zmluvy Cena za predmet zmluvy a odmena za udelenie súhlasu na použitie APV sa bod 1. písm. e)
ruší a nahrádza nasledovným znením: „e) Celková cena za poskytovanie služieb v zmysle čl. II., bod 2.f) Zmluvy
v období od 1.1.2018 do 31.03.2019 je 2 258 454,00 EUR (slovom: dva milióny dvestopäťdesiatosemtisíc
štyristopäťdesiatštyri eur) bez DPH.“
5. Pre zamedzenie pochybností sa stanovuje, že celková cena za poskytovanie služieb v zmysle bodu II.2 a-e), g)
Zmluvy, ako aj termíny plnenia pre poskytovanie predmetných služieb, sa týmto dodatkom nemenia a termíny
a finančný limit tak, ako boli písomne dohodnuté v Dodatku č. 3 k Zmluve, ostávajú nezmenené.

Čl. II. Záverečné ustanovenia Dodatku
1. Ostatné ustanovenia Zmluvy týmto Dodatkom neupravené zostávajú nezmenené.
2. Tento Dodatok nadobúda platnosť dňom jeho podpísania oprávnenými zástupcami obidvoch zmluvných strán a
účinnosť dňom nasledujúcim po dni jeho zverejnenia podľa všeobecne záväzných právnych predpisov platných
v čase podpisu tohto Dodatku.
3. Tento Dodatok je vyhotovený v piatich exemplároch, pričom Objednávateľ dostane tri a Poskytovateľ dva
exempláre.
4. Obidve zmluvné strany vyhlasujú, že si tento Dodatok pred jeho podpisom prečítali, jeho obsahu porozumeli a na
dôkaz svojho súhlasu s celým obsahom tohto Dodatku pripájajú oprávnené osoby zmluvných strán svoje podpisy.

Bratislava, dňa

Bratislava, dňa

............................................................................
Slovenská republika - Ministerstvo financií SR
Ing. Albín Kotian
generálny tajomník služobného úradu

............................................................................
DITEC, a.s.
PaedDr. Ivan Sůra
predseda predstavenstva

...........................................................................
DITEC, a.s.
Ing. Csaba Baráth
podpredseda predstavenstva a generálny riaditeľ

