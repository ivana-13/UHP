Zmluva o dielo,
o poskytnutí aktualizácií nových verzií programov, licencií nových programov a
maintenance podpory aplikačného systému ARIS a systémovej, servisnej a
prevádzkovej podpory
uzatvorená podľa ust. 269 ods. 2 zákona č. 513/1991 Zb. Obchodný zákonník v znení neskorších
predpisov (ďalej len „Obchodný zákonník“)
a ust. § 65 a násl. zákona č. 185/2015 Z. z., Autorský zákon (ďalej len „Autorský zákon“)
(ďalej len „Zmluva“)
Zmluvné strany:
Objednávateľ:
Názov:
Sídlo:
Korešpondenčná adresa:
IČO:
DIČ:
Zastúpený:
Vybavuje:
Bankové spojenie:
č. účtu:

Kancelária prezidenta Slovenskej republiky
Hodžovo námestie č. 1
811 06 Bratislava, Slovenská republika
P. O. BOX 128
810 00 Bratislava 1, Slovenská republika
30 845 157
2020851085
Mgr. Štefan Rozkopál, vedúci Kancelárie prezidenta SR

(ďalej len „Objednávateľ")
a
Zhotoviteľ:
Obchodné meno:
Sídlo:
IČO:
DIČ:
IČ DPH:
Zastúpený:
Bankové spojenie:
č. účtu:
Registrácia:

eDevelopment, s.r.o.
Dlhá 2, 900 31 Stupava
35 849 428
2020208718
SK2020208718
Miroslav Uhlár, konateľ

obchodný register Okresného súdu Bratislava I.
27939/B

odd.:Sro, vl.č.

(ďalej len „Zhotoviteľ")
Preambula
Zhotoviteľ výslovne potvrdzuje, že je výhradným majiteľom autorských práv k programovým modulom
aplikačného systému ARIS (Administratívno riadiaci informačný systém).
Moduly aplikačného systému ARIS (Administratívno riadiaci informačný systém) sú predmetom
autorského práva zhotoviteľa a požívajú ochranu v zmysle Autorského zákona.
1

1.
1.1.

Účel Zmluvy, úvodné ustanovenia
Zmluvné strany medzi sebou uzatvárajú túto Zmluvu, za účelom:
1.1.1. Dodania aktualizovaných verzií programových modulov aplikačného systému ARIS na
obdobie platnosti a účinnosti Zmluvy.
1.1.2. Dodania systémových a servisných činností pre efektívnu a bezpečnú prevádzku
programových modulov aplikačného systému ARIS a súvisiacich infraštruktúr IBM
Domino/Notes a na obdobie platnosti a účinnosti Zmluvy.

1.2.

Za „Služby" sa pre účely tejto Zmluvy rozumie činnosť Zhotoviteľa zrealizovať predmet tejto
Zmluvy. Služby sú bližšie špecifikované v Prílohe č. 1, ktorá je neoddeliteľnou súčasťou tejto
Zmluvy (ďalej aj ako „Služby“).

1.3.

Za „Dielo" sa pre účely tejto Zmluvy považuje každý hmotne zachytiteľný výsledok Služby
poskytnutej Zhotoviteľom, ktorý je predmetom autorsko-právnej ochrany (ďalej aj ako „Dielo“)

1.4.

„Dôverná informácia“ je každá informácia, Objednávateľom písomne alebo ústne poskytnutá
Zhotoviteľovi v súvislosti so Zmluvou alebo informácia, nachádzajúca sa v informačnom systéme
Objednávateľa sprístupnená Zhotoviteľovi v súvislosti s touto Zmluvou alebo informácia z týchto
informácii vyvoditeľná, ktorá
a.) nie je verejne dostupná alebo verejne známa,
b.) je Objednávateľom označená ako obchodné alebo podnikateľské tajomstvo,
c.) je Objednávateľom označená ako dôverná a/alebo
d.) ktorú Zhotoviteľ vzhľadom na jemu známe okolnosti alebo vzhľadom na všeobecne známe
okolnosti mohol považovať za dôvernú.
Pod pojem “Dôverné Informácie” bez obmedzenia vždy patria najmä všetky informácie a
akékoľvek údaje týkajúce sa činnosti Objednávateľa, jeho štruktúry, hospodárskych výsledkoch,
finančné, štatistické, daňové a účtovné informácie, informácie o jeho majetku, aktívach a
pasívach, pohľadávkach a záväzkoch, informácie o jeho technickom a programovom vybavení, o
informačných technológiách a informačnom systéme Objednávateľa, know-how, hodnotiace
štúdie a správy, stratégie a plány, informácie týkajúce sa predmetov chránených právom
priemyselného alebo iného duševného vlastníctva, dodávateľských a odberateľských vzťahov
Objednávateľa, ako aj osobné údaje, ktoré by mohol Zhotoviteľ v mene Objednávateľa
spracovávať (alebo má akúkoľvek možnosť prístupu k nim) (ďalej len „Dôverné informácie“).
Dôvernými informáciami nie sú a/alebo prestávajú byť:
informácie, ktoré boli v dobe, kedy boli Zhotoviteľovi poskytnuté, verejne známe,
informácie, ktoré sa stanú verejne známymi potom ako boli Zhotoviteľovi poskytnuté,
s výnimkou prípadov, kedy sa tieto informácie, stanúverejne známymi v dôsledku
porušenia záväzku mlčanlivosti Zhotoviteľa podľa tejto Zmluvy,
informácie, ktoré boli Zhotoviteľovi preukázateľne známe pred ich poskytnutím, za
predpokladu, že nemali charakter dôverných informácií,
informácie, ktoré je Zhotoviteľ povinný oznamovať oprávneným osobám na základe
všeobecne záväzných právnych predpisov platných v SR a
informácie, ktoré boli preukázateľne vytvorené, vyvinuté či získané samostatne
Zhotoviteľom, od tretej strany, ktorá ich legitímne získala alebo vyvinula, a ktorá nie je
viazaná povinnosťou mlčanlivosti ohľadne nich.
2

2.
2.1.

Predmet plnenia
Zhotoviteľ sa zaväzuje pre Objendávateľa riadne a včas zrealizovať nasledovné Služby (podrobne
špecifikované v Prílohe č. 1, ktorá je neoddeliteľnou súčasťou tejto Zmluvy) :
2.1.1. Aktualizácia nových verzií programov, licencií nových programov a maintenance podpora
aplikačného systému ARIS;
2.1.2. Systémová a servisná podpora k Domino/Notes infraštruktúre IS KPSR pre ARIS moduly;

2.2.

Zhotoviteľ udeľuje súhlas, aby Objednávateľ použil Dielo na účel vymedzený v tejto Zmluve.

2.3.

Objednávateľ sa zaväzuje zaplatiť Zhotoviteľovi odmenu za riadne a včasné uskutočnenie Služieb
a udelenie súhlasu podľa bodu 2.1. a 2.2. tohto článku tejto Zmluvy za podmienok, spôsobom a
v rozsahu uvedenom v tejto Zmluve.

3.

Termín a miesto plnenia

3.1.

Zhotoviteľ dodá predmet tejto Zmluvy na miesto plnenia, ktorým je objekt Objednávateľa na
adrese: Hodžovo námestie č. 1, 811 06 Bratislava a Štefánikova 2, 811 06 Bratislava.

3.2.

Termín realizácie predmetu tejto Zmluvy je od 01.08.2017 do 31.07.2018.

4.

Projektový tím

4.1.

Projektový manažér a zároveň zástupca Objednávateľa na prevzatie predmetu plnenia pre účely
tejto Zmluvy je stanovený zamestnanec - , prípadne iný zamestnanec, dodatočne písomne určený
Objednávateľom.

4.2.

Projektový manažér a zároveň zástupca Zhotoviteľa pre účely tejto Zmluvy je stanovený,
prípadne iný zamestnanec, dodatočne písomne určený Zhotoviteľom.

5.
5.1.

Cena, fakturačné a platobné podmienky
Zmluvné strany sa výslovne dohodli, že cena za dodanie predmetu plnenia podľa tejto Zmluvy a
udelenie súhlasu na použitie Diel vytvorených počas trvania platnosti a účinnosti tejto Zmluvy na
dohodnutý účel je stanovená v súlade so zákonom Národnej rady Slovenskej republiky č.
18/1996 Z.z. o cenách v znení neskorších predpisov a vyhláškou Ministerstva financií Slovenskej
republiky č. 87/1996 Z .z., ktorou sa vykonáva zákon Národnej rady Slovenskej republiky č.
18/1996 Z. z. o cenách v znení neskorších predpisov, a to nasledovne:
5.1.1. Za predmet plnenia podľa článku 2. bodu 2.1.1 tejto Zmluvy odplatu vo výške
7.900,- EUR bez DPH, 9 480,- EUR s DPH,
5.1.2. Za predmet plnenia podľa článku 2. bodu 2.1.2 tejto Zmluvy odplatu vo výške 7.500,- EUR
bez DPH, 9.000,- EUR s DPH,
5.1.3. Vo vyššie uvedených cenách je zahrnutý výkon všetkých služieb a plnení v rozsahu
dohodnutom podľa článku 2. bodu 2.1.1 a 2.1.2. tejto Zmluvy a všetky náklady Zhotoviteľa
na ich výkon.
3

5.2.

DPH bude fakturovaná v zodpovedajúcej výške stanovenej príslušným všeobecne záväzným
právnym predpisom platným v SR.

5.3.

Zhotoviteľ je oprávnený vystaviť daňový doklad – faktúru nasledovne:
5.3.1. Za riadne dodaný predmet plnenia podľa článku 2. bodu 2.1.1 tejto Zmluvy za obdobie od
01.08.2017 do 31.07.2018 bude fakturovaná suma vo výške 7.900,- EUR bez DPH, 9.480,EUR s DPH k termínu do 05.08.2017.
5.3.2. Za riadne dodané predmety plnenia podľa článku 2. bodu 2.1.2 za obdobie od 01.08.2017
do 31.07.2018 nasledovne:
- k termínu do 01.12.2017 bude fakturovaná suma vo výške 3.125,- EUR bez DPH, 3.750,EUR s DPH
- k termínu do 01.06.2018 bude fakturovaná suma vo výške 4.375,- EUR bez DPH, 5.250,EUR s DPH.

5.4.

Zhotoviteľ vystaví faktúru v dvoch vyhotoveniach a odošle ju na korešpondenčnú adresu
Objednávateľa. Faktúra musí obsahovať náležitosti podľa u s t . § 74 zákona č. 222/2004 Z. z.
o dani z pridanej hodnoty v znení neskorších predpisov. Neoddeliteľnou súčasťou faktúry
musí byť kópia tejto Zmluvy a v prípade plnenia podľa bodu 2.1.1 aj originál licenčného
certifikátu k ARIS modulom.

5.5.

Platbu vykoná Objednávateľ za preukázateľne riadne a včas poskytnuté plnenie podľa tejto
Zmluvy na základe r i a d n e v y s t a v e n e j faktúry do 21 dní odo dňa jej r i a d n e h o doručenia
Objednávateľovi v dvoch vyhotoveniach na jeho korešpondenčnú adresu, a to na účet Zhotoviteľa
uvedeného v záhlaví tejto Zmluvy.

5.6

Pre účely tejto Zmluvy sa za dátum úhrady faktúry zo strany Objednávateľa považuje dátum
odpísania platenej sumy z účtu Objednávateľa v jeho banke.

5.7.

V prípade, že faktúra nebude obsahovať všetky náležitosti daňového dokladu a/alebo jej súčasťou
nebude Protokol o odovzdaní a prevzatí predmetu plnenia podľa tejto Zmluvy riadne potvrdený
oprávneným zástupcom Objednávateľa a/alebo kópia tejto Zmluvy, Objednávateľ má právo
vrátiť faktúru Zhotoviteľovi na opravu alebo doplnenie. V takom prípade začne nová 21-dňová
lehota splatnosti faktúry plynúť po doručení opravenej alebo doplnenej faktúry.

5.8.

Zmluvné strany sa dohodli, že n a v y k o n á v a n i e s l u ž i e b v zmysle a za podmienok
uvedených v tejto Zmluve Objednávateľ neposkytne Zhotoviteľovi žiadny preddavok.

5.9.

Zmluvné strany sa výslovne dohodli, že celková maximálna súhrnná výška ceny za služby
poskytnuté podľa tejto Zmluvy po celú dobu právnej záväznosti tejto Zmluvy nemôže presiahnuť
finančný limit stanovený pre civilné zákazky s nízkou hodnotou v zmysle ust. § 5 ods. 4 v spojení
s ust. § 5 ods. 3 písm. d.) zákona č. 343/2015 Z. z. o verejnom obstarávaní a o zmene a doplnení
niektorých zákonov.

4

6. Záruky a servisné podmienky
Záruky
6.1.

Zhotoviteľ je povinný dodať predmet Zmluvy v dohodnutom rozsahu, množstve a kvalite a
prehlasuje, že predmet plnenia je bez právnych chýb.

6.2.

Na predmet Zmluvy sa vzťahujú záruka na software na jeden rok.

6.3

Počas trvania záruky sa zhotoviteľ zaväzuje bez zbytočného odkladu odstrániť všetky
materiálové alebo softwarové poruchy na ním dodanom zariadení. Záruka sa nevzťahuje na
chyby spôsobené nedodržaním záručných podmienok (t.j. napr. nesprávnou manipuláciou,
nedodržaním prevádzkových podmienok výrobcu, neautorizovanými zásahmi do diela a pod.),
živelnou pohromou alebo vyššou mocou.

Servisné podmienky
6.4

Evidovanie problémov, otázok a návrhov na rozšírenie resp. úpravu funkčného modelu v ARIS
moduloch (ďalej len podanie) je možné nahlásiť oprávnenou osobou:
Do Help Desk systému, poskytnutého ako súčasť podpory,
E-mailom na adresu support@edevelopment.sk,
Telefonicky počas pracovných dní v čase od 8:00 do 16:00 hod. na telefonickom kontakte:
+421 2 6025 2625.

6.5.

Zhotoviteľ poskytne:
informáciu o potvrdení prijatia podnetu najneskôr do 2 hodín (v rámci pracovného času),
informáciu s postupe riešenia podnetu do 8 hodín (v rámci pracovného času),
návrh riešenia podnetu najneskôr do 3 dní (v rámci pracovného času), v prípade požiadavky
na rozšírenie resp. úpravu funkčného modelu podľa individuálne dohodnutého
harmonogramu do pilotného prostredia (v zmysle riadeného vývojového cyklu ARIS
modulov),
dokumentovanie zmenového konania v ARIS moduloch formou elektronických záznamov v
projektovej aplikácie, ktoré sú kompatibilné s obsahom elektronických záznamov
v Registratúrnom systéme.

7. Sankcie
7.1

V prípade, že Zhotoviteľ nedodrží termín a č a s poskytnutia služieb môže si Objednávateľ
uplatniť voči Zhotoviteľovi zmluvnú pokutu vo výške 0,05 % z ceny nesplnenej časti diela za
každý aj začatý deň omeškania. Zaplatením zmluvnej pokuty nie je dotknutý nárok
Objednávateľa na náhradu škody, pričom zmluvná pokuta sa nezapočítava na úhradu škody,
ktorá by Objednávateľovi vznikla porušením zmluvných povinností Zhotoviteľa.

7.2

V prípade omeškania Objednávateľa s úhradou faktúry môže si Zhotoviteľ uplatniť voči
Objednávateľovi úrok z omeškania v sadzbe podľa § 369a Obchodného zákonníka v spojení s
§ 1 nariadenia vlády Slovenskej republiky č. 21/2013 Z. z., ktorým sa vykonávajú niektoré
ustanovenia Obchodného zákonníka v znení neskorších predpisov.

7.3

Úroky z omeškania dohodnuté touto Zmluvou uhradí povinná strana na základe písomnej výzvy
oprávnenej strany nezávisle na tom, či a v akej výške vznikne druhej strane škoda.
5

7.4

8.

Dohodnuté úroky z omeškania je povinná strana zaplatiť strane oprávnenej do 21 dní odo dňa
ich uplatnenia, pokiaľ titul na vznik takejto sankcie bol dôveryhodne preukázaný.
Platnosť zmluvy

8.1.

Táto Zmluva sa uzatvára na dobu určitú, a to od 01.08.2017 do 31.07.2018.

8.2

Táto Zmluva zaniká:
a) uplynutím času, na ktorý bola uzatvorená,
b) písomnou dohodou zmluvných strán,
c) písomnou výpoveďou Objednávateľa aj bez uvedenia dôvodu, pričom výpovedná lehota je 3 mesiace a začína plynúť prvým dňom po dni, v ktorom bola písomná výpoveď doručená
Zhotoviteľovi,
d) odstúpením od Zmluvy, pričom každá zo zmluvných strán je oprávnená odstúpiť od tejto
Zmluvy pri podstatnom porušení zmluvnej povinnosti druhou zmluvnou stranou (napr.
nedodržanie záväzku Zhotoviteľa poskytnúť predmet plnenia podľa tejto Zmluvy
dohodnutým spôsobom, v dohodnutom množstve, kvalite, mieste, termíne a čase a pod.
alebo keď sa pre druhú zmluvnú stranu stalo splnenie podstatných zmluvných povinností
úplne nemožným.

9. Spolupráca zmluvných strán a práva a povinnosti zmluvných strán
9.1.

Objednávateľ sa zaväzuje vytvoriť zamestnancom Zhotoviteľa podmienky pre plynulý a nerušený
priebeh realizácie predmetu Zmluvy, a to najmä:
9.1.1. Vymenovať zamestnanca (zamestnancov), zodpovedného za koordináciu prác zo strany
Objednávateľa, kompetentného podpisovať preberacie protokoly a vytvárať organizačné
predpoklady pre realizáciu predmetu.
9.1.2. Zabezpečiť počas realizácie dodávky prítomnosť kompetentnej osoby na pracovisku zo
strany Objednávateľa.
9.1.3. Poskytnúť Zhotoviteľovi všetky relevantné informácie a prostriedky.
9.1.4. Sprostredkovať pre pracovníkov Zhotoviteľa vstup do objektu budovy a miestnosti
koncového zákazníka, kde má byť realizované Dielo, ktoré je predmetom tejto Zmluvy, a
to prednostne v rámci pracovnej doby a po dohode s koncovým zákazníkom i po
pracovnej dobe.
9.1.5. V prípade, že Objednávateľ nezabezpečí Zhotoviteľovi potrebnú súčinnosť, najmä
nerušený priebeh realizácie predmetu Zmluvy a Zhotoviteľ je z toho dôvodu v omeškaní,
posúva sa termín harmonogramu plnenia. Projektový manažér a zároveň zástupca
Objednávateľa na prevzatie predmetu plnenia pre účely tejto Zmluvy v zmysle článku 4
bod 4.1. tejto Zmluvy schváli nový termín harmonogramu ponenia.

9.2.

Zhotoviteľ sa zaväzuje:
- vykonávať predmet plnenia podľa tejto Zmluvy na kvalitnej a profesionálnej úrovni v zmysle
a za podmienok uvedených v tejto Zmluve,
- vykonávať predmet plnenia podľa tejto Zmluvy riadne a včas, s odbornou starostlivosťou, v
požadovanej kvalite, v súlade s požiadavkami všeobecne záväzných právnych predpisov
platných v SR, ktoré sa na vykonávané plnenie vzťahujú a v zmysle a z a podmienok
dohodnutých v tejto Zmluve,
- pri zariaďovaní predmetu plnenia podľa tejto Zmluvy konať s potrebnou odbornou
6

-

-

-

-

9.3.

starostlivosťou podľa pokynov Objednávateľa,
chrániť záujmy Objednávateľa súvisiace s vykonávaním predmet plnenia podľa tejto Zmluvy a
oznámiť mu všetky okolnosti, ktoré môžu mať vplyv na zmenu jeho príkazov, resp.
požiadaviek,
pri vykonávaní predmetu plnenia podľa tejto Zmluvy dbať na záujmy a dobré meno
Objednávateľa a konať v súlade so záujmami Objednávateľa, ktoré sú mu známe,
dbať na to, aby jeho činnosť podľa tejto Zmluvy bola maximálne účelná a hospodárna,
bezodkladne po zistení písomne upovedomiť Objednávateľa o všetkých prekážkach
vykonávania predmetu plnenia podľa tejto Zmluvy a navrhnúť mu možnosti odstránenia
týchto prekážok a ak ich nie je možné odstrániť, navrhnúť zmenu vykonávaných prác,
dodržiavať všetky pokyny Objednávateľa k vykonávaniu predmetu plnenia podľa tejto Zmluvy
a na požiadane informovať Objednávateľa o priebehu vykonávania predmetu plnenia podľa
tejto Zmluvy,
informovať Objednávateľa o všetkých skutočnostiach, ktoré sú významné pre splnenie
povinností zmluvných strán podľa tejto Zmluvy, najmä o skutočnostiach, ktoré môžu byť
významné pre rozhodovanie Objednávateľa v súvislosti s touto Zmluvou a/alebo o dôvodoch,
ktoré Zhotoviteľovi bránia riadne a včas splniť si svoje povinnosti podľa tejto Zmluvy, a to
bez zbytočného odkladu odo dňa, keď sa o nich Zhotoviteľ dozvedel.

Zmluvné strany sa zaväzujú spolupracovať a poskytovať si navzájom súčinnosť pri plnení
záväzkov vyplývajúcich z tejto Zmluvy.

10. Vyššia moc
10.1.

Pre účely tejto Zmluvy sa za vyššiu moc považujú prípady, ktoré nie sú závislé ani ich nemôžu
nijako ovplyvniť zmluvné strany, napr. vojna, mobilizácia, povstanie, živelné pohromy (požiar,
záplavy) a pod.

10.2.

Ak sa z dôvodu vyššej moci stane plnenie tejto Zmluvy nemožným, zmluvná strana, ktorá sa bude
chcieť odvolať na túto vyššiu moc, môže tak urobiť z tohto dôvodu do troch mesiacov a žiadať
druhú stranu o úpravu tohto zmluvného vzťahu ohľadne jeho predmetu, ceny a času plnenia.

10.3.

Pokiaľ nepríde k dohode, má zmluvná strana, ktorá sa na prípad vyššej moci odvolala, právo
odstúpiť od Zmluvy.

11. Mlčanlivosť
11.1

Zhotoviteľ sa zaväzuje, že ak sa v súvislosti so spoluprácou s Objednávateľom, a to v procese
prípravy, realizácie a dodania predmetu tejto Zmluvy zamestnanci Zhotoviteľa:
- dostanú do styku s Dôvernými informáciami bude Zhotoviteľ a jeho zamestnanci o týchto
informáciách zachovávať mlčanlivosť a chrániť ich. Zhotoviteľ sa zároveň zaväzuje, že
obmedzí šírenie Dôverných informácií výlučne na tých zamestnancov, ktorí sa musia priamo
zúčastniť na vzájomnej spolupráci s Objednávateľom, pričom Zhotoviteľ zaviaže týchto
zamestnancov k nakladaniu s týmito informáciami ako s Dôvernými informáciami, a to
aspoň v rozsahu stanovenom v tomto článku tejto Zmluvy;
- dostanú do styku s osobnými údajmi fyzických osôb v zmysle zákona č. 122/2013 Z. z. o
7

ochrane osobných údajov a o zmene a doplnení niektorých zákonov v znení neskorších
predpisov (ďalej len „zákon o ochrane osobných údajov"). Zhotoviteľ bude v plnom
rozsahu dodržiavať a aplikovať ustanovenia zákona o ochrane osobných údajov, prijme a
vykoná všetky opatrenia, aby nedošlo k prípadnému neoprávnenému alebo náhodnému
prístupu k týmto osobným údajom, k ich zmene, zničeniu alebo strate, neoprávneným
prenosom, a/alebo k inému neoprávnenému spracovaniu, ako aj k ich prípadnému inému
zneužitiu. V prípade porušenia tejto povinnosti zo strany zamestnancov Zhotoviteľa nesie
Zhotoviteľ zodpovednosť v plnom rozsahu. Zhotoviteľ prehlasuje a potvrdzuje, že bol zo
strany Objednávateľa ku dňu podpisu tejto Zmluvy poučený o právach a povinnostiach
ustanovených zákonom o ochrane osobných údajov a o zodpovednosti za jeho porušenie a
zaväzuje sa dodržiavať a rešpektovať povinnosti vyplývajúce mu zo zákona o ochrane
osobných údajov ako aj z usmernení a pravidiel vykonávaných Objednávateľom za účelom
zabezpečenia ochrany osobných údajov fyzických osôb.
11.2

Zhotoviteľ si je vedomý skutočnosti, že je oprávnený poskytnúť Dôverné informácie akejkoľvek
tretej osobe (vrátane zamestnancov Zhotoviteľa, ktorí sa nemusia priamo zúčastniť na vzájomnej
spolupráci s Objednávateľom a pridružených osôb (dcérskych, sesterských či matky) s výnimkou
osôb podľa bodu 11.3 tohto článku tejto Zmluvy výhradne s predchádzajúcim písomným
súhlasom Objednávateľa a že tento súhlas je vždy viazaný na povinnosť Zhotoviteľa zaviazať
túto tretiu osobu, aby nakladala s Dôvernými informáciami ako s dôvernými aspoň v rozsahu
stanovenom v tomto článku tejto zmluvy.

11.3

Zhotoviteľ berie na vedomie, že nie je oprávnený bez predchádzajúceho písomného súhlasu
Objednávateľa Dôverné informácie poskytnúť, odovzdať, oznámiť, sprístupniť, zverejniť,
publikovať, rozširovať, vyzradiť ani použiť inak než na účely tejto Zmluvy, a to ani po
ukončení platnosti a účinnosti tejto Zmluvy, s výnimkou prípadu ich poskytnutia, odovzdania,
oznámenia alebo sprístupnenia:
- svojím odborným poradcom (vrátane právnych, účtovných, daňových a iných poradcov, alebo
audítorov), ktorí sú buď viazaní všeobecnou profesionálnou povinnosťou mlčanlivosti
stanovenou alebo uloženou zákonom alebo sú povinní zachovávať mlčanlivosť na základe
písomnej dohody so Zhotoviteľom,
- svojím subdodávateľom, ak sa subdodávateľ podieľa na plnení Zmluvy, a ak je to potrebné pre
účely plnenia povinností podľa Zmluvy, pričom subdodávateľ musí byť viazaný (na základe
zmluvného vzťahu medzi ním a Zhotoviteľom) minimálne rovnakým rozsahom povinností vo
vzťahu k ochrane Dôverných informácií, ako sú viazané zmluvné strany podľa tohto článku
tejto Zmluvy,
- oprávnenej osobe na základe povinnosti ustanovenej zákonom, rozhodnutím súdu,
prokuratúry, alebo na ich základe, alebo rozhodnutím iného oprávneného orgánu verejnej
moci v medziach ich právomoci, pričom v tomto prípade Zhotoviteľ bezodkladne doručí
Objednávateľovi písomné oznámenie o tejto skutočnosti ešte pred sprístupnením týchto
Dôverných informácií.

11.4

Zhotoviteľ si je vedomý skutočnosti, že ak poruší povinnosti ochrany Dôverných informácií
podľa tohto článku tejto Zmluvy, môže si Objednávateľ uplatniť voči Zhotoviteľovi zmluvnú
pokutu vo výške 50.000,- Eur za každé preukázané porušenie. Zaplatením zmluvnej pokuty nie
je dotknutý nárok Objednávateľa na náhradu škody, pričom zmluvná pokuta sa nezapočítava
na úhradu škody, ktorá by Objednávateľovi vznikla porušením zmluvných povinností
Zhotoviteľa.
8

11.5

Objednávateľ súhlasí aby Zhotoviteľ uvádzal Objednávateľa ako referenciu na dodané moduly
vrátane registratúrneho systému a toto nebude považované za dôvernú informáciu.

11.6

Objednávateľ týmto udeľuje Zhotoviteľovi súhlas na poskytnutie Dôverných informácií tretej
osobe pri riešení technickej podpory s firmami rozsah poskytnutých údajov a ich poskytnutie
bude odsúhlasené e-mailom zástupcom Objednávateľa pre účely tejto Zmluvy. V týchto
prípadoch nie je Zhotoviteľ viazaný zaviazať tretiu osobu ohľadom nakladania s Dôvernými
informaciami v zmysle bodu 11.3. tohoto článku tejto Zmluvy.

12. Záverečné ustanovenia
12.1.

V prípade zmeny názvu, sídla, právnej formy, štatutárnych orgánov ako aj spôsobu ich konania za
zmluvnú stranu, oprávnených zástupcov, bankového spojenia a čísla účtu, zmluvná strana, ktorej
sa niektorá z týchto zmien týka, oznámi druhej zmluvnej strane túto skutočnosť a to bez
zbytočného odkladu.

12.2.

Táto Zmluva patrí medzi povinne zverejňované zmluvy (vrátane dodatkov zmlúv) v
centrálnom registri zmlúv vedenom na Úrade vlády SR podľa ustanovení § 5a zákona č.
211/2000 Z. z., o slobodnom prístupe k informáciám v znení neskorších predpisov (ďalej len
„zákon o slobodnom prístupe k informáciám“) v spojení s ustanoveniami § 1 ods. 2
Obchodného zákonníka a § 47a ods.1 zákona č. 40/1964 Zb. Občianskeho zákonníka v znení
neskorších predpisov (ďalej len „Občiansky zákonník“). Zhotoviteľ súhlasí so zverejnením tejto
zmluvy a faktúr doručených Objednávateľovi, a to zverejnených Objednávateľom počas trvania
jeho povinnosti podľa § 5a ods. 1 a 6 a § 5b zákona o slobodnom prístupe k informáciám.

12.3.

Táto Zmluva nadobúda platnosť a je pre zmluvné strany záväzná dňom podpisu
oprávnenými zástupcami oboch zmluvných strán; ak oprávnení zástupcovia oboch zmluvných
strán nepodpíšu túto Zmluvu v ten istý deň, tak rozhodujúci je deň neskoršieho podpisu.

12.4.

Z m l u v n é s t r a n y s a v z m y s l e u s t . § 47a ods. 2 Občianskeho zákonníka
výslovne dohodli, že táto Zmluva nadobúda účinnosť neskôr po jej zverejnení, a to dňa
01.08.2017.

12.5.

Pokiaľ v Zmluve nie je dohodnuté inak, riadia sa práva a povinnosti, právne pomery z nej
vyplývajúce, vznikajúce a súvisiace, len slovenským právnym poriadkom a to najmä Obchodným
zákonníkom a súvisiacimi všeobecne záväznými právnymi predpismi platnými v SR.

12.6.

Akékoľvek zmeny alebo doplnky obsahu tejto Zmluvy musia byť urobené formou písomných
dodatkov, ktoré budú platné, ak budú riadne potvrdené a podpísané oprávnenými zástupcami
oboch zmluvných strán. Po obojstrannom potvrdení sa stanú neoddeliteľnou súčasťou tejto
Zmluvy.

12.7.

Táto Zmluva je vyhotovená v štyroch vyhotoveniach s platnosťou originálu, z ktorých každá
zmluvná strana obdrží po dve vyhotovenia.

12.8.

Zmluvné strany vyhlasujú, že sú spôsobilé na právne úkony, ich vôľa je slobodná a vážna, prejav
vôle je dostatočne zrozumiteľný a určitý, zmluvná voľnosť nie je obmedzená a právny úkon je
urobený v predpísanej forme. Zmluvné strany si zmluvu prečítali a bez výhrad súhlasia s jej
ustanoveniami.
9

12.9.

Nedeliteľnou súčasťou tejto Zmluvy je príloha č. 1 – Špecifikácie jednotlivých predmetov plnenia
v zmysle Zmluvy.

V Bratislave ……………………….

Zhotoviteľ:.............................................................................................................
eDevelopment, s.r.o.
Miroslav Uhlár, konateľ spoločnosti

V Bratislave …………………

Objednávateľ:.............................................................................................................
Kancelária prezidenta Slovenskej republiky
Mgr. Štefan Rozkopál, vedúci Kancelárie prezidenta SR

10

Strana: 11

