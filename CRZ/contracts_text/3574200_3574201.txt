KÚPNA ZMLUVA č. TvU-2018-CIS-05
(ďalej v texte len ,,zmluva“)
uzatvorená podľa § 409 a nasledujúcich zákona č. 513/1991 Zb. Obchodného zákonníka v znení
neskorších predpisov (ďalej len „Obchodný zákonník“)
Článok 1. Zmluvné strany
1. PREDÁVAJÚCI:
Obchodné meno , právna forma:

TEMPEST, a.s.

Sídlo:

Galvaniho 17/B, 821 04 Bratislava 2

Štatutárny zástupca:

Ing. Roman Kriško , člen predstavenstva

Zástupca splnomocnený na rokovanie vo veciach:
(a) zmluvných:

Ing. Roman Kriško , člen predstavenstva

(b) technických:

Ing. Alexander Brestovanský

IČO:
IČ DPH:
DIČ:
Bankové spojenie:
Číslo účtu IBAN :
Zapísaný v obchodnom registri: OR Okresného súdu Bratislava I, oddiel Sa, vložka č. 3771/B
(ďalej len „predávajúci“)
a
2. KUPUJÚCI:
Sídlo:
Zastúpený:

Trnavská univerzita so sídlom v Trnave
Hornopotočná 23, 918 43 Trnava
prof. doc. JUDr. Marek Šmid, PhD., rektor Trnavskej
univerzity v Trnave
Zástupca splnomocnený na rokovanie vo veciach:
(a) zmluvných:
(b) technických:
IČO:
IČ pre DPH:
Bankové spojenie:
Číslo
účtu
IBAN:
Číslo
telefónu:
E- mail:

Ing. Milan Hornáček - kvestor Trnavskej univerzity v Trnave,
Ing. Jozef Koricina, riaditeľ CIS Trnavskej univerzity v Trnave

+421 33
@truni.sk @truni.sk
(ďalej len „kupujúci“)
(ďalej spolu ako „zmluvné strany“)

Článok 2.
Úvodné ustanovenia
Zmluvné strany uzatvárajú túto zmluvu v súlade s výsledkom verejnej súťaže na základe
rámcovej dohody č. A4/2015 zo dňa 5.8.2015 (ďalej ,,rámcová dohoda č. A4/2015“) uzatvorenej
v zmysle ust. §10b, §11 a §64 zákona č. 25/2006 Z.z. o verejnom obstarávaní a o zmene
a doplnení niektorých zákonov v znení neskorších predpisov (ďalej len ,, zákon č. 25/2006 Z.z.“)
a výsledkov elektronickej aukcie uskutočnenej dňa 13.7.2018
Článok 3.
Predmet zmluvy
1. Predmetom zmluvy je záväzok predávajúceho, ktorý spočíva v dodávke komponentov výpočtovej
techniky pre kupujúceho v množstve a cenách podľa špecifikácie uvedenej v prílohe č.1 (ďalej aj
,,tovar“), ktorá je neoddeliteľnou súčasťou tejto zmluvy.
2. Súvisiacimi službami predávajúceho poskytovanými kupujúcemu v súvislosti s predmetom
zmluvy podľa ods. 1. tohto článku sú:
a) doprava na miesto plnenia, vyloženie na kupujúcim určenom konkrétnom mieste a do
miestnosti v mieste plnenia,
b)inštalácia, preukázanie funkčnosti a základné zaškolenie v mieste plnenia,
b) odovzdanie dokladov, ktoré sú potrebné na prevzatie a užívanie tovaru, návod na obsluhu
v slovenskom jazyku, všetky inštalačné médiá.
Článok 4.
Miesto, čas a spôsob plnenia predmetu dohody
1.

Miestom plnenia predmetu zmluvy je Centrum informačných systémov Trnavskej univerzity
v Trnave, ul. Hornopotočná 23, Trnava,.

2.

Predávajúci sa zaväzuje dodať predmet zmluvy v lehote do jedného dňa odo dňa nadobudnutia
účinnosti tejto zmluvy a previesť na kupujúceho vlastnícke právo k predmetu zmluvy, spôsobom
podľa čl. 7. ods. 1 tejto zmluvy.

3.

Kupujúci sa zaväzuje, že riadne a včas ponúknuté plnenie v rozsahu podľa predmetu plnenia
prevezme a uhradí predávajúcemu kúpnu cenu.
Článok 5.
Kúpna cena

1.

Kúpna cena za predmet zmluvy, ktorá je stanovená dohodou v zmysle § 3 zákona NR SR
č. 18/1996 Z.z. o cenách v znení neskorších predpisov, vyhlášky MF SR č.87/1996 Z.z., ktorou
sa vykonáva zákon NR SR č. 18/1996 Z.z. o cenách v znení neskorších predpisov, je 27996,00
€ vrátane DPH, slovom dvadsaťsedemtisícdeväťstodeväťdesiatšesť EUR, nula centov.

2.

V celkovej kúpnej cene za predmet zmluvy sú zahrnuté všetky náklady predávajúceho súvisiace
s riadnym splnením predmetu zmluvy (dodávka všetkých komponentov výpočtovej techniky na
miesto plnenia predmetu zmluvy, inštalácia, otestovanie a overenie funkčnosti, záručný servis,
clo, poistné, dovoznú prirážku, DPH, prípadne ďalšie iné príplatky alebo poplatky).

Článok 6.

Platobné podmienky a fakturácia
1.

Právo na zaplatenie kúpnej ceny vzniká predávajúcemu riadnym a včasným splnením jeho
záväzkov v súlade s touto kúpnou zmluvou.

2.

Kúpnu cenu za uskutočnené plnenie uhradí kupujúci po prevzatí predmetu plnenia podľa kúpnej
zmluvy a po predložení faktúry v zmysle zákona č.222/2004 Z.z. o dani z pridanej hodnoty
v znení neskorších predpisov (ďalej len „zákon o DPH“). Faktúra musí obsahovať náležitosti
v zmysle § 74 zákona o DPH, pričom jej súčasťou bude rozpis dodaného predmetu plnenia a
riadne potvrdený preberací protokol oboma stranami.

3.

Kupujúci neposkytuje preddavok alebo zálohu na plnenie predmetu zmluvy.

4.

Splatnosť faktúry je 30 dní odo dňa jej doručenia kupujúcemu.

5.

Faktúra vystavená predávajúcim musí obsahovať :
a) údaje podľa § 74 zákona o DPH,
b) číslo faktúry,
c) číslo zmluvy vrátane dodatkov,
d) predmet fakturácie,
e) deň vystavenia faktúry,
f) termín splatnosti faktúry,
g) dátum dodania tovaru alebo služby,
h) označenie peňažného ústavu a číslo účtu predávajúceho, IČO,IČ DPH,
i) meno, podpis a telefonické spojenie vystavovateľa faktúry,
j) forma úhrady,
k) výška plnenia celkom,
l) suma k úhrade,
m) dodací list,
n) prílohy – protokol o odovzdaní a prevzatí.

6.

Pre prípad, že faktúra nebude obsahovať zmluvne dohodnuté a zákonom o DPH ustanovené
náležitosti, bude vystavená v neúplnom a v neprehľadnom stave, je kupujúci oprávnený
najneskôr do dňa jej splatnosti vadnú faktúru vrátiť predávajúcemu na prepracovanie, pričom
v sprievodnom liste uvedie vady faktúry. Lehota splatnosti takto prepracovanej faktúry sa riadi
ustanovením ods.4. tohto článku, pričom za dobu od oprávneného vrátenia faktúry, do doby
splatnosti prepracovanej faktúry nie je kupujúci v omeškaní s jej úhradou.

7.

Predávajúci podpisom tejto zmluvy prehlasuje, že zmluvné dojednania podľa tejto zmluvy nie sú
v hrubom nepomere k právam a povinnostiam vyplývajúcim z tohto záväzkového vzťahu pre
predávajúceho , nie sú v rozpore so zásadou poctivého obchodného styku podľa § 369d
Obchodného zákonníka a takéto zmluvné dojednania odôvodňuje povaha predmetu plnenia a
existuje preň spravodlivý dôvod.

Článok 7.
Prechod vlastníctva a nebezpečenstvo škody na veci
1. Kupujúci nadobudne vlastnícke právo k predmetu zmluvy až po úplnom uhradení kúpnej ceny za
predmet zmluvy.
2. Nebezpečenstvo škody na veci, a to riziko spojené s predmetom zmluvy, napríklad poškodenie,
odcudzenie a podobne prechádza na kupujúceho momentom protokolárneho prevzatia aj časti
predmetu kúpy od predávajúceho.
Článok 8.

Podmienky vykonania plnenia
1.

Predávajúci vykoná dodávku, inštaláciu a testovanie predmetu plnenia podľa článku 3. tejto
zmluvy v množstve, bližšie špecifikovanom v prílohe č.1 na svoje náklady a na vlastné
nebezpečenstvo.

2.

Podmienkou odovzdania a prevzatia predmetu plnenia kupujúcim je úspešné vykonanie všetkých
skúšok potrebných pre riadne prevádzkovanie predmetu plnenia predávajúcim.

3.

Závadou, resp. vadou sa rozumie odchýlka v množstve, v kvalite (akosti), vyhotovení
a parametroch určenými v kúpnej zmluve, v dokumentácii a všeobecne záväznými technickými
normami a predpismi.

4.

Kupujúci je oprávnený odmietnuť prevzatie zjavne poškodeného alebo nekompletného predmetu
zmluvy. Dôvody odmietnutia musia byt' uvedené v zápise o neprevzatí predmetu zmluvy. Na
neskoršiu reklamáciu zjavných vád zo strany kupujúceho sa neprihliada.

5.

V prípade, že v čase plnenia zmluvy nebude niektoré zariadenie predmetu zmluvy( ďalej len
,,zariadenie“) podľa špecifikácie v prílohe č. 1 tejto zmluvy dostupné na trhu, budúci predávajúci
dodá iné zariadenie s rovnakými alebo lepšími technickými a kvalitatívnymi parametrami ako
ponúknuté zariadenie, pričom sa celková zmluvná cena nezmení. Na zmenu zariadenia je
predávajúci povinný upozorniť kupujúceho.
Článok 9.
Odovzdanie a prevzatie tovaru

1.

Kupujúci sa zaväzuje tovar prevziať na základe odovzdávacieho a preberacieho protokolu
podpísaného oboma zmluvnými stranami a zaplatiť zaň dohodnutú cenu.

2.

Kupujúci prevezme len kompletný tovar v pracovných dňoch najneskôr do 14.00 hod. na
určenom mieste podľa článku 4 tejto zmluvy Osoby odborne spôsobilé na odovzdanie
a prevzatie tovaru, ktorý je predmetom kúpnej zmluvy, sú uvedené v čl.1.tejto zmluvy.

3.

Predávajúci minimálne 24 hodín pred dodaním tovaru upozorní kupujúceho na dodávku. Výzvu
uskutoční telefonicky, faxom alebo e-mailom, pričom tieto kontaktné údaje kupujúceho sú
uvedené v tejto kúpnej zmluve, v čl.1.

4.

Pri výskyte akejkoľvek vady pri dodaní tovaru je kupujúci oprávnený neprevziať vadný tovar
a žiadať okamžitú bezplatnú výmenu vadného tovaru. Nesplnenie tejto povinnosti, t.j. povinnosti
predávajúceho na bezplatnú výmenu vadného tovaru, sa chápe ako podstatné porušenie kúpnej
zmluvy .

5.

Spolu s odovzdaným tovarom predávajúci odovzdá kupujúcemu i záručné listy, návody na
obsluhu, ostatné doklady a inštalačné média potrebné na užívanie tovaru.

6.

Kupujúci sa zaväzuje zaobchádzať s tovarom v súlade s návodmi na použitie, pokynmi
predávajúceho a zabezpečiť správnu prevádzku tovaru v zmysle záručného listu predávajúceho.
Článok 10.
Záruka a podmienky záručného servisu

1.

Predávajúci sa zaväzuje, že tovar v rozsahu vecnej (množstvo, akosť, vyhotovenie) a cenovej
špecifikácie podľa tejto kúpnej zmluvy nebude mať faktické ani právne vady, bude akosti
zodpovedajúcej dohodnutému, inak obvyklému účelu jeho užívania a že počas záručnej doby
bude spôsobilý na použitie na dohodnutý, inak obvyklý účel, alebo že si zachová dohodnuté, inak
obvyklé vlastnosti.

2.

Predávajúci zodpovedá za zjavné vady, ktoré má predmet plnenia v čase jeho odovzdávania
kupujúcemu.

3.

Predávajúci poskytuje kupujúcemu na predmet kúpnej zmluvy nasledovnú dĺžku záručnej doby:
36 mesiacov na servery, blade infraštruktúry, blade šasi, blade servery, prepínače, centrálne
prepínače
24 mesiacov na záložné zdroje, dátové polia, dátové sklady, backup systémy, systémy vysokej
dostupnosti, tenkých klientov, počítače, monitory, notebooky, tlačiarne, videokamery,
fotoaparáty, scanery, dataprojektory, plátna, interaktívne tabule, vizualizéry, tablety,
kompomenty a médiá.

4.

Predávajúci poskytuje záruku na materiálové a výrobné vady predmetu zmluvy. Záručná doba
začína plynúť dňom, ktorého dátum je uvedený na odovzdávajúcom a preberacom protokole.
Záručná doba sa predlžuje o čas, ktorý uplynie odo dňa nahlásenia poruchy predávajúcemu, až
po deň odstránenia poruchy. V priebehu záručnej doby bude predávajúci na svoje náklady
opravovať predmet zmluvy alebo nahrádzať vadné diely novými dielmi. Záručný servis bude
vykonávať predávajúci. Všetky vymenené diely nahradené v rámci záruky sa stanú majetkom
predávajúceho.

5.

Pre prípad vád tovaru má kupujúci právo počas záručnej lehoty požadovať odstránenie vád
a predávajúci povinnosť, bezodplatne odstrániť vady priamo na mieste dodania (alebo
v servisnom stredisku budúceho predávajúceho), bez nároku na úhradu nákladov i akýchkoľvek
iných súvisiacich nákladov predávajúceho pri odstraňovaní vád, ako napr. dopravné náklady,
výmena komponentov alebo iných častí predmetu dohody s vyššími, ako obstarávateľskými
cenami a pod. Ak sa reklamovaná vada ukáže ako neopraviteľná, predávajúci sa zaväzuje dodať
nový tovar v lehote určenej v ods. 6. tohto článku zmluvy týkajúcej sa odstránenia závady.

6.

Predávajúci vykoná servisný zásah, t.j. odstránenie závady prípadne bezplatnú výmenu
a
inštaláciu ekvivalentného tovaru na dobu opravy u kupujúceho do ôsmych hodín od obdržania
správy o poruche. Bezplatná výmena a inštalácia ekvivalentného tovaru na dobu opravy
u kupujúceho sa môže uskutočniť najviac na obdobie jedného mesiaca. Najneskôr v posledný
deň uplynutia tejto lehoty bude kupujúcemu nainštalovaný a uvedený do prevádzky pôvodný,
opravený tovar t.j. tovar, na ktorom sa odstraňovala závada, ak to nie je možné, bude mu dodaný
nový, náhradný tovar s minimálne rovnakými technickými parametrami ako tovar, ktorý bol
prevzatý predávajúcim na odstránenie závady.

7.

Kupujúci hradí všetky náklady na opravy, obnovenie funkčnosti chybných častí tovaru, ak boli
poruchy dodaného tovaru spôsobené užívateľom - kupujúcim z neznalosti alebo zámerne,
nedodržaním bežných prevádzkových podmienok, alebo živelnou pohromou.

8.

Požiadavka – reklamácia na odstránenie vady zo strany budúceho kupujúceho musí byť
uplatnená na servisnom stredisku budúceho predávajúceho, ktoré je:

TEMPEST a.s., Callcentrum, Galvaniho 17/B, 821 04 Bratislava, E-mail:, Tel.: +421 a to v
písomnej forme, doručením na servisné stredisko predávajúceho osobne, poštou alebo odoslaním
písomnej požiadavky – reklamácie na jeho faxové telefónne číslo: +421 2 s uvedením
nasledovných informácii:
a) meno pracovníka, ktorý vadu zistil a dátum jej hlásenia a dátum dodania tovaru,
b) stručný popis vady a ako sa vada prejavuje.
c) číslo kúpnej zmluvy,
d) druh dodaného tovaru,
e) voľba nároku.
Všetky termíny týkajúce sa servisu a odstránenia závad sú platné pre pracovné dni. Pracovné
dni sú pondelok až piatok od 9.00 – 16.00 hod. okrem dní pracovného voľna, a dní
pracovného pokoja a štátnych sviatkov.
Výrobky bude u vendora pre prípad reklamácie registrovať predávajúci.

9.

Predávajúci garantuje predĺženie záručnej lehoty o čas, ktorý uplynie odo dňa nahlásenia závady
(opodstatnenej) v záručnej lehote až po deň jej odstránenia.

10. V prípade zániku predávajúceho preberá garanciu záruky v plnom rozsahu uvedenom v tomto
článku zmluvy právny nástupca spoločnosti, ak jej imanie prejde na právneho nástupcu (zrušenie
spoločnosti bez likvidácie), postupom a za podmienok podľa ust. § 68 a nasl. Obchodného
zákonníka.
11. Akékoľvek dodanie tovaru predávajúcim s vadami (vady v množstve, v akosti, vo vyhotovení,
v dodaní iného tovaru ako určuje zmluva, vady v dokladoch potrebných k užívaniu) a s právnymi
vadami, ako aj v prípade, že predávajúci nedodrží predloženú a kupujúcim akceptovanú cenovú
ponuku, sa považuje za porušenie zmluvy podstatným spôsobom predávajúcim, pričom kupujúci
písomne, faxom oznámi predávajúcemu voľbu nárokov z vád tovaru v zmysle § 436 ods. 1
Obchodného zákonníka najneskôr do 7 pracovných dní od zistenia týchto vád.
Článok 11.
Zmluvné pokuty, úrok z omeškania
1.

V prípade nesplnenia zmluvnej lehoty podľa čl.4. ods.2. tejto zmluvy na dodanie predmetu
kúpnej zmluvy, zaplatí predávajúci kupujúcemu zmluvnú pokutu v percentuálnej výške
stanovenej podľa §1 Nariadenia vlády SR č. 21/2013 Z.z. z kúpnej ceny nedodaného predmetu
plnenia bez DPH za každý aj začatý deň omeškania.

2.

V prípade omeškania kupujúceho s úhradou faktúry v lehote podľa čl. 6. ods. 4. tejto zmluvy,
predávajúci môže uplatniť voči kupujúcemu úrok z omeškania v percentuálnej výške stanovenej
podľa §1 Nariadenia vlády SR č. 21/2013 Z.z. z neuhradenej čiastky bez DPH za každý aj začatý
deň omeškania.

3.

Ak predávajúci počas záručnej doby nezabezpečí odstránenie reklamovaných závad dohodnutým
spôsobom a v lehote v súlade s článkom čl. 10. ods.6. prvej vety tejto zmluvy, zaplatí
kupujúcemu zmluvnú pokutu vo výške 10 €, slovom desať eur za každú aj začatú hodinu
omeškania.

4.

Zmluvné strany sa dohodli, že porušenie ustanovení v čl. 9 ods.4, v čl.10, ods.5, ods.6, ods.11.
tejto zmluvy sa považuje za porušenie zmluvy podstatným spôsobom s možnosťou odstúpenia
od zmluvy zo strany oprávnenej strany v zmysle § 345 Obchodného zákonníka.
Článok 12.
Odmietnutie dodávky

1.

Kupujúci si vyhradzuje právo odmietnutia dodávky, a to v prípadoch:
a) ak predávajúci nedodrží množstvo a špecifikáciu predmetu obstarávania vyplývajúcu
z týchto zmluvných podmienok,
b) ak predávajúci nedodrží predloženú a kupujúcim akceptovanú cenu na základe výsledku
vykonanej elektronickej aukcie.

Článok 13.
Spoločné a záverečné ustanovenia
1.

Predávajúci sa zaväzuje pri plnení predmetu plnenia tejto zmluvy postupovať s odbornou
starostlivosťou a zaväzuje sa dodržiavať všeobecné technické normy a podmienky tejto zmluvy.

2.

Táto zmluva nadobúda platnosť dňom jej podpisu oprávnenými zástupcami oboch zmluvných
strán a účinnosť dňom nasledujúcim po dni jej zverejnenia v zmysle §47a ods. 1 zákona č.
40/1964 Zb. Občianskeho zákonníka v znení neskorších predpisov, v spojení s §5a zákona č.
211/2000 Z.z. o slobodnom prístupe k informáciám a o zmene a doplnení niektorých zákonov v
znení neskorších predpisov. Štatutárne orgány zmluvných strán podpisom tejto zmluvy vyjadrujú
svoj súhlas s jej zverejním v plnom rozsahu.

3.

Neoddeliteľnou súčasťou tejto zmluvy je príloha č.1 - Vecná a cenová špecifikácia predmetu
zmluvy č. TvU-2018-CIS-05.

4.

Zmluvné strany sa dohodli, že všetky právne záväzné úkony budú uskutočňované písomnou
formou. Akékoľvek zmeny a doplnenia tejto zmluvy môžu byť uskutočnené len vo forme
v poradí očíslovaných dodatkov k tejto zmluve v písomnej forme, obojstranne podpísaných
oprávnenými zástupcami zmluvných strán.

5.

Vzťahy neupravené touto zmluvou sa riadia príslušnými ustanoveniami Obchodného zákonníka,
zákona č. 25/2006 Z.z., rámcovej dohody č. A4/2015 a súvisiacimi všeobecne záväznými
právnymi predpismi Slovenskej republiky.
V prípade, ak niektoré ustanovenie tejto zmluvy je alebo sa stane neplatným či neúčinným,
nedotýka sa to ostatných ustanovení tejto zmluvy, ktoré zostávajú platné a účinné. Zmluvné
strany sa v takom prípade zaväzujú dodatkom k tejto zmluve nahradiť neplatné či neúčinné
ustanovenie ustanovením platným či účinným, ktoré čo najlepšie zodpovedá pôvodne
zamýšľanému účelu ustanovenia neplatného čí neúčinného. Do uzavretia takého dodatku platí
zodpovedajúca právna úprava všeobecne záväzných právnych predpisov Slovenskej republiky.

6.

7.

Táto zmluva je vyhotovená v štyroch exemplároch, pričom každá zo zmluvných strán obdrží dva
exempláre.

8.

Zmluvné strany prehlasujú, že si túto zmluvu prečítali, jej obsahu porozumeli, uzatvorili ju na
základe slobodne, vážne, určite a zrozumiteľne prejavenej vôle a na znak súhlasu ju vlastnoručne
podpísali.
V Trnave, dňa .................

prof. doc. JUDr. Marek Šmid, PhD.
rektor Trnavskej univerzity so sídlom v Trnave

.....................................................
kupujúci

V Bratislave, dňa ...............
Ing. Roman Kriško
člen predstavenstva TEMPEST a.s.

......................................................
predávajúci

Príloha č. 1 - Vecná a cenová špecifikácia predmetu zmluvy č. TvU-2018-CIS-05
CENA
Položka

Technická špecifikácia

Jednotková
Jednotková
cena bez
Počet
cena s DPH
DPH

Cena za
počet bez
DPH

DPH 20%

Cena spolu s DPH

23330,00

23330,00

4666,00

27996,00

Re
1

Cisco Firepower 2110

Spolu:

27996,00

1

23330,00 €

4666,00 €

27996,00 €

P(%)

