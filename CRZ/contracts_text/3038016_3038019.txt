Zmluva
o poskytovaní odborných služieb pre oblasť verejného obstarávania uzatvorená podľa
§ 269 ods. 2 a nasl. zákona č. 513/1991 Zb. Obchodný zákonník v znení neskorších
predpisov
č. GKÚ 67-122-140/2017

uzavretá medzi zmluvnými stranami:
1. Objednávateľ:
Geodetický a kartografický ústav Bratislava
V zastúpení:
Ing. Ivan Horváth, riaditeľ
Sídlo:
Chlumeckého 2, 827 45 Bratislava
IČO:
17316219
DIČ:
2020838083
Bankové spojenie:
Číslo účtu/IBAN:
(ďalej aj „Objednávateľ“ alebo „GKÚ“)
a
2. Poskytovateľ:
Sídlo:
V zastúpení:
IČO:
DIČ:
IČ DPH:
Zapísaný v

ADVAL spol. s r. o.
Tomášikova 12571/50C, 831 02 Bratislava
Ing. Ľubomír Grejták – konateľ
45001154
2022900264
SK2022900264
Obchodnom registri Okresného súdu Bratislava I.,
oddiel: Sro, vložka č.: 60806/B

Bankové spojenie
Číslo účtu/IBAN:
(ďalej len „Poskytovateľ“)
(Objednávateľ a Poskytovateľ ďalej spolu aj ako „zmluvné strany“)

PREAMBULA
A. Predmet tejto zmluvy je vzhľadom na výšku hodnoty podľa ustanovenia § 5 ods. 4 zákona
č. 343/2015 Z. z. o verejnom obstarávaní a o zmene a doplnení niektorých zákonov v
znení neskorších predpisov (ďalej len „zákon o VO“) zákazkou s nízkou hodnotou.
B. Objednávateľ uskutočnil verejné obstarávanie postupom zadávania zákazky s nízkou
hodnotou v súlade s § 117 zákona o VO na predmet zákazky „Odborné služby pre oblasť
verejného obstarávania“. Výsledkom verejného obstarávania je výber úspešného
uchádzača, s ktorým je ako s poskytovateľom uzatvorená táto zmluva.
1. Článok
Predmet zmluvy
1.1. Zmluvné strany sa dohodli, že Poskytovateľ za podmienok dohodnutých v tejto zmluve,
poskytne Objednávateľovi služby súvisiace s verejným obstarávaním detailne
špecifikované v Prílohe č. 1 tejto zmluvy na predmet zákazky „Preverovanie a aktualizácia
Strana 1 z 8

údajov ZBGIS miestnym prešetrovaním“ (ďalej len „predmet zmluvy“). Zmluvné strany sa
môžu dohodnúť aj na odlišnom názve predmetu zákazky počas plnenia tejto zmluvy.
1.2. Poskytovateľ bude poskytovať služby v závislosti od potrieb Objednávateľa vo forme:
vypracovania dokumentácie k verejnému obstarávaniu podľa bodu 1.1. tohto článku
zmluvy a predloženia Objednávateľovi, vykonaní súvisiacich úkonov, poskytnutí
konzultácií, písomných pripomienok a stanovísk Objednávateľovi.
1.3. Poskytovateľ bude poskytovať konzultácie prostredníctvom osoby, ktorá je odborne
spôsobilá a plne kompetentná poskytovať konzultácie k procesu verejného obstarávania.
Táto osoba v pozícii poradcu zodpovedného za proces verejného obstarávania sa
zúčastní procesu verejného obstarávania ako člen príslušnej komisie bez práva
vyhodnocovať.
1.4. Poskytovateľ bude poskytovať aj služby spojené s elektronickým verejným obstarávaním
(ďalej len „EVO“), ak zadávanie zákazky bude prebiehať elektronicky – prostredníctvom
systému EVO.
1.5. Poskytovateľ po ukončení verejného obstarávania skompletizuje dokumentáciu verejného
obstarávania za účelom jej ďalšieho použitia a/alebo archivácie a protokolárne ju odovzdá
Objednávateľovi.
1.6. Záväzku Poskytovateľa podľa tohto článku zmluvy zodpovedá záväzok Objednávateľa
zaplatiť Poskytovateľovi v súlade s touto zmluvou dohodnutú odmenu.
1.7. Poskytovateľ bude plnenia podľa tejto zmluvy poskytovať v mieste svojho sídla, v prípade
potreby po dohovore s Objednávateľom, sa Poskytovateľ dostaví aj na iné,
Objednávateľom označené miesto.
1.8. Dostupnosť poskytovaných služieb je pondelok – piatok, 9.00 – 17.00. Na základe dohody
zmluvných strán je možné poskytovať služby aj nad vymedzený rámec na základe
možností a dostupných kapacít Poskytovateľa. Služba štandardne nie je dostupná cez
víkendy a štátne sviatky, pokiaľ sa zmluvné strany nedohodnú inak.
2. Článok
Práva a povinnosti zmluvných strán
2.1. Poskytovateľ sa zaväzuje služby podľa 1. článku poskytovať Objednávateľovi s potrebnou
odbornou starostlivosťou na vysokej profesionálnej úrovni. Služby Poskytovateľa podľa 1.
článku a ich príslušné výstupy musia byť v súlade so zákonom o VO a príslušnými
právnymi predpismi.
2.2. Objednávateľ je povinný poskytnúť Poskytovateľovi pri poskytovaní služieb podľa tejto
zmluvy oprávnene požadovanú súčinnosť na ich riadnu a včasnú realizáciu, ako aj prístup
k informačným systémom EVO a Informačný systém Zber údajov dotknutým realizáciou
predmetu tejto zmluvy. Ak si to charakter poskytovaných služieb vyžiada, poskytovateľ
môže požiadať o poskytnutie prístupu k ďalším informačným systémom nevyhnutným pre
plnenie predmetu zmluvy. Objednávateľ je povinný dať na nevyhnutne potrebný čas
Poskytovateľovi k dispozícii všetky písomné podklady, ktoré sú potrebné na realizáciu
plnení podľa tejto zmluvy a na základe oprávnených požiadaviek Poskytovateľa
zabezpečiť, aby príslušní zamestnanci Objednávateľa poskytli na účel realizácie predmetu
tejto zmluvy Poskytovateľovi informácie, ktoré sú nevyhnutne potrebné pre plnenie
predmetu tejto zmluvy a majú ich v danom čase k dispozícii.
2.3. Objednávateľ poskytne súbory predpisov a požiadaviek, ktoré požaduje/doporučuje
zohľadniť pri realizácii predmetu plnenia do 3 pracovných dní od začatia realizácie
predmetu tejto zmluvy.
2.4. Poskytovateľ je povinný zachovávať mlčanlivosť o všetkých záležitostiach Objednávateľa,
o ktorých sa pri realizácii plnení podľa tejto zmluvy dozvie.
2.5. Poskytovateľ má právo jednostranne prerušiť práce vykonávané na základe zmluvy, ak je
Objednávateľ napriek opakovanej písomnej výzve Poskytovateľa v omeškaní s úhradou
svojich záväzkov vyplývajúcich z tejto alebo inej Zmluvy uzavretej medzi Zmluvnými
stranami o viac ako 60 dní a to až do splatenia pohľadávok Objednávateľom bez možnosti
Strana 2 z 8

uplatňovania sankcií voči Poskytovateľovi. Poskytovateľ je povinný oznámiť túto
skutočnosť písomne najneskôr 5 pracovných dní pred prerušením prác. Ak Objednávateľ
uhradí svoje pohľadávky pred dňom kedy nastanú účinky jednostranného prerušenia prác
Poskytovateľom, Poskytovateľ je povinný pokračovať v poskytovaní prác bez prerušenia
a v plnom rozsahu. V prípade ak dôjde k jednostrannému prerušeniu prác zo strany
Poskytovateľa, Poskytovateľ je povinný obnoviť poskytovanie prác v plnom rozsahu a to
bezodkladne po uhradení pohľadávok. Počas prerušenia prác je prerušené tiež plynutie
všetkých lehôt pre výkony Poskytovateľa nezávisle od stavu ich rozpracovania v okamihu
doručenia oznámenia o prerušení prác.
3. Článok
Odmena Poskytovateľa, náklady
3.1. Zmluvné strany sa dohodli, že za plnenia podľa tejto zmluvy Objednávateľ zaplatí
Poskytovateľovi odmenu dohodnutú podľa typu zákazky z hľadiska jej finančného limitu
vo výške 5500,- EUR bez DPH.
K dohodnutej odmene bude pripočítaná DPH v zákonnej výške.
3.2. Všetky náklady Poskytovateľa, ktoré mu vzniknú v súvislosti s plnením predmetu zmluvy
sú zahrnuté v odmene.
3.3. V prípade zrušenia použitého postupu verejného obstarávania z dôvodu na strane
Objednávateľa má Poskytovateľ nárok na pomernú časť odmeny vo výške skutočne
poskytnutých služieb.
3.4. Poskytovateľ je oprávnený fakturovať Objednávateľovi dohodnutú odmenu nasledovne:
Míľnik
Zverejnenie
oznámenia
o vyhlásení
obstarávania v Úradnom vestníku EÚ
Zverejnenie
oznámenia
o výsledku
obstarávania v Úradnom vestníku EÚ

Hodnota
verejného
verejného

50%
50%

3.5. Zmluvné strany sa dohodli na splatnosti faktúr 30 dní odo dňa doručenia riadne
vystavenej faktúry Poskytovateľom Objednávateľovi, prostredníctvom banky na účet
Poskytovateľa uvedený v záhlaví tejto zmluvy alebo na iný účet, ktorý Poskytovateľ na
tento účel Objednávateľovi písomne oznámi.
4. Článok
Doba poskytovania služieb
4.1. Táto zmluva sa uzatvára na dobu určitú, a to do 31.12.2017 alebo doby nevyhnutne
potrebnej na poskytnutie predmetu zmluvy podľa 1. Článku tejto zmluvy a úplného a
riadneho ukončenia verejného obstarávania, ktoré je predmetom poskytovaných služieb,
v závislosti od toho, ktorá udalosť nastane neskôr.
4.2. Túto Zmluvu je možné zrušiť odstúpením od Zmluvy alebo dohodou oboch zmluvných
strán.
4.3. Objednávateľ je oprávnený odstúpiť od tejto Zmluvy v prípade podstatného porušenia
tejto Zmluvy Poskytovateľom.
4.4. Odstúpenie od Zmluvy musí byť písomné, musí obsahovať vymedzenie dôvodu
odstúpenia a musí byť doručené druhej zmluvnej strane. Odstúpením od Zmluvy sa táto
Zmluva zrušuje okamihom doručenia riadneho odstúpenia druhej zmluvnej strane.
5. Článok
Spolupôsobenie a podklady Objednávateľa
Strana 3 z 8

5.1. Predmet zmluvy bude Poskytovateľ poskytovať na základe podkladov, ktoré Objednávateľ
odovzdá Poskytovateľovi, a ktorých poskytnutie je závislé od Objednávateľa. Za
správnosť a úplnosť týchto podkladov zodpovedá Objednávateľ. Poskytovateľ je
zodpovedný́ za odborné usmernenie Objednávateľa o úplnosti a správnosti týchto
podkladov.
5.2. Poskytovateľ sa zaväzuje bez zbytočného odkladu, potom, ako sa o tom dozvedel,
písomne informovať Objednávateľa o akýchkoľvek okolnostiach dôležitých pre riadne
poskytovanie predmetu zmluvy a akýchkoľvek okolnostiach, ktoré môžu mať vplyv na
zmenu alebo doplnenie alebo udelenie pokynov Objednávateľa voči Poskytovateľovi.
5.3. Poskytovateľ sa zaväzuje písomne upozorniť Objednávateľa na nevhodnosť ním
vysloveného pokynu a/alebo vecnú nesprávnosť jeho pokynov alebo na také pokyny,
ktoré bránia naplniť účel poskytovania predmetu zmluvy v lehote 3 pracovných dní po
tom, ako sa o týchto pokynoch dozvedel. Poskytovateľ je v tomto písomnom upozornení
povinný zdôvodniť nevhodnosť vysloveného pokynu Objednávateľa a navrhnúť nápravné
opatrenia. V prípade, že si Poskytovateľ nesplní túto povinnosť, zodpovedá za škodu ním
spôsobenú. Objednávateľ sa k písomnému upozorneniu vyjadrí do troch pracovných dní
odo dňa jeho doručenia. Do vyjadrenia Objednávateľa Poskytovateľ navrhovaný sporný
pokyn nevykoná. Poskytovateľ je povinný postupovať podľa pokynov Objednávateľa
podľa prvej vety len vtedy, ak Objednávateľ aj po upozornení Poskytovateľa na svojich
pokynoch naďalej trvá, pokiaľ všeobecne platné právne predpisy neustanovujú inak. V
tomto prípade Poskytovateľ nezodpovedá za akúkoľvek škodu, ktorá vykonaním takéhoto
pokynu vznikla. Poskytovateľ nie je povinný postupovať podľa pokynov Objednávateľa, ak
by tieto pokyny boli v rozpore s právnym poriadkom Slovenskej republiky. Poskytovateľ o
pokynoch uvedených v predchádzajúcej vete včas písomne informuje Objednávateľa a
Zmluvné strany budú v dobrej viere rokovať o vyriešení takejto otázky.
5.4. Ak budú pokyny Objednávateľa v rozpore so zákonom o VO alebo ďalšími právnymi
predpismi platnými v SR, poskytovateľ na túto skutočnosť objednávateľa písomne
upozorní. Za definovanie a opis predmetu obstarávania zodpovedá Objednávateľ.
Poskytovateľ pri tejto činnosti upozorní Objednávateľa na pravidlá a podmienky, ktoré pri
definovaní a opise predmetu obstarávania stanovuje zákon o VO. Objednávateľ je tiež
oprávnený navrhovať podmienky účasti vo verejnom obstarávaní. Ak Objednávateľ trvá
na svojom návrhu aj po písomnom upozornení Poskytovateľom, že jeho návrh nie je v
súlade so zákonom o VO, nesie Objednávateľ plnú zodpovednosť za následky takéhoto
postupu.
5.5. Pokiaľ je to pre riadny výkon predmetu zmluvy nevyhnutné, Objednávateľ je povinný
poskytnúť Poskytovateľovi pravdivé informácie, ktoré majú vplyv na povahu a spôsob
plnenia predmetu zmluvy a nesmie zamlčať žiadne informácie, dôležité pre plnenie
predmetu zmluvy.
5.6. Poskytovateľ písomne oznámi Objednávateľovi všetky okolnosti, ktoré zistil v súvislosti s
realizáciou úkonov v mene Objednávateľa a ktoré môžu mať vplyv na zmenu pokynov
Objednávateľa, pričom od pokynov Objednávateľa, ktoré boli Poskytovateľovi oznámené v
súvislosti s poskytovaním služieb podľa tejto zmluvy a/alebo objednávky, sa môže
Poskytovateľ odchýliť, len ak to Objednávateľ výslovne v konkrétnom prípade nezakáže a
zároveň je to naliehavo nevyhnutné v záujme Objednávateľa a Poskytovateľ nemôže včas
dostať jeho súhlas.
5.7. Poskytovateľ je oprávnený požadovať od Objednávateľa ďalšie, dodatočné informácie
alebo pokyny, ktoré sú nevyhnutne potrebné na plnenie predmetu zmluvy.
5.8. V priebehu plnenia tejto zmluvy bude Objednávateľ poskytovať súčinnosť Poskytovateľovi
na základe jeho požiadaviek, a to najmä (ale nie len) v súvislosti s:
5.8.1. odbornou stránkou predmetu obstarávania,
5.8.2. vymenovaním a personálnym obsadením príslušných komisií,
5.8.3. ostatnými požiadavkami podľa 2. Článku bodu 2.2 tejto zmluvy.
5.9. Objednávateľ je oprávnený kedykoľvek aktualizovať svoje požiadavky a dávať
Poskytovateľovi pokyny pre plnenie predmetu zmluvy.
Strana 4 z 8

5.10. Objednávateľ je povinný poskytnúť Poskytovateľovi pravdivé informácie, ktoré majú
vplyv na povahu a spôsob plnenia predmetu zmluvy a nesmie zamlčať žiadne informácie
dôležité plnenie predmetu zmluvy.
5.11. Poskytovateľ je oprávnený odmietnuť poskytnutie služieb ak Objednávateľ ani na
požiadanie neposkytne Poskytovateľovi potrebné podklady a súčinnosť.
6. Článok
Zodpovednosť za vady
6.1. Poskytovateľ nezodpovedá za vady plnenia predmetu tejto zmluvy, ktoré boli spôsobené
použitím podkladov prevzatých od Objednávateľa, informácií alebo pokynov od
Objednávateľa a Poskytovateľ ani pri vynaložení všetkej odbornej starostlivosti nemohol
zistiť ich nevhodnosť resp. neúplnosť alebo na ich nevhodnosť resp. neúplnosť upozornil
Objednávateľa a ten na ich použití trval.
6.2. Prípadnú reklamáciu vady plnenia predmetu tejto zmluvy je Objednávateľ povinný uplatniť
v písomnej forme bezodkladne po zistení vady, najneskôr do troch pracovných dní odo
dňa prevzatia plnenia predmetu zmluvy. Poskytovateľ sa zaväzuje po uplatnení
reklamácie Objednávateľa opodstatnene vytknutú vadu bezodkladne odstrániť v lehote do
dvoch pracovných dní.
6.3. Poskytovateľ zodpovedá Objednávateľovi za škodu, ktorá Objednávateľovi vznikne v
dôsledku toho, že Objednávateľ postupoval podľa výslovného odporučenia obsiahnutého
v akomkoľvek písomnom dokumente vypracovanom pre Objednávateľa Poskytovateľom.
Uvedené neplatí, ak Poskytovateľ Objednávateľa na riziko vzniku škody spojené s
odporúčaním upozornil, alebo ak bol tento dokument označený ako pracovná verzia.
6.4. Poskytovateľ nezodpovedá Objednávateľovi za škodu, ktorá mu v súvislosti s
poskytnutými službami vznikla nad rámec ustanovenia bodu 6.3 tohto článku zmluvy,
pokiaľ nie je priamym dôsledkom poradenstva poskytnutého Poskytovateľom v rozpore s
touto zmluvou.
6.5. Poskytovateľ taktiež nezodpovedá za škodu, ktorá je priamo spôsobená poskytnutím
nesprávnych, nepravdivých, oneskorených alebo neúplných informácií zo strany
Objednávateľa.
6.6. Poskytovateľ bude vždy zbavený zodpovednosti za škodu v prípade, ak Poskytovateľ
prostredníctvom e-mailu upozorní na riziká vyplývajúce z odporúčaného postupu alebo
postupov, ako aj možných odlišných interpretácií právnych predpisov príslušným orgánom
prípadne súdom, a Objednávateľ napriek tomu postupuje spôsobom, ktorý bol
Poskytovateľom označený ako rizikový.
6.7. V prípade vymerania akýchkoľvek zmluvných alebo mimozmluvných sankcií
Objednávateľovi, ktoré by mohli založiť zodpovednosť Poskytovateľa podľa tejto Zmluvy,
je Objednávateľ povinný Poskytovateľa bez zbytočného odkladu informovať a je
oprávnený splnomocniť ho, alebo ním určeného advokáta na prípravu a podanie
odvolania, iného opravného prostriedku, alebo súdnej žaloby proti rozhodnutiu o
vymeranej pokute, penále, alebo inej sankcie a na zastupovanie v príslušných konaniach
a poskytne Poskytovateľovi, prípadne ním určenému advokátovi potrebnú súčinnosť,
vrátane predloženia vyžadovaných podkladov.
6.8. V prípade nedodržania postupu podľa predchádzajúceho bodu zo strany Objednávateľa
nevzniká Objednávateľovi nárok na náhradu škody.
6.9. Za škodu sa nepovažuje ujma, ktorá Objednávateľovi vznikne v dôsledku zmien právnych
predpisov, ktoré nadobudnú platnosť v dobe po poskytnutí konzultačnej služby, a ktoré sa
tykajú predmetu tejto zmluvy. Ustanovenie predchádzajúcej vety platí obdobne pre zmeny
všeobecne prijímanej interpretácie právnych predpisov vzťahujúcich sa k predmetu tejto
zmluvy. Poskytovateľ je však povinný upozorniť Objednávateľa na podstatné zmeny
právnych predpisov súvisiace s predmetom tejto Zmluvy, ktoré sú v dobe poskytnutia
poradenskej služby platné, ale nie sú účinné a na zodpovedajúce prechodné ustanovenia.
6.10. Poskytovateľ nezodpovedá za škodu vzniknutú tretej strane v dôsledku využitia
Strana 5 z 8

informácií, ktoré poskytol podľa tejto zmluvy Objednávateľovi.
6.11. Zmluvné strany si navzájom nezodpovedajú za akékoľvek nepriame, vedľajšie, zvláštne
alebo následné škody (vrátane stratených obchodných príležitostí), alebo škody
spôsobené trestným činom, a to i keď boli na možnosť ich vzniku upozornené, bez
ohľadu na to, či ku škode došlo z dôvodov plnenia alebo neplnenia povinností, ku ktorým
sa strany touto zmluvou zaviazali, alebo v spojení s takýmto plnením či neplnením.
6.12. Za okolnosti vylučujúce zodpovednosť sa považuje prekážka, ktorá nastala nezávisle na
vôli povinnej zmluvnej strany a bráni jej v splnení jej povinností, ak nie je možné
spravodlivo predpokladať, že povinná strana túto prekážku alebo jej následky mohla
predvídať a/alebo odvrátiť a/alebo prekonať. Zodpovednosť nevylučuje prekážka, ktorá
vznikla v dobe, keď povinná strana bola v oneskorení s plnením svojej povinnosti podľa
tejto zmluvy alebo vznikla z jej hospodárskych pomerov. Účinky vylučujúce
zodpovednosť sú obmedzené len na dobu, pokiaľ trvá prekážka, s ktorou sú tieto
povinnosti spojené.
6.13. Žiadna zo zmluvných strán nezodpovedá za porušenie zmluvy, ak je nesplnenie jej
povinností spôsobené okolnosťami vylučujúcimi zodpovednosť.
7. Článok
Ostatné dojednania
7.1. Poskytovateľ je povinný oznámiť Objednávateľovi všetky okolnosti, ktoré zistil pri
poskytovaní predmetu zmluvy, a ktoré môžu mať vplyv na zmenu pokynov Objednávateľa.
7.2. Poskytovateľ bude zachovávať mlčanlivosť o údajoch a skutočnostiach, s ktorými sa
oboznámi pri plnení tejto zmluvy s tým, že ich nepoužije na akýkoľvek iný než zmluvný
účel a neposkytne ich tretej osobe.
7.3. Poskytovateľ bude zachovávať mlčanlivosť o dôverných informáciách získaných pri
plnení predmetu tejto zmluvy. Dôvernými informáciami nie sú informácie, ktoré sa bez
porušenia tejto zmluvy stali verejne známymi, informácie získané oprávnene inak ako od
druhej zmluvnej strany a informácie, ktoré je Objednávateľ povinný sprístupniť a zverejniť
v súlade s ust. zákona č. 211/2000 Z. z. o slobodnom prístupe k informáciám a o zmene
a doplnení niektorých zákonov v znení neskorších predpisov.
Zmluvné strany nebudú zodpovedné za omeškanie pri plnení povinností alebo za
nevykonanie povinností, ak boli spôsobené okolnosťou vylučujúcou zodpovednosť, tak
ako je táto definovaná príslušnými ustanoveniami zákona č. 513/1991 Zb. Obchodného
zákonníka, v znení neskorších predpisov.
8. Článok
Záverečné ustanovenia
8.1. Táto zmluva sa riadi a vykladá v súlade s právnym poriadkom Slovenskej republiky. Ak
nie je dohodnuté v tejto zmluve inak, riadia sa právne vzťahy z nej vyplývajúce a
vznikajúce ustanoveniami zákona o VO, Obchodného zákonníka, Občianskeho zákonníka
a súvisiacimi všeobecne záväznými právnymi predpismi.
8.2. Neoddeliteľnou súčasťou tejto zmluvy sú prílohy:
8.2.1. Príloha č. 1 – Detailná špecifikácia poskytovaných služieb.
8.3. V prípade, ak sa niektoré z ustanovení tejto zmluvy stane neplatným, zostáva platnosť
ostatných ustanovení nedotknutá. Ak nastane takáto situácia, zmluvné strany sa písomne
dohodnú na riešení, ktoré zachová kontext a účel tejto zmluvy.
8.4. Prípadné spory vyplývajúce z tejto zmluvy budú riešené predovšetkým formou zmieru.
8.5. Táto zmluva nadobúda platnosť dňom jej podpisu oprávnenými zástupcami oboch
zmluvných strán a účinnosť nadobúda deň nasledujúci po dni jej zverejnenia
v Centrálnom registri zmlúv vedenom Úradom vlády Slovenskej republiky.
8.6. Táto zmluva je vyhotovená v dvoch vyhotoveniach, z ktorých každá zo zmluvných strán
obdrží jedno vyhotovenie.
Strana 6 z 8

8.7. Túto zmluvu je možné meniť iba písomnými dodatkami podpísanými oprávnenými
zástupcami oboch zmluvných strán, ktoré budú postupne číslované podľa poradia ich
prijatia.
8.8. Odborná písomná komunikácia medzi zmluvnými stranami týkajúca sa plnenia predmetu
zmluvy sa bude adresovať príslušnej zmluvnej strane na adresu uvedenú v bode 8.9 tohto
článku zmluvy. Ostatná písomná komunikácia medzi zmluvnými stranami sa bude
doručovať na adresy zmluvných strán uvedené v záhlaví tejto zmluvy. Písomnosť sa bude
považovať za doručenú v prípade:
a. osobného doručenia, doručenia prostredníctvom kuriérskej služby, po jej
preukázateľnom prijatí, alebo
b. doporučenej poštovej zásielky k dátumu uvedenému na potvrdení o doručení alebo
na potvrdení o tom, že poštovú zásielku nie je možné doručiť.
c. Odborná písomná komunikácia sa bude považovať za doručenú druhej zmluvnej
strane aj jej doručením e-mailom, po doručení potvrdenia odosielateľovi od príjemcu
o jej prijatí.
8.9. Odborná písomná komunikácia týkajúca sa plnenia predmetu zmluvy bude adresovaná
nasledovne:
Zásielky pre Objednávateľa:
Za veci odborné: Mgr. Ľuboslav Michalík
Adresa:
Chlumeckého 4, 827 45 Bratislava 212
E-mail:
Telefón:
Zásielky pre Poskytovateľa:
Za veci odborné: Ing. Ľubomír Grejták
Adresa:
Tomášikova 12571/50C, 831 02 Bratislava 3
E-mail:
Telefón:
8.10. Zmluvné strany vyhlasujú, že si túto Zmluvu pred jej podpisom prečítali, jej obsahu
porozumeli, nemajú proti nemu žiadne námietky a na znak toho, že obsah tejto zmluvy
zodpovedá ich skutočnej a slobodnej vôli, ju podpisujú.

Za Objednávateľa:

Za Poskytovateľa:

V Bratislave dňa ..............

V Bratislave dňa ...............

Ing. Ivan Horváth
riaditeľ GKÚ

Ing. Ľubomír Grejták
konateľ
ADVAL spol. s r. o.

Strana 7 z 8

Príloha č. 1 – Detailná špecifikácia poskytovaných služieb
V rámci poskytovania odborných a poradenských služieb pre oblasť verejného obstarávania v
súlade so zákonom č. 343/2015 Z. z. o verejnom obstarávaní a o zmene doplnení niektorých
zákonov v znení neskorších predpisov (ďalej len „zákon a verejnom obstarávaní“) bude
poskytovateľ poskytovať nasledovné služby:
- zabezpečovanie komplexných služieb súvisiacich s realizáciou verejného obstarávania
s „Preverovanie a aktualizácia údajov ZBGIS miestnym prešetrovaním“, ako aj odborného
dozoru, všeobecnej konzultačnej a poradenskej činnosti súvisiacej s týmto verejným
obstarávaním podľa požiadaviek Objednávateľa,
- poskytovanie poradenských a konzultačných služieb v procese verejného obstarávania
súvisiacich s analýzou a prípravou verejneho obstarávania a vypracovaním povinnej
dokumentácie pre verejné obstarávanie pri jednotlivých postupoch verejného obstarávania,
- odporúčania použitia optimálneho postupu verejného obstarávania, vrátane realizácie
takéhoto postupu, ako aj posúdením súladu realizovaných postupov s platnou legislatívou,
- vypracovanie príslušných oznámení, t. j. oznámenie o vyhlásení verejného obstarávania,
oznámenie o výsledku verejného obstarávania a ich odosielanie do vestníkov podľa
zvoleného postupu,
- kontrola splnenia podmienok účasti uchádzačmi alebo záujemcami o účasť vo verejných
obstarávaniach,
- plnenie si povinnosti člena komisie na otváranie obálok a na hodnotenie ponúk v súlade s
menovacím dekrétom,
- vykonávanie administratívnych prác v oblasti verejného obstarávania,
- vypracovanie súťažných podkladov na vypracovanie ponúk (okrem opisu predmetu
zákazky),
- vypracovanie kritérií na vyhodnotenie ponúk v súlade s požiadavkami Objednávateľa,
- vypracovanie prezenčných listín a zápisníc,
- poskytovanie vysvetlenia podmienok účasti vo verejnom obstarávaní a/alebo súťažných
podkladov uchádzačom,
- v prípade potreby zabezpečenie činnosti pri uplatnení revíznych postupov a námietok,
- komunikácia s Úradom pre verejne obstarávanie na základe požiadaviek verejného
obstarávateľa,
- odovzdanie kompletnej dokumentácie za realizovanú zákazku Objednávateľovi.

Strana 8 z 8

