ÚGKK SR č. 12/2019/EO

Zmluva
o poskytovaní informácií z monitorovania verejných informačných zdrojov
podľa § 269 ods. 2 zákona č. 513/1991 Zb. Obchodný zákonník v znení neskorších predpisov
(ďalej len „Obchodný zákonník“) a príslušných ustanovení zákona č. 343/2015 Z. z. o
verejnom obstarávaní a o zmene a doplnení niektorých zákonov v znení neskorších predpisov
(ďalej len „zákon o verejnom obstarávaní“)
Článok I
Zmluvné strany
Objednávateľ:
Sídlo:
V zastúpení:
IČO:
DIČ:
Bankové spojenie:
IBAN:
Telefón:
E-mail:
(ďalej len „objednávateľ“)

Úrad geodézie, kartografie a katastra Slovenskej republiky
Chlumeckého č. 2, 820 12 Bratislava
Ing. Mária Frindrichová, predsedníčka
00 166 260
2020830240
...........................
.........................................
.............................
sekretariat@skgeodesy.sk

a
Poskytovateľ:
Sídlo:
V zastúpení:
IČO:
DIČ:
Bankové spojenie:
IBAN:
Zapísaný:
Telefón:
E-mail:
(ďalej len „poskytovateľ“)

Slovakia Online s.r.o.
Riazanská 57,831 03 Bratislava
Oľga Cimová, konateľka
31402445
SK2020338397
Tatra banka a.s.
SK1711000000002621025170
OR BAI, oddiel: sro, vleška č. 9581/B
+421 2 43
410996
Sekretariat@sl ovakia-online.sk

(Objednávateľ a poskytovateľ spolu ďalej tiež „zmluvné strany“ alebo osobitne „zmluvná
strana“)
Článok II
Úvodné ustanovenia
1. Slovakia Online s.r.o. ako poskytovateľ je zhotoviteľom databázy informácií z
monitoringu verejných komunikačných zdrojov, pod názvom Siacplus (ďalej len
“databáza“).

ÚGKK SR č. 12/2019/EO
2. Slovakia online s.r.o. je ako poskytovateľ zároveň zhotoviteľom samostatnej
elektronickej databázy informácií vytvorenej z databázy Siacplus podľa požiadaviek
objednávateľa.
3. Poskytovateľ disponuje autorskými právami k databáze informácií z monitoringu
verejných komunikačných zdrojov.
Článok III
Predmet zmluvy
Poskytovateľ sa zaväzuje objednávateľovi poskytovať:
1. Denný off-line monitoring elektronických médií, internetových stránok, portálov a
printov, týkajúcich sa tematiky a kľúčových slov zadaných objednávateľom.
2. Prepis úplného znenia príspevkov, alebo relácií rozhlasového a televízneho vysielania
súvisiace s monitorovanou tematikou.
3. Preklady informácií z maďarskej, ruskej a ukrajinskej národnostnej tlače a
národnostného vysielania do slovenského jazyka.
4. Preklad informácií z vysielania maďarských a rakúskych rozhlasových a televíznych
staníc do slovenského jazyka.
5. On-line prístup do osobitne vytvorenej klientskej databázy informácií z mediálnych
výstupov, ktorá prostredníctvom internetového prehliadača umožňuje vyhľadávania,
triedenie, spracovanie a archivovanie výstupov podľa individuálnych požiadaviek,
vytváranie operatívnych on-line štatistík v štatistickom module, možnosť hodnotenia,
poznámkovania, exportovania vybraných článkov a pod.
Článok IV
Spôsob, čas a miesto plnenia
1. Poskytovateľ, každý pracovný deň, najneskôr do 8.30 hod., pripraví a naimportuje do
databázy Siacplus (článok III. bod 1.) tematické informácie z monitoringu médií za
aktuálny deň.
2. Preklady informácií podľa článku III bod 3. a bod 4., sú súčasťou on-line monitoringu
podľa článku III. bod 1.
3. Prepisy podľa článku III. bod 2., poskytovateľ dodá v dohodnutom termíne.
4. Poskytovateľ je povinný dodať objednávateľovi prístupové práva do klientskej
databázy podľa článku V bod 5 tejto Zmluy bezodkladne po podpise tejto Zmluvy.
Objednávateľ sa zaväzuje nezneužívať prístupové heslá a zaväzuje sa neposkytovať
ich tretím stranám. Poskytovateľ sa taktiež zaväzuje vysvetliť a názorne ukázať
možnosti a používanie klientskej databázy objednávateľovi.
5. Spracovanie výstupov v klientskej databáze podľa článku III bod 5. tejto Zmluvy,
vykonajú poverení zamestnanci objednávateľa.

ÚGKK SR č. 12/2019/EO
6. Poskytovateľ je plne zodpovedný za to, že pri poskytovaní súboru informácií podľa
tejto Zmluvy nedošlo a nedôjde k porušeniu zákona č. 185/2015 Z. z. o autorskom
práve a právach súvisiacich s autorským právom (autorský zákon) v znení neskorších
predpisov.
Článok V
Cena a platobné podmienky
1. Cena za poskytované služby podľa čl. III. je určená dohodou zmluvných strán a je v
súlade so zákonom NR SR č. 18/1996 Z. z. o cenách v znení neskorších predpisov a
vyhlášky Ministerstva financií Slovenskej republiky č. 87/1996 Z. z., ktorou sa
vykonáva zákon NR SR č. 18/1996 Z. z. o cenách v znení neskorších predpisov, a to
vo výške 230.00 EUR (slovom: dvestotridsať EUR) mesačne bez DPH, t.j. 276,00
EUR s DPH (slovom: dvestosedemdesiatšesť EUR s DPH).
2. Cenu určenú v bode 1. tohto článku môže poskytovateľ zvyšovať iba po
predchádzajúcom písomnom súhlase objednávateľa.
3. Platby dohodnuté v bode 1. tohto článku bude poskytovateľ účtovať mesačne
pozadu, vždy najneskôr do 10. kalendárneho dňa nasledujúceho mesiaca, pričom
podkladom na úhradu ceny stanovenej v bode 1. tohto článku bude faktúra vystavená
poskytovateľom.
4. Právo na vystavenie faktúry vzniká poskytovateľovi až riadnym poskytnutím predmetu
zmluvy podľa článku III zmluvy za príslušný kalendárny mesiac, v ktorom
poskytovateľ objednávateľovi dodával službu na dennej báze. Objednávateľ sa
zaväzuje poskytovateľovi uhradiť faktúru riadne a načas. Faktúra je splatná do 30
(tridsiatich) dní od jej doručenia objednávateľovi.
5. Faktúra musí obsahovať všetky náležitosti ustanovené v § 74 zákona č. 222/2004 Z. z.
o dani z pridanej hodnoty v znení neskorších predpisov (ďalej len „zákon č. 222/2004
Z. z.“). V prípade, že faktúra nebude obsahovať všetky náležitosti podľa zákona č.
222/2004 Z. z. je objednávateľ oprávnený ju vrátiť poskytovateľovi na doplnenie alebo
opravu. V takom prípade prestáva plynúť lehota splatnosti a začína plynúť nová 30
(tridsať) dňová lehota splatnosti faktúry odo dňa doručenia riadne opravenej alebo
doplnenej faktúry objednávateľovi.

Článok VI
Doba trvania, sankcie a skončenie zmluvy
1. Táto zmluva sa uzatvára na dobu 21 mesiacov alebo do vyčerpania finančného limitu
5.796,00 EUR s DPH (slovom päťtisícsedemstodeväťdesiatšesť EUR s DPH).
2. Zmluva nadobúda platnosť dňom podpísania oboma zmluvnými stranami a účinnosť
dňom nasledujúcim po dni jej zverejnenia v Centrálnom registri zmlúv vedenom

ÚGKK SR č. 12/2019/EO
Úradom vlády Slovenskej republiky v súlade s § 47a zákona č. 40/1964 Zb. Občiansky
zákonník v znení neskorších predpisov.
3. V prípade omeškania poskytovateľa s poskytovaním služieb v lehotách uvedených v
článku III tejto Zmluvy, je objednávateľ oprávnený účtovať poskytovateľovi zmluvnú
pokutu vo výške 0,02 % z ceny uvedenej v čl. V bod 5.1 tejto Zmluvy, a to za každý
deň omeškania.
4. Pri oneskorenej úhrade faktúry je poskytovateľ oprávnený fakturovať objednávateľovi
úroky z omeškania v sadzbe stanovenej všeobecne záväznými právnymi predpismi
platnými a účinnými na území Slovenskej republiky v čase vyúčtovania úrokov z
omeškania.
5. Zmluvné strany sa dohodli, že túto zmluvu je možné ukončiť nasledovným spôsobom:
a)
dohodou,
b)
výpoveďou,
c)
odstúpením od Zmluvy.
6. Dohodou môžu zmluvné strany ukončiť platnosť tejto zmluvy k akémukoľvek
dátumu. Dohoda musí mať písomnú formu a musí byť podpísaná štatutárnymi
orgánmi oboch zmluvných strán. V dohode sú zmluvné strany povinné uviesť spôsob
vysporiadania vzájomných záväzkov.
7. Ktorákoľvek zo zmluvných strán je oprávnená ukončiť platnosť tejto zmluvy
výpoveďou z akéhokoľvek dôvodu alebo aj bez uvedenia dôvodu. Výpoveď musí byť
písomná a musí byť doručená druhej zmluvnej strane. Výpovedná lehota je
trojmesačná a začína plynúť prvým dňom mesiaca nasledujúceho po mesiaci, v
ktorom sa výpoveď doručí druhej zmluvnej strane.
7. Objednávateľ je oprávnený od tejto zmluvy odstúpiť v prípade, ak:
a)
Poskytovateľ neposkytuje služby špecifikované v článku III bod 1., bod 3. a
bod 4. tejto Zmluvy viac ako 5 po sebe nasledujúcich pracovných dní.
b)
Poskytovateľ neposkytne službu špecifikovanú v článku III bod 2. tejto
zmluvy v dohodnutom termíne.
c)
Poskytovateľ zvýši cenu určenú v bode 1. článku V tejto zmluvy bez
predchádzajúceho písomného súhlasu Objednávateľa.
8. Poskytovateľ je oprávnený od tejto zmluvy odstúpiť v prípade, ak je Objednávateľ v
omeškaní s úhradou splatnej faktúry alebo časti fakturovanej ceny a túto ani napriek
doručenej písomnej upomienke neuhradí.
9. Odstúpenie od zmluvy musí byť písomné, odôvodnené a musí byť doručené druhej
zmluvnej strane. Odstúpením sa zmluva zrušuje od momentu doručenia písomného
vyhotovenia odstúpenia druhej zmluvnej strane. Odstúpením od zmluvy nie je
dotknuté právo zmluvných strán na úrok z omeškania a prípadnú náhradu škody.

ÚGKK SR č. 12/2019/EO
Článok VII
Záverečné ustanovenia
1. Nárok na náhradu škody nevzniká oprávnenej osobe pokiaľ povinná strana preukáže,
že k porušeniu jej zákonnej alebo zmluvnej povinnosti došlo v dôsledku vyššej moci.
To však neplatí, ak prekážka označovaná ako vyššia moc nastala až v čase, keď bola
povinná strana v omeškaní s plnením svojej povinnosti. Vzťahy zmluvných strán
neupravené touto zmluvou sa riadia príslušnými ustanoveniami Obchodného
zákonníka a ďalšími všeobecne záväznými právnymi predpismi platnými v Slovenskej
republike.
2. Neplatnosť niektorého z ustanovení zmluvy nemá vplyv na platnosť ostatných
ustanovení. Ak sa niektoré z ustanovení zmluvy stane neplatným z dôvodu rozporu s
právnymi predpismi, zaväzujú sa obe zmluvné strany takéto ustanovenie nahradiť
iným, ktoré najviac zodpovedá hospodárskym účelom a právnemu významu
pôvodného ustanovenia.
3. Táto zmluva sa vyhotovuje v štyroch originálnych rovnopisoch, z ktorých tri dostane
objednávateľ a jeden poskytovateľ.
4. Akékoľvek zmeny a doplnenia tejto zmluvy môžu byť vykonané len písomným a
očíslovaným dodatkom k tejto zmluve v súlade s § 18 zákona o verejnom obstarávaní
po vzájomnej dohode zmluvných strán a podpísané oprávnenými osobami zmluvných
strán.
5. Zmluvné strany vyhlasujú, že si túto zmluvu riadne prečítali, jej obsahu porozumeli,
zhoduje sa s ich slobodnou, vážnou, určitou a zrozumiteľnou vôľou a neuzatvárajú ju
v tiesni, pod nátlakom, ani za nápadne nevýhodných podmienok, na znak čoho ju
vlastnoručne podpisujú.

V Bratislave dňa:

V Bratislave dňa:

Za Objednávateľa:

Za Poskytovateľa:

.......................................................
Ing. Mária Frindrichová
predsedníčka
Úradu geodézie, kartografie a katastra SR

.....................................................
Oľga Cimová
Konateľka
Slovakia Online s.r.o.

