Rámcová zmluva o poskytovaní služby č . 6/2019/110
(ďalej len „Zmluva“)
Zmluvné strany:
Poskytovateľ:
QBSW, a.s.
Sídlo: Prievozská 6, 821 09 Bratislava, Slovenská republika
IČO: 357 98 297
IČ DPH: SK 2020 280 724
Číslo účtu:
Zastúpený: Ing. Martin Hrnko, MBA, Generálny riaditeľ a predseda predstavenstva
(ďalej len „Poskytovateľ")
Objednávateľ:
Pôdohospodárska platobná agentúra
Sídlo: Hraničná 12, 81526 Bratislava, Slovenská republika
IČO: 30794323
IČ DPH: SK2021781630
Číslo účtu: SK3281800000007000116152
Zastúpený: Ing. Juraj Kožuch, PhD., Generálny riaditeľ
(ďalej len „Objednávateľ")
uzatvárajú podľa § 269 ods. 2 Obchodného zákonníka v znení neskorších predpisov túto Zmluvu:
Definície niektorých pojmov
Pokiaľ nie je v Zmluve vyslovene uvedené inak, pojmy (výrazy) s veľkým počiatočným písmenom
majú význam uvedený príslušnej definícii uvedenej v Zmluve. Pojmy sa v Zmluve môžu používať
v príslušnom gramatickom tvare resp. v množnom čísle.
„Autorský zákon“ – zákon č. 185/2015 Z.z. Autorský zákon
„Človekodeň“ alebo „manday“ alebo „MD“ – práca jedného Pracovníka Poskytovateľa pre
Objednávateľa podľa Zmluvy pričom jeden Človekodeň je práca v trvaní 8 hodín bez prestávok
v práci v zmysle právnych predpisov (jednotlivé časové úseky sa spočítavajú). Ak nie je výslovne
dohodnuté medzi zmluvnými stranami inak, na účely výpočtu odmeny Poskytovateľa sa počítajú
len ukončené Človekodni. Odmena Poskytovateľa za prácu presahujúcu Človekodeň (podľa
počtu človekohodín) prislúcha Poskytovateľovi (a vypočíta sa ) len vtedy, ak si to zmluvné strany
výslovne dohodli v Odvolávke a to alikvotne z jednotkovej ceny za Človekodeň podľa počtu
ukončených Človekohodín, ak nie je samostatne stanovená cena za Človekohodinu.
„Človekohodina“ – práca jedného Pracovníka Poskytovateľa pre Objednávateľa podľa Zmluvy
v trvaní aspoň 60 minút bez prestávok v práci v zmysle právnych predpisov. Ak nie je v Odvolávke
uvedené inak, na účely výpočtu odmeny Poskytovateľa sa počítajú len ukončené Človekohodiny.
Jednotlivé čiastkové práce Pracovníka Poskytovateľa pre Objednávateľa podľa Zmluvy v trvaní
menej ako 15 minút v prípade telefonických konzultácií na Službe/v ostatných prípadoch 30 minút
(bez prestávok v práci) sa do nespočítavajú do Človekohodiny.
„Mesačný výkaz prác“ - zmluvnými stranami odsúhlasený súpis prác Pracovníkov
Poskytovateľa, ktorý preukazuje vykonanie čiastkových prác Pracovníkov Poskytovateľa na
Službe a slúži aj ako podklad pre fakturáciu odmeny za Služby. Objednávateľ môže určiť, že
Pracovník Poskytovateľa si má svoje práce zadávať do elektronického systému určeného
Objednávateľom a Objednávateľ je oprávnený v tomto systému i výkony Pracovníka
Poskytovateľa kontrolovať; pričom výstup z takéhoto systému môže plniť funkciu Mesačného
výkazu prác, ak spĺňa náležitosti stanovené Zmluvou. Súčasťou Mesačného výkazu prác môže
byť v závislosti od konkrétneho prípadu aj akceptačný protokol (napr. v prípade prác na testovaní

1

Softvéru) alebo protokol o prevzatí zdrojových kódov. Mesačný výkaz prác obsahuje najmä:
a) dátum/deň, kedy Pracovník Poskytovateľa vykonával práce na Službe,
b) popis aktivít/prác Pracovníka Poskytovateľa prípadne i deň zadania prác na Službe,
c) meno Pracovníka Poskytovateľa,
d) názov Poskytovateľa,
e) špecifikáciu Služby (resp. názov projektu Objednávateľa),
f) denný a celkový čas prác Pracovníka Poskytovateľa na Službe (bez prestávok v práci);
prípadne čas jeho príchodu a odchodu, prípadne prestávky v práci, ak sú dôležité (napr.
pri práci na Službe),
g) celkový sumár kde je uvedený popis Služby resp. projektu Objednávateľa, ktorého sa
Služba týka a suma odpracovaných hodín Pracovníka Poskytovateľa na jednotlivých
Službách/projektoch Objednávateľa spolu s celkovým mesačným počtom
odpracovaných Človekodní/Človekohodín,
h) meno zamestnanca Objednávateľa, ktorý schvaľuje (a kontroluje) práce Poskytovateľa
vykonané prostredníctvom Pracovníka Poskytovateľa,
i) dátum schválenia Mesačného výkazu prác a podpis schvaľovateľa Objednávateľa, (ak
sa Služby týkajú viacerých projektov Objednávateľa a každý má iného schvaľovateľa,
odsúhlasujú za Objednávateľa Mesačný výkaz prác všetci schvaľovatelia Objednávateľa
resp. ich nadriadený),
j) podpis Pracovníka Poskytovateľa, ktorého sa Mesačný výkaz prác týka,
k) miesto výkonu práce, ak je pre výkon Služby dôležité, alebo ak bolo miesto výkonu
práce na Službe mimo územia Slovenskej republiky,
„Odvolávka“ - druh objednávky Objednávateľa, ktorá sa odvoláva/odkazuje na túto Zmluvu
a ktorou si Objednávateľ objednáva u Poskytovateľa Služby podľa Zmluvy. Odvolávka obsahuje
najmä tieto náležitosti:
a) číslo a dátum vystavenia odvolávky,
b) názov organizačného útvaru Objednávateľa, ktorý odvolávku vystavuje,
c) číslo a názov Zmluvy,
d) špecifikáciu Služby:
da)
stručný opis Služby,
db) čas trvania Služby resp. predpokladaný čas trvania Služby (prípadne termín
vykonania Služby ak má byť výsledkom práce na Službe má byť určitý
výsledok)
dc) počet
požadovaných
Pracovníkov
Poskytovateľa
podľa
jednotlivých
pracovných pozícií, prípadne požadovaný tím Pracovníkov Poskytovateľa,
dd) iné osobitosti Služby napr. pracovný čas kdeby majú Pracovníci Poskytovateľa
Službu vykonávať, ak tento nie je uvedený v Zmluve alebo sa Služby majú
vykonať i inom čase,
de)
miesto vykonania a dodania Služby,
df) kontaktnú osobu Objednávateľa v mieste plnenia, ktorá je oprávnená prevziať
Službu a udeľovať Poskytovateľovi pokyny v súvislosti s plnením predmetu
Zmluvy,
dg) dohodnutá jednotková cena pre jednotlivé pracovné pozície Pracovníkov
Poskytovateľa, vrátane individuálne dohodnutej zľavy z odmeny za Služby,
prípadne dohody, že sa práce presahujúce Človekodeň počítajú alikvótne
podľa Človekohodín,
dh) podľa druhu Služby môže Objednávateľ uviesť kritériá na posudzovanie kvality
Služieb. Ak niektoré náležitosti špecifikácie Služby obsahuje Ponuka
Poskytovateľa (bod 2.1.2 Zmluvy), možno v Odvolávke uviesť odkaz na
Ponuku Poskytovateľa,
e) celková odmena Poskytovateľa za Služby bez DPH,
f) iné náležitosti dohodnuté v procese podľa bodu 2.1 Zmluvy,
g) ak má byť výsledkom Služby určité dielo alebo výstupy z činnosti Pracovníkov
Poskytovateľa, odvolávka obsahuje aj uvedenie výstupov/výsledku činnosti s ich
stručným popisom.
V prípade, že Odvolávka neobsahuje náležitosti potrebné k identifikácii alebo vykonaniu
Služby a určeniu odmeny Poskytovateľa za Služby, zmluvné strany ju o chýbajúce
náležitosti doplnia bezodkladne na návrh ktorejkoľvek zmluvnej strany resp. môžu
vystaviť novú Odvolávku, ktorá výslovne nahradí pôvodnú.

2

„Pracovník Poskytovateľa“ – fyzická osoba/fyzické osoby prostredníctvom ktorých
Poskytovateľ plní alebo bude plniť Služby podľa Zmluvy pre Objednávateľa, pričom tieto osoby
musia byť bezúhonné a podľa Poskytovateľa dostatočne zaškolené, odborne zdatné a skúsené
na poskytnutie Služby podľa Zmluvy, pričom platí bod 4.2 Zmluvy.
„Skupina Objednávateľa“ - spoločnosti majetkovo, organizačne alebo personálne prepojené s
Objednávateľom alebo v ktorých má Objednávateľ priamo alebo nepriamo majetkový podiel.
„Služby“ – činnosti Poskytovateľa, ktoré vykonáva na základe Zmluvy alebo Odvolávky pre
Objednávateľa za odplatu; ide o Služby podľa ich popisu uvedenom v článku I Zmluvy.
Článok I. Predmet a účel Zmluvy
1.1

1.2

1.3
1.4

1.5

1.6

Predmetom tejto Zmluvy je záväzok Poskytovateľa vykonať pre Objednávateľa činnosti uvedené
v bode 1.2 Zmluvy podľa odvolávky na Zmluvu (ďalej len „Služba“) a záväzok Objednávateľa
riadne a včas dodanú Službu od Poskytovateľa prevziať a zaplatiť za Službu dohodnutú odmenu.
Poskytovateľ poskytne na základe Odvolávky Objednávateľovi Služby spočívajúce
v nasledovných oblastiach:
a) konzultačné služby v oblasti informačných technológií,
b) školenie členov projektových tímov/zamestnancov Objednávateľa na príslušných
pracoviskách Objednávateľa,
c) vykonávanie testov (s výnimkou penetračných testov) v súlade s požiadavkami
Objednávateľa,
d) odborná podpora v prípade havarijných stavov a problémov v informačnom systéme
Objednávateľa,
e) spracovanie projektového plánu, riadenie projektu podľa pokynu a metodiky
Objednávateľa, s ktorou bol Poskytovateľ preukázateľne oboznámený,
f) spracovanie analýzy funkčných a technologických požiadaviek na nové aplikácie alebo
zmenu aplikácií informačného systému Objednávateľa podľa štandardov Objednávateľa,
g) spracovanie celkovej architektúry riešení vrátane dokumentácie podľa štandardov
Objednávateľa,
h) riešenia úloh podľa požiadavky Objednávateľa v pozíciách – programátor, analytik alebo
programátor a analytik spoločne (s výnimkou prípadov vytvorenia diela podľa Autorského
zákona),
i) príprava a vykonanie komponentových, integračných a výkonnostných testov podľa
štandardov Objednávateľa vrátane odstránenia zistených incidentov,
j) poskytnutie zdrojov pre zabezpečenie testov,
k) asistencia, podpora pri výkone systémových a užívateľských testov a odstraňovaní
zistených incidentov,
l) asistencia, podpora pri odstraňovaní zistených chýb v produkčnom prostredí
Objednávateľa,
m) asistencia, podpora pri implementácii a rozvoji metodík a štandardov Objednávateľa.
Služba bude pre Objednávateľa vykonávaná na základe Odvolávok Objednávateľa k Zmluve.
Poskytovateľ vyhlasuje, že na vykonávanie Služby podľa Zmluvy je oprávnený podľa platných
právnych predpisov, ďalej že má Poskytovateľ dostatočné odborné znalosti a skúsenosti na
Poskytnutie Služieb pre Objednávateľa a tiež že Objednávateľ užívaním Služieb v súlade so
Zmluvou a písomnými pokynmi Poskytovateľa neporuší práva tretích osôb.
Keďže Objednávateľ je orgán štátnej správy a v oblastiach uvedených v bode 1.2 Zmluvy nemá
dostatočné skúsenosti alebo vedomosti a ani v nich nepodniká, resp. keďže z dôvodov dočasnej
potreby riešenia určitých špecifických úloh Objednávateľ nemá vlastné kapacity na výkon činností
v oblastiach uvedených v bode 1.2 Zmluvy, oslovil Objednávateľ Poskytovateľa, ako odborníka
s potrebným know-how a skúsenosťami a zmluvné strany uzatvárajú túto Zmluvu, ktorej účelom
je okrem iného aj zabezpečenie špecifických odborných činnosti Poskytovateľom pre
Objednávateľa vo vymedzených oblastiach - Služieb uvedených v bode 1.2 Zmluvy a to
prostredníctvom Pracovníkov Poskytovateľa.
Účelom tejto Zmluvy nie je dočasné pridelenie Pracovníka Poskytovateľa Objednávateľovi podľa
§ 58 a nasl. Zákonníka práce. Objednávateľ nebude v mene Poskytovateľa ukladať Pracovníkovi
Poskytovateľa pracovné úlohy, ani kontrolovať, riadiť či organizovať prácu Pracovníka
Poskytovateľa, tieto úlohy si plní Poskytovateľ, ktorý je obchodno-právne zodpovedný za včasný
a riadny výkon Služieb podľa Zmluvy (tým nie je dotknuté právo Objednávateľa udeľovať
Poskytovateľovi pokyny na vykonanie Služieb alebo kontrolovať činnosť Poskytovateľa napríklad
prostredníctvom odsúhlasovania Mesačného výkazu prác).

3

1.7

Predmetom Zmluvy a teda aj Služby nie sú a nebudú požiadavky Objednávateľa na vytvorenie
počítačového programu Poskytovateľom alebo diela na objednávku vytvoreného samostatne
Poskytovateľom, takéto požiadavky môžu byť predmetom samostatnej zmluvy.
Článok II. Objednávanie a prevzatie Služby

2.1

2.2
2.3

2.4

2.5

Postup Strán pred vystavením Odvolávky.
2.1.1 Objednávateľ zašle Poskytovateľovi žiadosť o kalkuláciu odmeny vrátane presnej
špecifikácie požadovanej Služby. V špecifikácii Služby Objednávateľ uvedie:
a) podrobný opis Služby, tak aby bolo možné podľa neho spracovať Ponuku Poskytovateľa
a vystaviť Odvolávku. Opis Služby obsahuje náležitosti, ktoré by mala mať Odvolávka a tiež
v ňom Objednávateľ môže stanoviť aj požadované kritériá na kvalitu vykonávania Služieb
(bod 5.6 Zmluvy).
b) predpokladaný čas trvania Služby,
c) počet požadovaných Pracovníkov Poskytovateľa podľa jednotlivých pracovných pozícií,
pričom Objednávateľ môže pre jednotlivé pracovné pozície Pracovníkov Poskytovateľa určiť
požiadavky (napr. prax, znalosti, pracovne zručnosti) a vymedziť zodpovednosti, ktoré majú
Pracovníci Poskytovateľa spĺňať
d) lehotu vykonania Služby,
e) miesto vykonania a dodania Služby,
f) návrh celkovej odmeny Poskytovateľa podľa jednotkovej ceny jednotlivých pracovných
pozícií Pracovníkov Poskytovateľa,
g) návrh celkovej odmeny Poskytovateľa za Služby bez DPH
2.1.2 Poskytovateľ vypracuje a zašle Objednávateľovi bezodkladne ponuku na Službu
základom ktorej je špecifikácia Služby podľa bodu 2.1.1 Zmluvy a kalkuláciu odmeny
Poskytovateľa, kontaktnú osobu Poskytovateľa, ktorá bude zodpovedná za realizáciu
odvolávky, prípadne iné doplňujúce údaje k ponuke Poskytovateľa (v texte Zmluvy len
„Ponuka Poskytovateľa“),
2.1.3 Pokiaľ Objednávateľ súhlasí s Ponukou Poskytovateľa (najmä rozsahom a obsahom
Služieb a ich cien), Objednávateľ zašle Poskytovateľovi Odvolávku na Zmluvu.
2.1.4 V prípade, že Ponuku Poskytovateľa nevyhovuje Objednávateľovi, vyžiada si
doplnenie/opravu Ponuky Poskytovateľa, respektíve (ak má ešte Objednávateľ záujem na
poskytnutí Služby od Poskytovateľa) zmluvné strany rokujú dovtedy, kým sa nezhodnú na
odmene za Služby a ostatných náležitostiach Služby na základe ktorých možno vystaviť
Odvolávku. V prípade, že Poskytovateľ nie je schopný požadovanú Službu podľa bodu 2.1.1
Zmluvy pre Objednávateľa vykonať, je povinný bezodkladne o tom informovať
Objednávateľa pred vystavením Odvolávky.
Poskytovateľ sa zaväzuje vykonať pre Objednávateľa Službu podľa Zmluvy v termínoch podľa
Odvolávky za podmienok stanovených Zmluvou a odvolávkou.
Objednávateľ doručí odvolávku Poskytovateľovi poštou alebo osobne na adresu sídla
Poskytovateľa alebo elektronickou poštou. Poskytovateľ bezodkladne a preukazne potvrdí
prijatie odvolávky faxom na číslo alebo elektronickou poštou na adresu uvedenú v
odvolávke alebo poštou na adresu . Zmluvné strany sú oprávnené údaje uvedené v tomto bode
jednostranne meniť bez potreby uzatvorenia dodatku. Zmena údajov je voči druhej zmluvnej
strane účinná dňom, keď jej bude doručené písomné oznámenie o zmene, ak z oznámenia
nevyplýva neskorší deň účinnosti zmeny.
Kontaktná osoba Objednávateľa potvrdzuje vykonávanie a prevzatie Služby na Mesačnom
výkaze prác (prípadne na jeho súčastiach). Ak je predmetom Služby dosiahnutie určitého
výsledku (diela), v Mesačnom výkaze prác si zmluvné strany potvrdia vykonanie a prevzatie
takéhoto výsledku Služby (t.j. zmluvné strany si potvrdia včasné a riadne skončenie Služby)
Za účelom vykonania Služby, Objednávateľ umožní/zabezpečí Poskytovateľovi vstup do miesta
vykonania Služby v pracovnom čase Objednávateľa. Poskytovateľ bude Služby vykonávať
v pracovných dňoch (po-pia) v čase od 8.00 hod do 17.00 hod, ak Odvolávka nestanoví inak,
alebo ak sa kontaktná osoba Objednávateľa s Poskytovateľom (pre konkrétneho Pracovníka
Poskytovateľa) nedohodne v konkrétnom prípade inak..
Článok III. Odmena a platobné podmienky

3.1

Stanovený rozsah obstarávaných prác je 75 človekodní. Zmluvné strany sa dohodli, že odmena
za Služby v súlade s platnými právnymi predpismi je dohodnutá a určí sa podľa skutočne
odpracovaných Človekodní a dohodnutých jednotkových cien v nasledovnej štruktúre:
- Konzultačné a analytické služby: 645,- EUR bez DPH za 1 človekodeň.

4

3.2

3.3

3.4

3.5

3.6

3.7

3.8

Odmena je pevná a sú v nej zahrnuté všetky náklady Poskytovateľa spojené s vykonaním Služby.
K uvedenej odmene bude Poskytovateľ účtovať daň z pridanej hodnoty v zmysle platných
právnych predpisov.
Ak v individuálnom prípade sa zmluvné strany preukázateľne nedohodnú inak, Poskytovateľ
vystavuje faktúru mesačne za práce Poskytovateľa poskytnuté v predchádzajúcom kalendárnom
mesiaci na základe konkrétnej Odvolávky (za dátum dodania Služieb sa považuje posledný deň
príslušného kalendárneho mesiaca), pričom Poskytovateľ faktúru vystaví do 15 kalendárnych dní
po skončení kalendárneho mesiaca a po podpísaní obojstranne odsúhlaseného Mesačného
výkazu prác (vrátane prípadných jeho súčastí). Fakturovaná suma musí zodpovedať skutočne
poskytnutým a riadne akceptovaným Službám za daný kalendárny mesiac. Ak Poskytovateľ podľa
Zmluvy poskytuje Objednávateľovi viacero Služieb podľa viacerých Odvolávok, Služby fakturuje
samostatne pre každú Odvolávku zvlášť. Ak v príslušnom kalendárnom mesiaci Poskytovateľ
neposkytol Objednávateľovi žiadnu Službu podľa Odvolávky, Poskytovateľ žiadnu odmenu
nefakturuje.
Odmena je splatná do 30 dní od doručenia faktúry Objednávateľovi, a to bezhotovostne na účet
Poskytovateľa uvedený na faktúre. Súčasťou faktúry je Mesačný výkaz prác (vrátane jeho
prípadných súčastí.
Poskytovateľ doručí Objednávateľovi faktúru osobne alebo doporučenou zásielkou na adresu:,
Pôdohospodárska platobná agentúra, Hraničná 12, 81526 Bratislava
. Podstatnou náležitosťou faktúry je označenie Objednávateľa jedným z nasledujúcich spôsobov:
číslo Zmluvy a identifikácia Odvolávky na Zmluvu alebo identifikácia organizačného útvaru
Objednávateľa, ktorý vykonanie Služby požadoval.
Ak faktúra nebude spĺňať náležitosti podľa platných právnych predpisov, nebude vystavená
v súlade so Zmluvou, alebo nebude obsahovať požadované prílohy, má Objednávateľ právo vrátiť
ju v termíne splatnosti Poskytovateľovi na prepracovanie. Týmto prestáva platiť pôvodný termín
splatnosti faktúry a Objednávateľ nie je v omeškaní s úhradou odmeny. Nový termín splatnosti
faktúry začína plynúť dňom doručenia prepracovanej faktúry.
Objednávateľ je oprávnený, bez potreby uzatvorenia dodatku, jednostranným písomným
oznámením doručeným Poskytovateľovi zmeniť údaje uvedené v bode 3.4 Zmluvy, vrátane
zmeny tretej osoby na doručovanie faktúr. Takéto zmeny sú voči Poskytovateľovi účinné dňom
doručenia oznámenia Poskytovateľovi, ak v oznámení nie je uvedený neskorší deň účinnosti
zmeny.
Zmluvné strany sa v súlade s § 364 Obchodného zákonníka dohodli, že Objednávateľ si môže
započítať voči Poskytovateľovi akékoľvek svoje pohľadávky voči akýmkoľvek pohľadávkam
Poskytovateľa a to bez ohľadu na právny vzťah, z ktorého vyplývajú a bez ohľadu na to, či
pohľadávky Objednávateľa sú budúce, súčasné, podmienené alebo nepodmienené, splatné alebo
sú premlčané. Objednávateľ bezodkladne oznámi Poskytovateľovi realizáciu zápočtu.
Poskytovateľ výslovne súhlasí s tým, že ustanovenie § 361 Obchodného zákonníka sa
nevzťahuje na žiadny zmluvný vzťah uzatvorený medzi Poskytovateľom a Objednávateľom.
Poskytovateľ garantuje Objednávateľovi nezmenenú odmenu do počas doby trvania Zmluvy .
Odmenu možno po lehote uvedenej v predchádzajúcej vete meniť dohodou zmluvných strán
formou dodatku k Zmluve, ak niektorá zo zmluvných strán preukáže zvýšenie resp. zníženie
nákladov z dôvodu zmeny colných, daňových a legislatívnych predpisov, ktorá má podstatný
vplyv na zmenu odmeny.
Článok IV. Ďalšie práva a povinnosti zmluvných strán

4.1

4.2

4.3

Poskytovateľ zabezpečí, aby Pracovníci Poskytovateľa pri vykonaní Služby dodržiavali predpisy
na zaistenie bezpečnosti a ochrany zdravia pri práci, požiarnej ochrany a interných predpisov
Objednávateľa, s ktorými je Poskytovateľ sa povinný oboznámiť.
Poskytovateľ sa zaväzuje, že Službu bude vykonávať s odbornou starostlivosťou, pričom
Poskytovateľ poskytuje Služby prioritne prostredníctvom vlastných zamestnancov. Výnimočne
a to len v prípade, ak s tým Objednávateľ vopred písomne súhlasil, môže Poskytovateľ plniť
Službu prostredníctvom tretích osôb (subdodávateľov resp. zamestnancov subdodávateľov) a
v tomto prípade, tieto tretie osoby pri plnení Služby konajú v mene a na účet Poskytovateľa
a Poskytovateľ je tiež zodpovedný za včasné a riadne vykonanie Služby a zabezpečí
Objednávateľovi všetky jeho oprávnenia podľa Zmluvy (napr. oprávnenia k zdrojovému kódu,
licencie), tak ako keby Služby vykonával sám Poskytovateľ. Ak Poskytovateľ plní Službu
prostredníctvom tretej osoby, je povinný zabezpečiť, aby táto tretia osoba dodržiavala všetky
povinnosti Poskytovateľa podľa tejto Zmluvy.
Objednávateľ je povinný poskytovať Poskytovateľovi potrebnú súčinnosť nevyhnutnú na
vykonanie Služby a vyhradzuje si právo neprevziať Službu od Poskytovateľa, ak Služba nie je

5

4.4

4.5

4.6

4.7

4.8

4.9

riadnym plnením podľa Zmluvy.
V prípade prác s informačnými technológiami Objednávateľa je Poskytovateľ povinný zabezpečiť,
aby Pracovníci poskytovateľa boli zaškolení do interných procesov Objednávateľa napríklad typu
incident management, change management, deployment a release management, k čomu sa
Objednávateľ zaväzuje poskytnúť plnú súčinnosť a Pracovníkov Poskytovateľa v týchto
procesoch vyškoliť. Poskytovateľ je povinný zabezpečiť podpísanie a doručenie príslušných
poučení (vrátane zúčastnených osôb od subdodávateľov) predložené Objednávateľom
vzťahujúcich sa na informačnú bezpečnosť a ochranu osobných údajov. Poskytovateľ doručí
Objednávateľovi tieto dokumenty pred začatím výkonu činností v tejto Zmluve.
V prípade, že Poskytovateľ poskytne Objednávateľovi tím Pracovníkov Poskytovateľa na plnenie
Služby, tento tím sa stane súčasťou tímu spolu so zamestnancami Objednávateľa alebo tím
Pracovníkov Poskytovateľa plní Službu v mene Poskytovateľa samostatne. Činnosti vo vnútri tímu
sú vykonávané a riadené štandardným tímovým riadením v zmysle zodpovedností prislúchajúcich
jednotlivým pracovnými pozíciám s ohľadom na pokyny Objednávateľa dané Poskytovateľovi.
Zloženie poskytnutého tímu Pracovníkov Poskytovateľa je zodpovednosťou Poskytovateľa, avšak
ak sú mu známe inštrukcie na jeho zloženie od Objednávateľa, je povinný tieto požiadavky
Objednávateľa pri tvorbe tímu zohľadniť. Tím musí byť schopný z časového a odborného hľadiska
kontinuálne dodávať požadované Služby.
Zmluvné strany sa zaväzujú písomne oznámiť druhej zmluvnej strane každú zmenu svojej právnej
subjektivity, ako aj iné podstatné skutočnosti dotýkajúce sa predmetu Zmluvy, resp. ustanovení
Zmluvy.
Poskytovateľ berie na vedomie a súhlasí, že počas celej doby vykonávania Služieb môže výkon
poskytovaných Služieb Poskytovateľom byť predmetom dohľadu a kontroly, najmä:
b) externej audítorskej spoločnosti Objednávateľa,
d) iným štátnym orgánom, ktoré vykonávajú dohľad a dozor nad Objednávateľom (napr. Úrad
pre verejné obstarávanie, Vládny audit, Úrad na ochranu osobných údajov, iné).
Poskytovateľ sa za účelom dohľadu a kontroly uvedenej v tomto bode Zmluvy zaväzuje
spolupracovať s Objednávateľom a prostredníctvom Objednávateľa so všetkými subjektmi
uvedenými v tomto bode, najmä poskytnúť potrebnú súčinnosť a prístup k údajom súvisiacim
s poskytovanými Službami.
Ak nie je Služba poskytovaná v priestoroch Objednávateľa resp. v priestoroch zabezpečených
Objednávateľom, pre účely dohľadu a kontroly je Poskytovateľ povinný sprístupniť miesta,
v ktorých sa Služba poskytuje.
Objednávateľ oznámi Poskytovateľovi začiatok výkonu dohľadu a kontroly vopred, spravidla 3
pracovné dní pred začiatkom výkonu dohľadu a kontroly, ak je to možné alebo právny predpis
nestanovuje inak.
Poskytovateľ je povinný preveriť bezúhonnosť Pracovníka Poskytovateľa pred začatím prác na
Službe pre Objednávateľa, pričom bezúhonnosť sa preukazuje výpisom z registra trestov nie
starším ako 3 mesiace. Objednávateľ je oprávnený žiadať Poskytovateľa, aby zabezpečil výkon
Služieb iným Pracovníkom Poskytovateľa s rovnakou pracovnou pozíciou v prípade, že má
Objednávateľ pochybnosti o bezúhonnosti Pracovníka Poskytovateľa alebo z iných vážnych
dôvodov napr. v prípade, že Objednávateľ nie je spokojný s pracovným výkonom Pracovníka
Poskytovateľa alebo ak Pracovník Poskytovateľa poruší príkaz Objednávateľa resp. kontaktnej
osoby Objednávateľa alebo interné predpisy Objednávateľa s ktorými Objednávateľ
Poskytovateľa oboznámil; Poskytovateľ je povinný v týchto prípadoch Objednávateľovi vyhovieť
a zabezpečiť výkon Služby iným kvalifikovaných Pracovníkom Poskytovateľa.
Poskytovateľ podľa právnych predpisov zodpovedá za škody ktoré spôsobil pri výkone Služieb
a zodpovedá za škody, ktoré spôsobili Pracovníci Poskytovateľa.
Článok V. Zodpovednosť za vady, riešenie sporov a kontaktné osoby

5.1

5.2

5.3

Služba má vady, ak nespĺňa kvalitatívne, kvantitatívne a iné podmienky stanovené Zmluvou,
Odvolávkou alebo právnymi predpismi. Poskytovateľ poskytuje na vykonanú Službu záruku 6
mesiacov od schválenia Mesačného výkazu prác Objednávateľom (resp. ak je predmetom služby
dosiahnutie určitého výsledku, od schválenia toho Mesačného výkazu prác, ktorým si zmluvné
strany potvrdili vykonanie /skončenie/ Služby).
V prípade, ak Poskytovateľ vystavil a riadne vyplnil záručný list, má záručný list prednosť pred
ustanoveniami Zmluvy, pokiaľ priznáva Objednávateľovi väčší rozsah práv na poskytnutie záruky
a prípadného záručného plnenia zo strany Poskytovateľa.
V prípade uplatnenia reklamácie vady Služby vystaví Objednávateľ písomné oznámenie, ktoré
obsahuje najmä :
5.3.1 špecifikáciu zmluvného vzťahu, na základe ktorého bolo vykonané plnenie (číslo Zmluvy

6

a označenie zmluvných strán),
názov a množstvo reklamovanej Služby,
miesto vykonania/dodania Služby,
termín vykonania Služby,
popis reklamovanej vady Služby,
voľbu nároku, ktorý si Objednávateľ uplatňuje a primeranú lehotu, v ktorej má
Poskytovateľ poskytnúť zvolené záručné plnenie.
Nahlásenie vady Poskytovateľ bezodkladne potvrdí Objednávateľovi písomnou formou.
Objednávateľ sa zaväzuje vytvoriť Poskytovateľovi podmienky potrebné na odstránenie vady,
prípadne inú činnosť za účelom poskytnutia záručného plnenia.
Zmluvné strany sa dohodli, že Poskytovateľ je povinný poskytnúť Objednávateľovi záručné
plnenie zvolené Objednávateľom (bod 5.3.6 Zmluvy). Poskytovateľ si z titulu poskytnutia
záručného plnenia nebude uplatňovať voči Objednávateľovi žiadne finančné nároky.
Ak sú predmetom Služby určité špecifické činnosti napr. v oblasti tvorby, implementácie, či
testovania softvéru Objednávateľa, Objednávateľ môže v Odvolávke určiť Poskytovateľovi kritériá
kvality Služieb, porušenie ktorých bude považovať za vadné plnenie a dohodnúť
s Poskytovateľom úroveň poskytovania Služieb (tzv. SLA), pričom v SLA môže určiť vzorce
(spravidla podľa počtu a závažnosti chýb urobených Poskytovateľom) pre určenie toho, či je
Služba poskytnutá vadne alebo nie a je tiež oprávnený dohodnúť v Odvolávke aj zmluvnú pokutu
za nedodržanie poskytovanej úrovne SLA, ktorá má prednosť pre ustanoveniami Zmluvy.
Zmluvné strany riešia spory predovšetkým vzájomnou dohodou. Ak pri realizácii Zmluvy na
(základe Odvolávky) nepríde k dohode kontaktných osôb Objednávateľa a Poskytovateľa, môžu
tieto osoby eskalovať problém na svojich nadriadených, pričom poslednou úrovňou eskalácie sú
štatutárny zástupcovia zmluvných strán. Zmluvné strany si na požiadanie oznámia ktoré
kontaktné osoby sa majú zaoberať riešením sporov alebo realizáciou konkrétnych úkonov či
oblastí z tejto Zmluvy na rôznych riadiacich úrovniach a môžu im určiť úkony, ktoré sú oprávnené
pri realizácii zmluvy uskutočniť. Ak Zmluva nestanovuje inak, kontaktné osoby zmluvných strán
nie sú oprávnené meniť alebo rušiť Zmluvu, pokiaľ im takýto úkon nevyplýva z vnútorných
predpisov zmluvnej strany, plnomocenstva alebo poverenia alebo na základe právneho predpisu.
5.3.2
5.3.3
5.3.4
5.3.5
5.3.6

5.4

5.5

5.6

5.7

Článok VI. Zmluvné sankcie
6.1
6.2

6.3

6.4

6.5

6.6
6.7

6.8

6.9

Objednávateľ si môže v prípade omeškania s vykonaním Služby uplatniť u Poskytovateľa
zmluvnú pokutu vo výške 0,25 % z odmeny za poskytnutú Službu, a to za každý deň omeškania.
Objednávateľ môže od Poskytovateľa požadovať zaplatenie zmluvnej pokuty vo výške 0,5 %
z odmeny za poskytnutú Službu, v prípade, že Poskytovateľ poruší niektorú z povinností
ustanovených v bodoch 4.1, 4.2, 7.6.1 až 7.6.5, 7.7 až 7.9 Zmluvy, alebo niektorého z vyhlásení
alebo povinností uvedených v čl. X Zmluvy, a to za každé také porušenie povinnosti.
Objednávateľ môže od Poskytovateľa požadovať zaplatenie zmluvnej pokuty vo výške 0,25 %
z odmeny za poskytnutú Službu v prípade, že Poskytovateľ nezabezpečí prítomnosť Pracovníka
Poskytovateľa na Objednávateľom určenom mieste (pracovisku) počas vykonávania Služby resp.
Poskytovateľ poruší povinnosť podľa bodu 2.5 Zmluvy, a to za každý prípad porušenia povinnosti
Poskytovateľa (okrem prípadov, ak to nemohol z objektívnych dôvodov zabezpečiť napr.
v prípade náhlej choroby Pracovníka Poskytovateľa).
Objednávateľ si môže v prípade, že Poskytovateľ poruší niektorú z povinností ustanovených
v bode 4.8 alebo 4.9 Zmluvy uplatniť zmluvnú pokutu vo výške vo výške 0,25 % z odmeny za
poskytnutú Službu za každé také porušenie povinnosti.
Objednávateľ môže od Poskytovateľa požadovať zaplatenie zmluvnej pokuty vo výške
trojnásobku odmeny Poskytovateľa za jeden Človekodeň (podľa príslušnej pracovnej pozície
Pracovníka Poskytovateľa), a to za každý prípad porušenia, v prípade, že ani po upozornení
danom Objednávateľom Poskytovateľovi nepodáva príslušný Pracovník Poskytovateľa
očakávaný pracovný výkon pri plnení Služby.
Poskytovateľ je povinný uplatnenú alebo požadovanú zmluvnú pokutu podľa Zmluvy
Objednávateľovi zaplatiť.
Objednávateľ môže požadovať zmluvné sankcie podľa tohto článku aj formou vystavenia faktúry
Poskytovateľovi a Poskytovateľ je povinný faktúru uhradiť; pričom faktúra je splatná 30 dní od jej
doručenia Poskytovateľovi.
Uplatnením zmluvnej pokuty, nie je dotknuté právo Objednávateľa požadovať od Poskytovateľa
aj náhradu škody spôsobenej porušením povinnosti, na ktorú sa vzťahuje zmluvná pokuta, a to aj
vo výške presahujúcej zmluvnú pokutu.
V prípade ak dôjde k porušeniu ustanovení bodu 7.12 vinou Prevádzkovateľa bude
prevádzkovateľ znášať sankcie udelené Úradom na ochranu osobných údajov SR na svoje

7

náklady.
Článok VII. Mlčanlivosť, úprava vstupu a ochrana dát
7.1

7.2
7.3

7.4
7.5

7.6

7.7

Zmluvné strany sa zaväzujú považovať skutočnosti alebo informácie, ktoré sa dozvedeli na
základe alebo v súvislosti s uzatvorením alebo realizáciou Zmluvy za dôverné. Za dôverné sa
tiež považujú informácie, ktoré sú predmetom obchodného alebo bankového tajomstva a osobné
údaje. Zmluvné strany sa zaväzujú dôverné informácie chrániť a zachovávať o nich mlčanlivosť
až do doby, kedy sa tieto stanú všeobecne známymi za predpokladu, že sa tak nestane
porušením povinnosti mlčanlivosti. Dôverné informácie sa zmluvné strany zaväzujú nezneužiť
a nesprístupniť tretím neoprávneným osobám.
Zmluvné strany sa zaväzujú, že zabezpečia, aby ich zamestnanci, subdodávatelia alebo
spolupracujúce tretie osoby budú zachovávať mlčanlivosť v zmysle tohto článku.
Zmluvné strany sa dohodli, že za porušenie povinnosti mlčanlivosti sa nepovažujú prípady, ak:
a) sa jedná o dôverné informácie, ktoré sú verejne známe alebo dostupné, alebo sa stanú
verejne známe alebo dostupné inak, než z dôvodu porušenia záväzku mlčanlivosti zmluvnej
strany alebo z dôvodu nelegálnej činnosti inej osoby,
b) je zmluvná strana povinná dôvernú informáciu oznámiť na základe zákonom stanovenej
povinnosti,
c) je dôverná informácia sprístupnená členom orgánov zmluvných strán, zamestnancom
zmluvných strán, audítorom, znalcom alebo poradcom zmluvných strán, alebo iným
zástupcom zmluvných strán, ktorí sú viazaní povinnosťou mlčanlivosti buď na základe
zmluvy alebo všeobecne záväzných právnych predpisov,
d) Objednávateľ poskytne dôverné informácie osobám patriacim do Skupiny Objednávateľa,
ktoré garantujú rovnaký alebo porovnateľný štandard dodržiavania mlčanlivosti a ochrany
dôverných informácií,
e) Objednávateľ alebo iné osoby patriace do Skupiny Objednávateľa poskytnú dôverné
informácie tretím osobám, s ktorými sú v zmluvnom vzťahu a ktoré garantujú rovnaký alebo
porovnateľný štandard dodržiavania mlčanlivosti a ochrany dôverných informácií,
f) Objednávateľ sprístupní informácie o skutočnostiach týkajúcich sa Zmluvy v nevyhnutnom
rozsahu osobám ktoré pre Objednávateľa vykonávajú správu alebo údržbu informačných
systémov alebo inú činnosť na základe zmluvy,
g) je táto Zmluva povinne zverejňovanou zmluvou podľa osobitného právneho predpisu
a Zmluva bude zmluvnou stranou zverejnená.
Povinnosť mlčanlivosti trvá bez ohľadu na ukončenie účinnosti alebo platnosti Zmluvy.
V prípade, ak pri plnení predmetu Zmluvy bude dochádzať k spracovaniu osobných údajov
Poskytovateľom poverených fyzických osôb zo strany Objednávateľa, Poskytovateľ vyhlasuje, že
zabezpečil predchádzajúci písomný súhlas dotknutých osôb so spracovaním ich osobných údajov
Objednávateľom, pričom Poskytovateľ zodpovedá Objednávateľovi za to, že má na ich
poskytnutie súhlas, ak sa tento podľa právnych predpisov vyžaduje a ďalej Poskytovateľ
vyhlasuje, že je oprávnený Objednávateľovi uvedené osobné údaje poskytnúť.
Úprava vstupu Poskytovateľ do priestorov Objednávateľa
7.6.1 Poskytovateľ môže vynášať údaje, zariadenia a iné materiály patriace Objednávateľovi
z priestorov Objednávateľa len s výslovným písomným súhlasom Objednávateľa.
7.6.2 Poskytovateľ je povinný vykonávať činnosti pre Objednávateľa tak, aby nedošlo
k poškodeniu alebo zničeniu zariadení obsahujúcich informačné aktíva (t.j. informácie,
dokumenty, systémy, médiá, aplikácie, hardvér, sieť a ostatné časti informačného
systému, čo podporuje prevádzku a spracovanie informácií) alebo k neočakávanému
prerušeniu ich prevádzky.
7.6.3 Poskytovateľ sa zaväzuje počas výkonu činností pre Objednávateľa v jeho priestoroch
rešpektovať operatívne pokyny riaditeľa sekcie IT a riaditeľa odboru informačnej
bezpečnosti, správy a ochrany kmeňových dát Objednávateľa .
7.6.4 Objednávateľ sa zaväzuje náležite oboznámiť Poskytovateľa s potrebnými
bezpečnostnými požiadavkami a postupmi pri práci s informačnými aktívami, čo
Poskytovateľ preukázateľne potvrdí, čím sa zároveň zaväzuje tieto požiadavky
dodržiavať.
7.6.5 Poskytovateľ zodpovedá za náležité plnenie povinností v bodoch 7.6.1 až 7.6.4
Pracovníkmi Poskytovateľa.
Ak Objednávateľ poskytol Poskytovateľovi v súvislosti s realizáciou Zmluvy veci, materiály,
informácie alebo dáta, tak nedochádza k prevodu vlastníckeho práva k nim na Poskytovateľa
a Poskytovateľ je ich oprávnený použiť len v súvislosti s realizáciou Zmluvy za účelom plnenia
Zmluvy, ak nie je výslovne a preukázateľne zmluvnými stranami dohodnuté inak.

8

V prípade, ak Poskytovateľ pri plnení Služby príde od styku s dátami o klientoch, resp.
zmluvných partneroch Objednávateľa, Poskytovateľ sa zaväzuje po celú dobu poskytovania
Služieb zabezpečiť oddelenú správu takýchto informácií od akýchkoľvek iných informácií a dát
(vlastných dát Poskytovateľa alebo iných zákazníkov Poskytovateľa).
7.9 Poskytovateľ po skončení vykonávania každej Služby podľa Odvolávky (alebo na písomnú výzvu
Objednávateľa, aj počas vykonávania Služby) je povinný do 5 kalendárnych dní odovzdať späť
Objednávateľovi všetky dáta, materiály a informácie poskytnuté Objednávateľom k Službe
(alebo uvedené informácie, materiály a dáta zlikvidovať spôsobom určeným Objednávateľom),
ak tieto nie sú potrebné pre účely archivácie alebo dokumentácie realizácie Služby alebo
uplatňovania záruky či nárokov z vád podľa tejto Zmluvy alebo osobitnej zmluvy.
7.10 Osobitné postupy pri nakladaní s informáciami a dátami ako i spôsob prenosu, šifrovanie,
likvidáciu, uschovávanie, iné nakladanie, ako aj postup zmluvných strán pri ochrane, spracúvaní
týchto informácií a dát môže byť upravený v Zmluve o spracovávaní a ochrane dôverných
informácií a osobných údajov, ktorú na výzvu Objednávateľa uzatvoria zmluvné strany.
7.11 Ak sa Poskytovateľ v súvislosti s uzatvorením alebo plnením Zmluvy dozvie o skutočnostiach,
ktoré by mohli zakladať trestnoprávnu zodpovednosť Poskytovateľa alebo Objednávateľa podľa
zákona č. 91/2016 Z.z. o trestnej zodpovednosti právnických osôb, je povinný ihneď (pred
podaním oznámenia na príslušný štátny orgán, ak je Poskytovateľ povinný podať takéto
oznámenie podľa príslušných právnych predpisov) tieto skutočnosti oznámiť Objednávateľovi.
Poskytovateľ bude s Objednávateľom spolupracovať tak, aby trestnosť činu/konania podľa
osobitného právneho predpisu zanikla, alebo aby boli zmiernené následky takéhoto
nepriaznivého konania a aby takého konanie (alebo jeho následky), nemalo (alebo malo čo
najmenší) nepriaznivý vplyv na Objednávateľa.
7.12 Poskytovateľ sa zaväzuje chrániť osobné údaje Objednávateľa, ktoré spracováva vo svojom
technologickom prostredí, tak aby nedošlo k porušeniu ustanovení vyplývajúcich z NARIADENIA
EURÓPSKEHO PARLAMENTU A RADY (EÚ) 2016/679 z 27. apríla 2016 o ochrane fyzických
osôb pri spracúvaní osobných údajov a o voľnom pohybe takýchto údajov, ktorým sa zrušuje
smernica 95/46/ES (všeobecné nariadenie o ochrane údajov) a zákona č. 18/2018 Z.z. o
ochrane osobných údajov a o zmene a doplnení niektorých zákonov.
7.8

Článok VIII. Doručovanie
8.1

8.2

8.3

Odstúpenie od Zmluvy, výpoveď Zmluvy, dodatky k Zmluve, faktúry, oznámenie podľa bodu 3.6,
zápočet podľa bodu 3.7 a reklamácia vád podľa bodu 5.3 Zmluvy budú vyhotovené písomne a
doručené druhej zmluvnej strane osobne alebo zaslané poštou. Odstúpenie od Zmluvy, výpoveď
Zmluvy a faktúry doručujú zmluvné strany osobne alebo formou doporučenej zásielky.
Všetky písomnosti sa považujú za doručené aj v prípade neprevzatia zásielky odoslanej poštou
zmluvnou stranou na adresu sídla/miesta podnikania druhej zmluvnej strany alebo na adresu
uvedenú v záhlaví Zmluvy resp. na adresu tretej osoby oznámenú Objednávateľom. Za deň
doručenia sa považuje 15-ty deň po odoslaní písomnosti zmluvnou stranou.
Ostatné prejavy vôle zmluvných strán (na ktoré sa nevzťahuje bod 8.1 Zmluvy) ak súvisia
s realizáciou Zmluvy, môžu byť doručované tiež faxom a elektronicky na adresy Poskytovateľa
a Objednávateľa uvedené v bode 2.3 Zmluvy. V prípade doručovania podľa tohto bodu, druhá
zmluvná strana bezodkladne potvrdí prijatie doručenia preukaznou formou (potvrdenie o prijatí
doručenia sa opätovne nepotvrdzuje).
Článok IX. Trvanie Zmluvy

9.1
9.2
9.3

9.4

Zmluva nadobúda platnosť dňom jej podpísania zástupcami oboch zmluvných strán a účinnosť
deň po jej zverejnení v Centrálnom registri zmlúv vedenom Úradom vlády SR.
Zmluva sa uzatvára na dobu 12 mesiacov od účinnosti zmluvy.
Zmluvné strany sa dohodli, že Zmluvu je možné ukončiť okamžitým odstúpením od Zmluvy
v prípade podstatného porušenia Zmluvy, za ktoré sa považuje, ak:
9.3.1
Poskytovateľ:
a) nevykoná Službu pre Objednávateľa riadne a včas alebo
b) neposkytne Objednávateľovi riadne a včasné záručné plnenie alebo
c) opakovane (viac ako 2 krát v priebehu platnosti Zmluvy) dodá vadnú Službu.
9.3.2
Objednávateľ nezaplatí odmenu Poskytovateľovi v lehote 30 dní po splatnosti
faktúry napriek predchádzajúcemu písomného upozorneniu Poskytovateľa na
omeškanie.
Zmluvné strany sa dohodli, že Objednávateľ je oprávnený odstúpiť od tejto Zmluvy v prípade, že

9

Poskytovateľ podlieha zákonu č. 7/2005 Z.z. o konkurze a reštrukturalizácii v platnom znení
a podľa tohto zákona bol podaný návrh na vyhlásenie konkurzu na majetok Poskytovateľa alebo
bol podaný návrh na povolenie reštrukturalizácie Poskytovateľa.
9.5 Zmluvné strany sa dohodli, že Objednávateľ je oprávnený odstúpiť od tejto Zmluvy v prípade, ak
Poskytovateľ je alebo bol zapísaný v zozname osôb zverejneným podľa § 69 ods. 15 zákona č.
222/2004 Z.z. o dani z pridanej hodnoty (ďalej na účely tohto bodu len „zoznam“). Pre uplatnenie
práva Objednávateľa podľa tohto bodu nie je rozhodujúce, kedy bol Poskytovateľ počas platnosti
Zmluvy do zoznamu zapísaný.
9.6 Odstúpenie od Zmluvy je účinné dňom jeho doručenia druhej zmluvnej strane, ak v odstúpení nie
je uvedený neskorší dátum účinnosti odstúpenia.
9.7 Zmluvu je možné ukončiť výpoveďou bez udania dôvodu v jednomesačnej výpovednej lehote,
ktorá začína plynúť od prvého kalendárneho dňa mesiaca nasledujúceho po mesiaci, v ktorom
bola doručená výpoveď druhej zmluvnej strane.
9.8 Zmluvné strany sa dohodli, že Objednávateľ je oprávnený odstúpiť od tejto Zmluvy aj bez
uvedenia dôvodu a Poskytovateľ nemá nárok na náhradu škody alebo ujmy v dôsledku využitia
práva Objednávateľa podľa tohto bodu. V prípade odstúpenia od Zmluvy podľa tohto bodu sa
zmluvné strany dohodli, že:
a)
vylučujú aplikáciu § 345 až 350 a § 351 ods.2 Obchodného zákonníka na vzťah
založený touto Zmluvou,
b)
Zmluva sa zrušuje s účinkami od doručenia odstúpenia od Zmluvy Poskytovateľovi (ex
nunc),
c)
na tento prípad platí bod 9.9 Zmluvy,
d)
Poskytovateľ do 5 dní od zániku Zmluvy vráti Objednávateľovi časť zaplatenej odmeny
za Službu, za tú časť Služby, ktorú by mal podľa Zmluvy vykonať, ak by k odstúpeniu
od Zmluvy nedošlo (ak odmenu nie je možné určiť, zmluvné strany si túto výšku
dohodnú),
e)
v prípade, že Objednávateľ do dňa doručenia odstúpenia od Zmluvy za Službu ešte
nezaplatil, Poskytovateľ má nárok na zaplatenie tej časti Služby, ktorá bola
Objednávateľovi do dňa odstúpenia od Zmluvy vykonaná; podľa tohto písmena sa
primerane postupuje aj v prípade, ak Objednávateľom zaplatená časť Služby podľa
predchádzajúceho písmena je nižšia, akú by mal Poskytovateľ dostať, aby mal
zaplatené za tú časť Služby, ktorú do dňa odstúpenia od Zmluvy vykonal pre
Objednávateľa,
f)
ak sa v konkrétnom prípade zmluvné strany nedohodnú písomne inak, nemajú zmluvné
strany voči sebe iné nároky z titulu odstúpenia od Zmluvy, ako sú uvedené v tomto bode
a bode 9.9 Zmluvy.
9.9 Odstúpením od Zmluvy zanikajú všetky práva a povinnosti zmluvných strán vyplývajúce zo
Zmluvy, okrem povinnosti mlčanlivosti, nárokov na náhradu škody (ak v Zmluve nie je uvedené
inak), nárokov na zmluvné alebo zákonné sankcie. Odstúpením od Zmluvy nezanikajú tiež nároky
vyplývajúce z ustanovení o poskytovaní záruky a zodpovednosti za vady Služby, ktorá bola na
základe Zmluvy Objednávateľovi poskytnutá.
9.10 Zmluvné strany sa dohodli, že Objednávateľ je oprávnený kedykoľvek počas platnosti Zmluvy
písomne alebo aj formou emailovej komunikácie zrušiť Odvolávku na konkrétnu Službu (bez
následku na iné Odvolávky alebo na Zmluvu), pričom v tomto prípade má Poskytovateľ nárok na
časť odmeny v alikvotnej výške podľa Zmluvy a Odvolávky, zodpovedajúcej vykonaným prácam
do dňa zrušenia Odvolávky, pričom v tomto prípade nemá Poskytovateľ právo na náhradu škody
či iných nákladov. V prípade zrušenia Odvolávky Objednávateľom dňom doručenia oznámenia
Objednávateľa o zrušení Odvolávky, Poskytovateľ prestane vykonávať práce na Službe podľa
zrušenej Odvolávky a v Mesačnom výkaze prác uvedie práce na Službe do dňa zrušenia
Odvolávky a vyčísli pomernú časť odmeny Poskytovateľa podľa tohto bodu. V prípade, že právo
podľa tohto bodu Objednávateľ uplatní viac ako 3 krát počas platnosti Zmluvy, môžu zmluvné
strany rokovať o úprave ďalších podmienok uplatnenia práva Objednávateľom.
9.11 Objednávateľ je oprávnený odstúpiť od Zmluvy v prípade, ak bolo voči Poskytovateľovi vznesené
obvinenie pre trestný čin právnickej osoby (ak Poskytovateľ nie je osobou podľa § 5 ods. 1 zák.
č. 91/2016 Z.z.), alebo bol Poskytovateľ právoplatne odsúdený za spáchanie trestného činu
právnickej osoby. Poskytovateľ je povinný do 7 dní od výzvy Objednávateľa preukázať
skutočnosti podľa predchádzajúcej vety napríklad doručením výpisu z registra trestov
Poskytovateľa.
Článok X. Ochrana duševného vlastníctva
10.1 Poskytovateľ je povinný rešpektovať autorské práva k materiálom poskytnutým Objednávateľom

10

na vykonanie Služby.
10.2 Pokiaľ je súčasťou Služby (alebo pokiaľ pri plnení Zmluvy Poskytovateľ poskytne
Objednávateľovi), alebo pokiaľ je výsledkom Služby podľa Zmluvy a Odvolávky predmet
duševného vlastníctva spôsobilý na ochranu podľa zákona najmä Autorského zákona (ďalej len
„autorské dielo“), pričom Poskytovateľ autorské dielo zhotoví na podnet Objednávateľa, podľa
jeho požiadaviek a usmernení a ak:
10.2.1 (i) Objednávateľ zabezpečuje (finančne a prípadne podľa dohody zmluvných strán
i technicky) aj proces vytvorenia autorského diela, alebo ak (ii) ide o zamestnanecké dielo podľa
§ 90 Autorského zákona, alebo (iii) autorské dielo je počítačový program, alebo (iv) ide
o spoločné dielo podľa § 92 Autorského zákona, zmluvné strany sa dohodli, že majetkové práva
autorov k autorskému dielu vykonáva vo svojom mene a na svoj účet Objednávateľ
a Objednávateľ má k autorskému dielu (rovnaké a všetky) práva ako sú uvedené v § 90 ods. 6
Autorského zákona (v prípade zamestnaneckého diela Poskytovateľ touto Zmluvou bezodplatne
postupuje na Objednávateľa majetkové práva autora k autorskému dielu). Zmluvné strany sa
dohodli, že s autorským dielom nakladá výlučne Objednávateľ. Poskytovateľ vyhlasuje, že má
so všetkými autormi, ktorí sa podieľali na vytvorení autorského diela, vysporiadané všetky práva,
ktoré sa na autorské dielo vzťahujú v súlade s Autorským zákonom a inými právnymi predpismi
a že Poskytovateľ nedohodol s autormi (Pracovníkmi Poskytovateľa, iné práva a povinnosti,
ktoré by boli v rozpore s oprávneniami Objednávateľa podľa Zmluvy. V prípade, ak sa vyhlásenie
Poskytovateľ podľa predchádzajúcej vety ukáže byť čo i len z časti nepravdivé alebo v prípade,
ak budú tretie osoby namietať voči Objednávateľovi porušenie svojich práv v súvislosti
s používaním autorského diela, má Objednávateľ voči Poskytovateľovi nárok na náhradu škody
alebo inej ujmy, ako aj všetkých nákladov, ktoré im v tejto súvislosti vzniknú.
10.2.2 Poskytovateľ vytvorí autorské dielo samostatne a nejde o prípady podľa bodu 10.2.1
Zmluvy a na použitie autorského diala sa podľa právnych predpisov vyžaduje udelenie licencie,
tak Poskytovateľ udeľuje Objednávateľovi bezodplatnú licenciu na použitie autorského diela
(ďalej len „licencia“) v nasledovnom rozsahu: Objednávateľ je oprávnený autorské dielo použiť
na časovo neobmedzené obdobie, minimálne však po dobu trvania majetkových práv autora
alebo iných práv duševného vlastníctva k autorskému dielu, a to pre potrebu Objednávateľa
(najmä pre výkon podnikateľskej činnosti Objednávateľa) a pre potrebu osôb patriacich do
Skupiny Objednávateľa, v neobmedzenom vecnom, územnom, osobnom a inom rozsahu.
Objednávateľ a iné oprávnené osoby sú oprávnené autorské dielo použiť najmä na všetky
činnosti a spôsoby použitia diela uvedené v § 19 ods. 4 Autorského zákona. Poskytovateľ súhlasí
s tým, že vec (hmotný substrát) prostredníctvom ktorej je autorské dielo vyjadrené môže
Objednávateľ bez ďalšieho upravovať, zmeniť, spájať alebo aj zničiť. Objednávateľ má právo
sám, prostredníctvom osôb patriacich do Skupiny Objednávateľa alebo prostredníctvom tretích
osôb zasahovať do autorského diela a meniť jeho funkcie, prispôsobovať ho, modifikovať, najmä
však vykonávať všetky formy spätného inžinierstva, vykonávať spätný preklad autorského diela
zo strojového kódu do zdrojového kódu a iným spôsobom zasahovať do zdrojového kódu diela
vrátane jeho zmien a modifikácií. V rozsahu a za podmienok uvedených v predchádzajúcich
vetách je Objednávateľ oprávnený udeľovať licenciu na použitie autorského diela (ďalej len
„sublicencia“) inej osobe s čím Poskytovateľ súhlasí a sublicenciu udeľuje bezodplatne.
Poskytovateľ súhlasí s postúpením výkonu jeho majetkových práv autora Objednávateľom na inú
osobu ako aj s možnosťou prechodu licencie na právneho nástupcu Objednávateľa. Poskytovateľ
vyhlasuje, že si zabezpečil pre Objednávateľa súhlas autora/ov s tým, že Objednávateľ môže
rozhodnúť o zverejnení/nezverejnení autorského diela a súhlas na to, že Objednávateľ nemusí
autorské dielo označiť menom autora a súhlas na zmenu autorského diela, pričom Poskytovateľ
zabezpečil, že súhlasy podľa tohto bodu nemôže autor odvolať. V prípade, ak sa niektoré z
vyhlásení Poskytovateľ podľa predchádzajúcich viet tohto bodu ukáže byť čo i len z časti
nepravdivé alebo v prípade, ak budú tretie osoby namietať voči Objednávateľovi porušenie
svojich práv v súvislosti s používaním autorského diela, má Objednávateľ voči Poskytovateľovi
nárok na náhradu škody alebo inej ujmy, ako aj všetkých nákladov, ktoré im v tejto súvislosti
vzniknú.
10.3 Ak majetkové práva autora podľa Zmluvy nevykonáva Objednávateľ, Poskytovateľ vyhlasuje, že
je nositeľom autorských práv k autorskému dielu, resp. že vykonáva (majetkové) práva autora
k autorskému dielu. Poskytovateľ ďalej vyhlasuje, že je oprávnený Objednávateľovi udeliť všetky
vyššie uvedené oprávnenia na použitie autorského diela podľa Zmluvy.
10.4 Pokiaľ pri plnení Služby Poskytovateľ dodá/vytvorí pre Objednávateľa počítačový program, zaväzuje
dodať Objednávateľovi zdrojový kód k autorskému dielu a ku všetkým jeho zmenám v nezakryptovanej
podobe tak, aby bol zdrojový kód čitateľný.

11

Článok XI. Záverečné ustanovenia
11.1 Zmluvné strany vyhlasujú, že Zmluvu uzavreli slobodne, vážne, určite a zrozumiteľne, ich
zmluvná voľnosť nie je obmedzená a na znak súhlasu s obsahom Zmluvy ju podpisujú.
11.2 Práva a povinnosti výslovne neupravené Zmluvou sa riadia ustanoveniami Obchodného
zákonníka a ostatných právnych predpisov platných v Slovenskej republike.
11.3 V prípade, že niektoré z ustanovení Zmluvy sa stane neplatným, zostáva platnosť ostatných
ustanovení nedotknutá. Ak nastane takáto situácia, zmluvné strany sa dohodnú na riešení, ktoré
zachová kontext a účel daného ustanovenia.
11.4 Zmluvné strany sa dohodli, že akékoľvek zmeny Zmluvy sa uskutočnia formou písomného
dodatku odsúhlaseného oboma zmluvnými stranami, ak v Zmluve nie je uvedené inak.
11.5 Poskytovateľ nie je oprávnený previesť práva a/alebo povinnosti zo Zmluvy bez
predchádzajúceho písomného súhlasu Objednávateľa.
11.6 Zmluva je vyhotovená v 3 rovnopisoch s platnosťou originálu, 2pre Objednávateľa a 1 pre
Poskytovateľa.
V Bratislave dňa

Ing. Juraj Kožuch, PhD.
Generálny riaditeľ PPA

V Bratislave dňa

Ing. Martin Hrnko, MBA
Generálny riaditeľ a predseda predstavenstva
QBSW, a.s

12

