ČIASTKOVÁ KÚPNA ZMLUVA č. 1
uzavretá v súlade s ustanoveniami § 409 a nasl. zákona č. 513/1991 Zb. Obchodný zákonník v znení
neskorších predpisov medzi zmluvnými stranami:

Výskumný ústav vodného hospodárstva
Sídlo:
Nábr. arm. gen. L. Svobodu 5, 812 49 Bratislava
v zastúpení:
Ing. Ľubica Kopčová, PhD., generálna riaditeľka
IČO:
00 156 850
DIČ:
2020798593
IČ DPH:
SK2020798593
Bankové spojenie:
Štátna pokladnica
Číslo účtu - IBAN:
SK45 8180 0000 0070 0038 9943
SWIFT:
SPSRSKBA
Internetová adresa:
www.vuvh.sk
Úplné znenie Zriaďovacej listiny vydané Rozhodnutím ministra životného prostredia SR
z 29. mája 2006 č. 21/2006-1.6.,
(ďalej len „kupujúci“)
a

Lomtec.com a.s.
Sídlo :
v zastúpení :

Líščie údolie 5, 841 04 Bratislava
Mgr. Miroslav Ličko, predseda predstavenstva
Mgr. Miroslav Sedlák, podpredseda predstavenstva
IČO :
35 795 174
DIČ:
2020279745
IČ DPH:
SK2020279745
Bankové spojenie : Tatra banka a.s.
Číslo účtu – IBAN: SK17 1100 0000 0026 2943 1093
E-mail:
info@lomtec.com
Tel:
02/327 80 100
Internetová adresa: www.lomtec.com
zapísaný v Obchodnom registri BA I vo vložke 5024/B, oddiel Sa
(ďalej len „predávajúci“)
Uzatvárajú túto čiastkovú kúpnu zmluvu v zmysle článku II. a násl. Rámcovej kúpnej zmluvy
uzatvorenej dňa 23. 03. 2016 medzi kupujúcim a predávajúcim ( ďalej len,, rámcová zmluva “),
ktorej predmetom ako výsledku zadávania nadlimitnej zákazky - verejnej súťaže s názvom
predmetu: „Laboratórna technika“, zadávanej na základe oznámenia o vyhlásení verejného
obstarávania, ktoré bolo uverejnené vo Vestníku verejného obstarávania, je dodať kupujúcemu
laboratórnu techniku a zariadenia (ďalej len „laboratórna technika“) a previesť na kupujúceho
vlastnícke právo k laboratórnej technike a záväzok kupujúceho prevziať laboratórnu techniku.
Laboratórna technika, ktorej dodanie je predmetom tejto zmluvy, je bližšie špecifikovaná
položkami predmetu zmluvy v Prílohe č. 1 tejto čiastkovej kúpnej zmluvy a to všetko v súlade
s prílohou rámcovej zmluvy, kde sú špecifikované všetky položky laboratórnej techniky.

1

I. Predmet zmluvy
1. Predmetom tejto zmluvy je záväzok predávajúceho dodať kupujúcemu laboratórnu techniku
a zariadenia (ďalej len „laboratórna technika“) a previesť na kupujúceho vlastnícke právo
k laboratórnej technike a záväzok kupujúceho prevziať laboratórnu techniku.
2. Laboratórna technika, ktorej dodanie je predmetom tejto čiastkovej kúpnej zmluvy, je bližšie
špecifikovaná položkami predmetu zmluvy v Prílohe č. 1 tejto čiastkovej kúpnej zmluvy a to
všetko v súlade s prílohou rámcovej zmluvy, kde sú špecifikované všetky položky laboratórnej
techniky.
3. Súčasťou dodania laboratórnej techniky špecifikovanej v predchádzajúcom bode 1.2 tohto
článku zmluvy a prílohy č. 1 tejto zmluvy je aj ich doprava na miesto dodania, inštalácia
a uvedenie do prevádzky, odskúšanie predmetu plnenia, zaškolenie zamestnancov kupujúceho
ohľadne obsluhy tejto laboratórnej techniky a odovzdanie dokladov potrebných na užívanie tejto
laboratórnej techniky a výkon vlastníckeho práva kupujúceho. Záväzok predávajúceho dodať
túto časť laboratórnej techniky kupujúcemu sa považuje za splnený až riadnym splnením
záväzkov podľa tohto bodu zmluvy.
4. Jednotlivé položky zákazky podľa rámcovej zmluvy budú financované z vlastných zdrojov, z
prostriedkov EÚ, príp. iných zdrojov.
5. V prípade financovania jednotlivých položiek zákazky z prostriedkov EÚ je predávajúci
povinný strpieť výkon kontroly / auditu, súvisiaceho s dodávaným tovarom kedykoľvek počas
platnosti a účinnosti zmluvy a to oprávnenými osobami a poskytnúť im všetku potrebnú
súčinnosť. Oprávnené osoby sú špecifikované v rámcovej zmluve.

1.
2.
3.
4.
5.
1.
2.
3.

4.

II.
Miesto a čas dodania
Miestom dodania laboratórnej techniky bude pracovisko kupujúceho: Výskumný
ústav
vodného hospodárstva, Nábr. arm. gen. L. Svobodu 5, 812 49 Bratislava 1..
Konkrétnym miestom dodania laboratórnej techniky, ktorý má byť špecifikovaný v zmysle čl.
III, bod 3.2 rámcovej zmluvy je nová budova Výskumného ústavu vodného hospodárstva.
Predávajúci sa zaväzuje dodať laboratórnu techniku v rozsahu podľa tejto Čiastkovej kúpnej
zmluvy v lehote do 8 týždňov odo dňa účinnosti tejto Čiastkovej kúpnej zmluvy predávajúcemu.
Presný dátum a čas dodania laboratórnej techniky si dohodne predávajúci s kupujúcim najmenej
tri pracovné dni vopred.
Miesto a čas dodania boli dohodnutý zmluvnými stranami v súlade s rámcovou zmluvou.
III. Podmienky dodania
Predávajúci môže zabezpečiť časť plnenia predmetu zmluvy prostredníctvom svojich
subdodávateľov za podmienok dohodnutých v rámcovej zmluve.
Predávajúci sa zaväzuje laboratórnu techniku zabaliť a vybaviť na prepravu, pričom náklady
s tým spojené sú už zahrnuté v kúpnej cene. Laboratórna technika musí byť dodaná zabalená
takým spôsobom, ktorá dostatočne zabezpečí ich ochranu a uchovanie.
Predávajúci je povinný po dodaní laboratórnej techniky na miesta dodania túto laboratórnu
techniku nainštalovať, uviesť do prevádzky, vykonať skúšobnú prevádzku a riadnym spôsobom
zaškoliť poverených zamestnancov kupujúceho ohľadne obsluhy laboratórnej techniky.
O zaškolení spíšu oprávnení zástupcovia predávajúceho a kupujúceho záznam. Až riadnym
splnením povinností podľa tohto bodu zmluvy sa záväzok predávajúceho dodať laboratórnu
techniku považuje za splnený. Zároveň Kupujúci zabezpečí, aby Predávajúci mal prístup na
miesta, do ktorých sa má laboratórna technika dodať a to v stave spôsobilom na dodanie
príslušnej laboratórnej techniky vrátane stavebnej pripravenosti a pripojenia na nevyhnutné
technologické médiá a to v termínoch na jej dodanie.
O odovzdaní a prevzatí laboratórnej techniky spíšu predávajúci a kupujúci alebo ich poverení
zástupcovia v mieste dodania preberací protokol, ktorý obsahuje najmä, nie však výlučne:
dátum odovzdania a prevzatia laboratórnej techniky, záznam z prvej vonkajšej obhliadky
laboratórnej techniky, súpis zjavných vád na laboratórnej technike zistiteľných pri vonkajšej
obhliadke a podpisy predávajúceho a kupujúceho alebo ich poverených zástupcov.
2

5. Spolu s laboratórnou technikou je predávajúci povinný odovzdať kupujúcemu všetky doklady,
ktoré sa k nej vzťahujú a ktoré sú potrebné na užívanie laboratórnej techniky a na výkon
vlastníckeho práva, a to najmä, nie však výlučne návod na obsluhu, vyhlásenia o zhode,
certifikáty pôvodu, záručné listy a iné relevantné dokumenty, a to v slovenskom, českom,
anglickom alebo nemeckom jazyku.
6. Momentom uvedenia laboratórnej techniky predávajúcim do prevádzky v mieste jej dodania
podľa tejto čiastkovej kúpnej zmluvy prechádza nebezpečenstvo škody na laboratórnej technike
a vlastnícke právo k laboratórnej technike na kupujúceho.
7. Podmienky dodania boli dohodnuté zmluvnými stranami v súlade s rámcovou zmluvou.
IV. Kúpna cena a platobné podmienky
1. Kúpna cena za laboratórnu techniku je stanovená dohodou zmluvných strán podľa zákona č.
18/1996 Z. z. o cenách v znení neskorších predpisov a vyhlášky MF SR č. 87/1996 Z.z., ktorou
sa vykonáva zákon č. 18/1996 Z. z. o cenách v znení neskorších predpisov.
2. Kúpna cena za jednotlivé položky laboratórnej techniky je uvedená v Prílohe č. 1, ktorá je
neoddeliteľnou súčasťou tejto kúpnej zmluvy.
3. V kúpnej cene ako bolo dohodnuté v rámcovej zmluve sú zahrnuté všetky náklady
predávajúceho spojené s dodaním laboratórnej techniky a prevodom vlastníckeho práva,
vrátane nákladov na balenie, dopravu do miesta dodania, poistenie, náklady inštalácie,
skúšobnej prevádzky, zaškolenia zamestnancov a pod.
4. Zmluvné strany určili cenu tovaru s ohľadom na vývoj cien porovnateľných tovarov na
relevantnom trhu v súlade s podmienkami dohodnutými v rámcovej kúpnej zmluve.
5. Kúpnu cenu za laboratórnu techniku sa kupujúci zaväzuje zaplatiť predávajúcemu na základe
faktúry, riadne vystavenej predávajúcim a doručenej kupujúcemu po uskutočnenej dodávke.
Predávajúci je oprávnený vystaviť faktúru najskôr v deň, keď bude predmetná laboratórna
technika, ktorá bola predmetom konkrétnej dodávky, uvedená do prevádzky v mieste dodania.
Kupujúci bude uhrádzať
faktúru zo samostatne zriadeného bankového účtu
SK55 8180 0000 0070 0039 0151. Splatnosť faktúry je 60 dní odo dňa jej doručenia
kupujúcemu, a to bezhotovostným prevodom na účet predávajúceho, uvedený na faktúre,
prípadne iným spôsobom v súlade s platným právom.
6. Zmluvné strany zhodne vyhlasujú, že vzhľadom na povahu predmetu plnenia záväzku, lehota
splatnosti 60 dní nie je v hrubom nepomere k právam a povinnostiam vyplývajúcim zo
záväzkového vzťahu pre veriteľa podľa § 369d Obchodného zákonníka a takéto osobitné
dojednanie odôvodňuje povaha predmetu plnenia záväzku.“
7. Prílohou faktúry vystavenej predávajúcim musí byť preberací protokol a zápis zo zaškolenia
obsluhy.
8. Faktúra musí obsahovať náležitosti daňového dokladu v zmysle platných ustanovení zákona č.
222/2004 Z. z. o dani z pridanej hodnoty v znení neskorších predpisov. V prípade, že výška
kúpnej ceny na faktúre bude nesprávna alebo ak doručená faktúra nebude obsahovať všetky
náležitosti daňového dokladu, alebo ak k nej nebude priložené doklady podľa bodu 7, kupujúci
je oprávnený vrátiť faktúru predávajúcemu na jej opravu alebo doplnenie. V tomto prípade
začína plynúť nová lehota splatnosti faktúry po jej opätovnom doručení kupujúcemu.
9. V prípade, ak je kupujúci v omeškaní so zaplatením kúpnej ceny za dodanú laboratórnu
techniku, predávajúci má nárok na úrok z omeškania vo výške 0,02 % z dlžnej sumy za každý
aj začatý deň omeškania.
10. Kúpna cena a platobné podmienky boli dohodnuté zmluvnými stranami v súlade s rámcovou
zmluvou.
V. Zodpovednosť za vady, záruka
1. Predávajúci zodpovedá za vady a poskytuje záruku v zmysle podmienok dohodnutých
v rámcovej zmluve. Pre oznámenie vád a nárokov z vád počas záručnej doby platia príslušné
ustanovenia rámcovej zmluvy.

3

VI. Odstúpenie od zmluvy
1. Kupujúci je oprávnený písomne odstúpiť od tejto Čiastkovej zmluvy v prípade, že predávajúci
podstatne poruší zmluvné povinnosti. Za podstatné porušenie zmluvných povinností sa
považuje, ako je uvedené v tejto zmluve a/alebo v rámcovej zmluve, najmä, nie však výlučne,
nedodanie laboratórnej techniky v zmysle dohodnutých podmienok riadne, včas a v kvalite
podľa dohodnutých podmienok a jeho neodovzdanie kupujúcemu v zmluvne dohodnutej lehote,
ako aj neodstránenie vád predmetu kúpy za podmienok uvedených v tejto zmluve a/alebo
v rámcovej zmluve.
2. V prípade, ak nastane dôvod pre odstúpenie od tejto časti zmluvy kupujúcim, kupujúci je
oprávnený odstúpiť od tejto zmluvy ohľadne časti plnenia (konkrétnej laboratórnej techniky),
ktorej sa dôvod odstúpenia týka.
3. Odstúpenie od zmluvy je účinné okamihom doručenia písomného odstúpenia od zmluvy
oprávneným účastníkom zmluvy druhému účastníkovi zmluvy. Právne účinky odstúpenia sa
spravujú príslušnými ustanoveniami Obchodného zákonníka.
VII. Doba trvania zmluvy
1. Zmluva nadobúda platnosť dňom jej podpísania zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv.
2. Právo kupujúceho uzatvoriť túto čiastkovú zmluvu ako aj ďalšie čiastkové kúpne zmluvy podľa
rámcovej zmluvy trvá 48 mesiacov odo dňa účinnosti rámcovej zmluvy. Márnym uplynutím
uvedenej lehoty rámcová zmluva zaniká.

1.

2.

3.
4.
5.

6.
7.
8.

VIII. Záverečné ustanovenia
Právne vzťahy touto zmluvou a rámcovou zmluvou neupravené sa riadia slovenským právom,
najmä príslušnými ustanoveniami Obchodného zákonníka, ako aj ďalšími relevantnými
právnymi predpismi Slovenskej republiky.
Zmluvné strany sa zaväzujú, že všetky spory, ktoré vzniknú z tejto zmluvy alebo v súvislosti
s ňou, vrátane sporov o výklad tejto zmluvy, budú riešené zmierom. Ak nedôjde k vyriešeniu
sporov zmierom, zmluvné strany predložia spor na rozhodnutie súdu v Slovenskej republike
príslušnému podľa procesných predpisov SR.
Táto zmluva môže byť doplnená a zmenená len na základe písomného dodatku podpísaného
zmluvnými stranami.
Žiadna zo zmluvných strán nie je oprávnená postúpiť svoje práva a povinnosti podľa tejto
zmluvy na inú osobu bez predchádzajúceho písomného súhlasu druhej zmluvnej strany.
Jednotlivé ustanovenia každej časti a každého článku a odseku tejto zmluvy sú vymáhateľné
nezávisle od seba a neplatnosť ktoréhokoľvek z nich nebude mať žiaden vplyv na platnosť
ostatných ustanovení, s výnimkou prípadov, kedy je z dôvodu dôležitosti povahy alebo inej
okolnosti týkajúcej sa takéhoto neplatného ustanovenia zrejmé, že dané ustanovenie nemôže byť
oddelené od ostatných príslušných ustanovení. V prípade, že niektoré z uvedených ustanovení
bude neplatné, pričom jeho neplatnosť bude spôsobená niektorou jeho časťou, bude dané
ustanovenie platiť tak, ako keby bola predmetná časť vypustená. Ak však takýto postup nie je
možný, zmluvné strany sa zaväzujú uskutočniť všetky kroky potrebné za tým účelom, aby sa
dohodli na ustanovení s podobným účinkom, ktorým sa neplatné ustanovenie v súlade
s aplikovateľným právnym poriadkom nahradí.
Neoddeliteľnou súčasťou tejto zmluvy je príloha:
Príloha č. 1: Cena predmetu Čiastkovej kúpnej zmluvy
Zmluva je vyhotovená v štyroch rovnopisoch, pričom kupujúci obdrží dve vyhotovenia tejto
zmluvy a predávajúci dve vyhotovenia tejto zmluvy.
Zmluvné strany vyhlasujú, že si túto zmluvu prečítali, jej obsahu porozumeli a súhlasia s ním a
že zmluvu uzatvárajú slobodne, vážne a bez nátlaku, na znak čoho pripájajú svoje podpisy.

4

Podpisová strana zmluvy:
V Bratislave, dňa 25.7.2017

V Bratislave, dňa ...........

Kupujúci:

Predávajúci:

.............................................................
Ing. Ľubica Kopčová, PhD.
generálna riaditeľka VÚVH

..................................................
Mgr. Miroslav Ličko
predseda predstavenstva

Predávajúci:

..................................................
Mgr. Miroslav Sedlák
podpredseda predstavenstva

5

