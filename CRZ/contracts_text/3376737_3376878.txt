SAP: 6100001843
Č. p.: ÚpIA-1391-16/2017-OOVS
Výtlačok číslo:
Počet listov:
9
Prílohy:
3/5

Zmluva č. 2017/851
uzatvorená podľa § 269 ods. 2 zákona č. 513/1991 Zb. Obchodného zákonníka
v znení neskorších predpisov
Článok I.
Zmluvné strany
1.1 Objednávateľ:

Slovenská republika
Ministerstvo obrany Slovenskej republiky
Kutuzovova 8
832 47 Bratislava
Zastúpený:
Ing. Robert SEDLÁK
riaditeľ Úradu pre investície a akvizície Ministerstva obrany SR
na základe plnomocenstva ministra obrany, č. KaMO-2250/2016 zo dňa 03. októbra 2016
Osoba oprávnená konať za objednávateľa vo veciach objednávania, technických
a fakturačných úkonov:
riaditeľ Úradu centrálnej logistiky a správy majetku štátu
Ministerstva obrany SR alebo ním poverená osoba, email:
UCL.letectvo@mil.sk, tel.: XXXX XXXX,
IČO:
30 845 572
Bankové spojenie:
Štátna pokladnica
IBAN
SK50 8180 0000 0070 0017 1215

(ďalej len „objednávateľ“)
a
1.2 Zhotoviteľ:

ALES a.s.
Soblahovská 2050
911 01 Trenčín
Zastúpený:
Mgr. Rastislav BLAŠKO
predseda predstavenstva
Vybavuje:
Radoslav SEMAN
riaditeľ úseku realizácie
tel.: XXXX XXXX, XXXX XXXX; e-mail: XXXX XXXX
IČO
36 293 440
IC DPH
SK7120000162
Bankové spojenie
UniCredit Bank Czech Republic and Slovakia, a. s.
Číslo účtu
6611451000/1111
IBAN
SK6211110000006611451000
BIC
UNCRSKBX
Spoločnosť je zapísaná v Obchodnom registri Okresného súdu Trenčín, Odd.: Sa, vložka č. 10001/R
(ďalej len „zhotoviteľ“)

IZ 2017/851 – LETVIS, rádiolokačná technika

1/9

Článok II.
Predmet zmluvy
2.1. Predmetom tejto zmluvy je záväzok zhotoviteľa vo vlastnom mene a na vlastnú zodpovednosť
vykonávať pre objednávateľa neplánované a servisné opravy (vrátane profylaxie) leteckých
pozemných informačných systémov (LPIS) – systému LETVIS, rádiolokačnej techniky
a radarcentier (ďalej len „servisné úkony“).
2.2. Zoznam technických zariadení (ďalej len „technické zariadenia“), na ktorých budú vykonávané
servisné úkony podľa tejto zmluvy je uvedený v Prílohe č. 2, ktorá tvorí neoddeliteľnú súčasť
tejto zmluvy.
2.3. Zhotoviteľ sa zaväzuje vykonávať pre objednávateľa servisné úkony v súlade s podmienkami
stanovenými v tejto zmluve a v písomnej objednávke a objednávateľ sa zaväzuje zaplatiť za
riadne vykonanie servisných úkonov cenu dohodnutú v súlade s článkom III. tejto zmluvy
a Prílohou č. 1, ktorá tvorí neoddeliteľnú súčasť tejto zmluvy.
2.4. Zhotoviteľ nemá právny nárok na vystavenie objednávky na vykonanie servisných úkonov
podľa tejto zmluvy. Vystavovanie objednávok bude závislé výlučne od potrieb objednávateľa
a od výšky vyčleneného finančného limitu dohodnutého v bode 3.2. tejto zmluvy.
Článok III.
Cena
3.1. Cena za vykonanie servisných úkonov je stanovená v zmysle zákona NR SR č. 18/1996 Z. z.
o cenách v znení neskorších predpisov, vyhlášky MF SR č. 87/1996 Z. z., ktorou sa vykonáva
zákon o cenách a vyhlášky MF SR č. 88/1996 Z. z. o cenách špeciálnej techniky. Cena za
vykonanie servisných úkonov sa bude stanovovať na základe skutočne odpracovaného počtu
hodín a bude uvedená v objednávke vystavenej objednávateľom, ktorá bude neoddeliteľnou
súčasťou faktúry. Zmluvné strany sa dohodli, že cena za jednu hodinu servisných úkonov, cena
za 1 km dopravy ako aj cena najčastejšie používaných náhradných dielov je uvedená v Prílohe
č.1 tejto zmluvy.
3.2. Zmluvné strany sa dohodli, že zhotoviteľ vykoná pre objednávateľa servisné úkony podľa tejto
zmluvy priebežne počas platnosti a účinnosti tejto zmluvy na základe objednávok
objednávateľa, v celkovom finančnom objeme maximálne do :
515 000,00 Eur vrátane 20% DPH
(slovom: päťstopätnásťtisíc 00/100 Eur vrátane 20% DPH),
Celkový maximálny finančný limit zahŕňa cenu za vykonanie servisných úkonov a dopravné
náklady v zmysle Prílohy č. 1 tejto zmluvy ako aj cenu najčastejšie používaných náhradných
dielov. Zhotoviteľ nemá právny nárok na vyčerpanie celej sumy uvedeného maximálneho
finančného limitu. Celkový maximálny finančný limit je konečný a neprekročiteľný. Servisné
úkony podľa tejto zmluvy budú vykonávané vždy podľa aktuálnych potrieb a možností
objednávateľa, na základe písomnej objednávky objednávateľa vystavenej v súlade s touto
zmluvou.
3.3. V dohodnutej cene jednej hodiny servisného úkonu sú zahrnuté všetky náklady zhotoviteľa
súvisiace s plnením tejto zmluvy, s výnimkou ceny náhradných dielov a nákladov na dopravu.
V dobe jednej hodiny servisného úkonu je zahrnutý výlučne čas zhotoviteľa vynaložený na
prácu a činnosti spojené so servisnými úkonmi, nie čas strávený dopravou do/z miesta plnenia.
V cene za 1 km dopravy sú zahrnuté akékoľvek náklady zhotoviteľa súvisiace s dopravou do/z
miesta plnenia.
Cena náhradných dielov bude zmluvnými stranami odsúhlasená na základe predbežnej cenovej
kalkulácie podľa článku VI. tejto zmluvy. Cena náhradných dielov bude vypočítaná na základe
IZ 2017/851 – LETVIS, rádiolokačná technika

2/9

cien uvedených v Zozname najčastejšie používaných náhradných dielov, ktorý je
súčasťou Prílohy č. 1 tejto zmluvy.
3.4. V prípade, že sa náhradný diel nenachádza v Zozname najčastejšie používaných náhradných
dielov, musí byť tento náhradný diel obstaraný v súlade so zákonom č. 343/2015 Z.z.
o verejnom obstarávaní a o zmene a doplnení niektorých zákonov v znení neskorších
predpisov.
3.5. V prípade, ak nie je možné opraviť pôvodný náhradný diel, ktorý je uvedený v Zozname
najčastejšie používaných náhradných dielov alebo ak cena opravy tohto náhradného dielu je
rovnaká alebo vyššia ako cena nového dodaného náhradného dielu, ktorého technické
parametre sú rovnaké ako u pôvodného náhradného dielu, ktorý je uvedený v Zozname
najčastejšie používaných náhradných dielov, je možné vykonať opravu výmenným spôsobom dodaním nového dielu. O uvedenej skutočnosti vyrozumie servisný pracovník zhotoviteľa
oprávnenú osobu objednávateľa a po odsúhlasení písomnej objednávky a cenovej kalkulácie zo
strany objednávateľa vykoná opravu dohodnutým spôsobom, vrátane príslušného zápisu do
Servisného listu – Zápisu o odovzdaní a prevzatí. Dodávku nového a odpis starého dielu je
zástupca objednávateľa podľa bodu 6.11. tejto zmluvy povinný zapísať do prevádzkovej
dokumentácie opravovaného technického zariadenia. Odvoz a likvidáciu neopraviteľných
dielov a súčiastok zabezpečí zhotoviteľ na svoje náklady.
3.6. Právo na zaplatenie ceny vzniká zhotoviteľovi riadnym splnením jeho záväzku zmluvne
dohodnutým spôsobom v mieste plnenia podľa tejto zmluvy a/alebo objednávky.
Článok IV.
Platobné podmienky
4.1. Fakturácia bude vykonávaná 1x mesačne za objednávky, ktoré boli zrealizované a ukončené
v príslušnom kalendárnom mesiaci podpísaním Servisných listov - Zápisov o odovzdaní a
prevzatí technických zariadení po vykonaných servisných úkonoch (ďalej len „Servisný list –
Zápis o odovzdaní a prevzatí“) oprávnenými osobami zmluvných strán v zmysle bodu 6.11.
tejto zmluvy. Zhotoviteľ sa zaväzuje doručiť objednávateľovi faktúru vždy do 10 pracovných
dní po ukončení príslušného kalendárneho mesiaca, za ktorý sa fakturácia vykonáva.
4.2. Zhotoviteľ po riadnom vykonaní servisných úkonov a po podpísaní Servisných listov – Zápisov
o odovzdaní a prevzatí vystaví faktúru a odošle ju na adresu objednávateľa uvedenú v bode 4.4.
tejto zmluvy v dvoch vyhotoveniach. Faktúry musia obsahovať všetky náležitosti daňového
dokladu v súlade so zákonom NR SR č. 222/2004 Z.z. o dani z pridanej hodnoty v znení
neskorších predpisov.
4.3. Neoddeliteľnou súčasťou faktúr vyhotovených zhotoviteľom musí byť:
 fotokópia písomnej objednávky (žiadanky na vykonanie servisných úkonov), na základe
ktorej boli servisné úkony vykonané,
 originál Servisného listu – Zápisu o odovzdaní a prevzatí potvrdený servisným
pracovníkom zhotoviteľa a oprávnenou osobou objednávateľa s čitateľným uvedením
oboch mien, priezvisk a čísel dokladov totožnosti,
 originál a kópia dodacieho listu náhradného dielu dodaného alebo použitého pri vykonaní
servisných úkonov s uvedením ceny, evidenčných čísiel, názvu a počtu kusov náhradných
dielov,
 riadne vyplnená a podpísaná Základná finančná kontrola osobou uvedenou v čl. 6.11
Zmluvy, podľa Prílohy č. 3. tejto zmluvy.
4.4. Zhotoviteľ je povinný faktúry doručiť objednávateľovi na adresu: Úrad centrálnej logistiky
a správy majetku štátu Ministerstva obrany SR, Odbor prevádzkovo-technického zabezpečenia,
Kutuzovova 8, 832 47 Bratislava.
4.5. Splatnosť faktúr je 30 dní odo dňa prijatia faktúry objednávateľom. Za deň úhrady sa považuje
dátum odpísania príslušnej sumy z účtu objednávateľa.
IZ 2017/851 – LETVIS, rádiolokačná technika

3/9

4.6. Objednávateľ je oprávnený vrátiť bez zaplatenia faktúru, ktorá je nesprávna alebo neúplná, a to
najneskôr v deň jej splatnosti. Oprávneným vrátením faktúry prestáva plynúť lehota splatnosti.
Nová lehota splatnosti začne plynúť znova odo dňa doručenia opravenej faktúry.
Článok V.
Zabezpečenie ochrany informácií
5.1. Zhotoviteľ sa zaväzuje dodržiavať zákon č. 215/2004 Z. z. o ochrane utajovaných skutočností
v znení neskorších predpisov pri plnení záväzku podľa tejto zmluvy.
Článok VI.
Miesto, čas a spôsob plnenia
6.1. Servisné úkony na technických zariadeniach (vrátane profylaxie) podľa tejto zmluvy budú
vykonávané na základe písomných objednávok (žiadaniek na vykonanie servisných úkonov),
vystavených počas platnosti a účinnosti tejto zmluvy oprávnenou osobou objednávateľa
uvedenou v bode 6.5. tejto zmluvy. V písomnej objednávke musí byť uvedené:
 číslo vojenského útvaru,
 miesto vzniku poruchy,
 pri poruche dátum vzniku poruchy, číslo súpravy, na ktorej vznikla porucha, definícia
poruchy alebo určenie nefunkčného komponentu, pravdepodobná príčina vzniku poruchy,
 požadovaný termín ukončenia vykonávania servisných úkonov,
 telefónne číslo, na ktorom je možné zistiť ďalšie podrobné informácie,
 číslo tejto zmluvy,
 meno a podpis oprávneného pracovníka, ktorý vykonanie servisných úkonov žiada,
 meno zodpovednej osoby objednávateľa k prevzatiu technického zariadenia po vykonaní
servisných úkonov a k potvrdeniu potrebnej dokumentácie v mieste plnenia.
Objednávky budú zasielané zhotoviteľovi e-mailom na servis@ales.sk. Ak dôjde k zmene emailovej adresy je zhotoviteľ povinný oznámiť takúto zmenu na e-mail: UCL.letectvo@mil.sk
a na fax: XXXX XXXX do 24 hodín od tejto zmeny.
6.2. Pred vystavením objednávky na vykonanie servisného úkonu osoby oprávnené podľa bodu
6.11. zašlú (alebo telefonicky oznámia) zhotoviteľovi požiadavku na vykonanie servisného
úkonu, na základe ktorej zhotoviteľ spracuje v čo najkratšom čase predbežnú cenovú kalkuláciu
na špecifikovaný rozsah servisných úkonov, ktorý musí obsahovať cenu vykonaných prác
(servisných úkonov) a cenu použitých náhradných dielov v zmysle bodu 3.3 tejto zmluvy
a zašle ju objednávateľovi bezodkladne na odsúhlasenie. Po odsúhlasení predbežnej cenovej
kalkulácie a následnom vystavení objednávky sa zhotoviteľ zaväzuje začať s vykonávaním
servisných úkonov na technických zariadeniach v súlade s bodom 6.6. tejto zmluvy.
6.3. Servisné úkony, pre ktoré nie je možné vopred spracovať predbežnú cenovú kalkuláciu bez
vykonania obhliadky, sa táto skutočnosť uvedie priamo v objednávke na vykonanie servisných
úkonov. V tomto prípade oznámi zhotoviteľ predbežnú kalkulovanú cenu ihneď po získaní
relevantných podkladov. V prípade, že objednávateľ nesúhlasí s touto predbežnou cenovou
kalkuláciou a nepožaduje tento servisný úkon, má zhotoviteľ nárok na úhradu nákladov priamo
spojených s vykonaním obhliadky, vypočítaných podľa ceny jednej hodiny servisného úkonu.
6.4. Zhotoviteľ má právo odmietnuť objednávku na vykonanie servisného úkonu v prípade, že
servisný úkon nie je možné realizovať podľa ustanovení tejto zmluvy. Taktiež má zhotoviteľ
právo odmietnuť vykonanie servisného úkonu v prípade, že zariadenie je používané v rozpore
s technickými podmienkami, prípadne sa na ňom nevykonávala generálna oprava, predĺženie
životnosti, alebo revízia viac ako 10 rokov. Odmietnutie vykonania servisného úkonu musí

IZ 2017/851 – LETVIS, rádiolokačná technika

4/9

6.5.

6.6.

6.7.

6.8.

6.9.
6.10.

zhotoviteľ doručiť v písomnej forme objednávateľovi najneskôr do 14 dní od prijatia
objednávky na vykonanie servisného úkonu.
Osobou oprávnenou konať za objednávateľa vo veciach vyhotovovania objednávok je riaditeľ
Úradu centrálnej logistiky a správy majetku štátu MO SR, UCL.letectvo@mil.sk, Kutuzovova
8, 832 47 Bratislava , alebo osoba ním poverená.
Zhotoviteľ sa zaväzuje, že začne vykonávať servisný úkon v súlade s touto zmluvou do 48
hodín po vystavení a doručení objednávky podľa bodu 6.1. tejto zmluvy (ak nie je v písomnej
objednávke požadovaný iný termín). Termín začatia vykonávania servisného úkonu oznámi
zhotoviteľ príslušnému veliteľovi vojenského útvaru, v ktorom sa technické zariadenie
nachádza alebo osobe uvedenej v bode 6.11. v mieste, v ktorom sa servisný úkon vykonáva,
najneskôr 24 hodín pred príchodom servisných pracovníkov zhotoviteľa.
Termín ukončenia servisného úkonu bude stanovený v príslušnej objednávke individuálne,
podľa charakteru servisného úkonu. Požadovaný termín ukončenia servisného úkonu môže byť
upravený na základe dohody zhotoviteľa a oprávnenej osoby objednávateľa uvedenej v bode
6.5. tejto zmluvy. V tom prípade zhotoviteľ zašle žiadanku s návrhom nového termínu
ukončenia servisného úkonu späť objednávateľovi. Zmena termínu ukončenia servisného
úkonu podlieha schváleniu objednávateľa.
Miestami vykonania servisných úkonov na technických zariadeniach podľa tejto zmluvy sú:
 vojenské útvary objednávateľa uvedené v tabuľke v bode 6.11. tejto zmluvy, v ktorých sa
technické zariadenia nachádzajú,
 Veliteľstvo vzdušných síl (XXXX XXXX) – v prípade konzultácie alebo stanovenia
ďalšieho technologického postupu pri servisných úkonoch väčšieho charakteru, ktoré
môžu mať vplyv na funkcionalitu LPZ,
 sídlo zhotoviteľa v zmysle bodu 1.2. tejto zmluvy – v prípade mimoriadnej situácie, ak na
technických zariadeniach nebude možné vykonať servisné úkony v mieste ich uloženia
v príslušnom vojenskom útvare, v takom prípade je zhotoviteľ povinný po obhliadke
technických zariadení, na ktorých budú vykonávané servisné úkony prepraviť tieto do
sídla zhotoviteľa. Prepravu technických zariadení do sídla zhotoviteľa a späť v zmysle
tohto bodu vykoná zhotoviteľ, pričom dopravné náklady budú vyčíslené podľa Prílohy č.
1, tabuľky č. 2 Náklady na dopravu.
Konkrétne miesto vykonania servisných úkonov na technických zariadeniach bude uvedené
v príslušnej objednávke.
Servisný úkon na technických zariadeniach sa bude považovať riadne ukončený až vykonaním
funkčnej skúšky. Odovzdanie a prevzatie technických zariadení po vykonanom servisnom
úkone bude potvrdené podpismi oprávnených osôb zmluvných strán v Servisnom liste – Zápise
o odovzdaní a prevzatí. Kópiu Servisného listu – Zápisu o odovzdaní a prevzatí odovzdá
zhotoviteľ oprávnenej osobe objednávateľa. Potvrdený Servisný list – Zápis o odovzdaní a
prevzatí priloží zhotoviteľ k vystavenej faktúre. Na Servisnom liste – Zápise o odovzdaní a
prevzatí musí byť uvedené: číslo objednávky, na základe ktorej bol servisný úkon vykonaný,
identifikácia technických zariadení, na ktorých bol servisný úkon vykonaný, názov a množstvo
vykonaných prác a činností, meno a priezvisko zodpovednej osoby objednávateľa, miesto,
dátum prevzatia, podpis zodpovednej osoby objednávateľa a podpis servisného technika
zhotoviteľa s uvedením čísla dokladu totožnosti.
Zástupca objednávateľa podľa bodu 6.11 tejto zmluvy zapíše vykonaný servisný úkon aj do
prevádzkovej dokumentácie technických zariadení, na ktorých bol servisný úkon vykonávaný.
V Servisnom liste – Zápise o odovzdaní a prevzatí objednávateľ výslovne uvedie, v prípade
zistenia aj iných vád, ako tých ktoré boli predmetom objednávky, že vykonaný servisný úkon
preberá, s uvedením popisu vád zistených popri vykonanom servisnom úkone a návrhom
postupu ich odstránenia.

IZ 2017/851 – LETVIS, rádiolokačná technika

5/9

6.11. Za objednávateľa sú oprávnené konať vo veciach prevzatia technických zariadení po
vykonanom servisnom úkone a podpísania Servisného listu – Zápisu o odovzdaní a prevzatí
osoby uvedené v nasledovnej tabuľke alebo službukonajúce osoby príslušného vojenského
útvaru, resp. nimi poverené osoby.

XXXX XXXX
XXXX XXXX
XXXX XXXX
XXXX XXXX
XXXX XXXX

XXXX XXXX
XXXX XXXX
XXXX XXXX
XXXX XXXX
XXXX XXXX

Hodn., meno, priezvisko
zodpovedného za
prevzatie predmetu
zákazky
XXXX XXXX
XXXX XXXX
XXXX XXXX
XXXX XXXX
XXXX XXXX

XXXX XXXX

XXXX XXXX

XXXX XXXX

Vojenský útvar

Funkcia

Tel. číslo, fax
XXXX XXXX
XXXX XXXX
XXXX XXXX
XXXX XXXX
XXXX XXXX
XXXX XXXX

6.12. Objednávateľ sa zaväzuje umožniť zhotoviteľovi vykonanie servisného úkonu a poskytnúť mu
potrebnú súčinnosť. Objednávateľ je oprávnený kontrolovať vykonávanie servisného úkonu,
a to v ktorejkoľvek fáze.
6.13. Zhotoviteľ a jeho pracovníci sú povinní v prípade vykonávania servisných úkonov vo
vojenskom útvare objednávateľa dodržiavať režim pracoviska stanovený objednávateľom.
Zhotoviteľ je zodpovedný za škody spôsobené na majetku Slovenskej republiky v správe
objednávateľa pri vykonávaní servisných úkonov podľa tejto zmluvy a objednávky.
6.14. Zhotoviteľ sa zaväzuje, že má oprávnenie vykonávať servisné úkony podľa tejto zmluvy, a to
po celú dobu platnosti a účinnosti tejto zmluvy.
6.15. Ak v priebehu platnosti a účinnosti tejto zmluvy zhotoviteľovi uplynie platnosť oprávnenia na
vykonávanie servisných úkonov podľa tejto zmluvy, je povinný si toto oprávnenie obnoviť
a túto skutočnosť bezodkladne oznámiť objednávateľovi. Zhotoviteľ je povinný zdržať sa
vykonávania servisných úkonov v čase, keď oprávnenie nebude platné.
Článok VII.
Zodpovednosť za škodu a náhrada škody,
zodpovednosť za vady a záruka
7.1. Zhotoviteľ zodpovedá v plnom rozsahu za škodu, ktorú spôsobí konaním v rozpore
s ustanoveniami tejto zmluvy.
7.2. Zhotoviteľ týmto vyhlasuje, že má uzavretú zmluvu na poistenie zodpovednosti za škodu
vzniknutú v súvislosti s vykonávaním servisných úkonov podľa tejto zmluvy. Zhotoviteľ sa
zaväzuje zabezpečiť aj prostredníctvom tejto poistnej zmluvy úhradu akejkoľvek škodovej
udalosti, spôsobenej zhotoviteľom, ktorá objednávateľovi vznikne v súvislosti s vykonávaním
servisných úkonov podľa tejto zmluvy. Zhotoviteľ sa zaväzuje, že poistná zmluva bude platná
a účinná po celú dobu platnosti a účinnosti tejto zmluvy.
7.3. Zhotoviteľ sa zaväzuje vykonávať servisné úkony na technických zariadeniach podľa tejto
zmluvy v kvalite a podľa podmienok stanovených v tejto zmluve, v súlade s požiadavkami
odbornej starostlivosti. Zhotoviteľ zodpovedá za vady vykonaného servisného úkonu vzniknuté
po čase odovzdania techniky po vykonanom servisnom úkone, ak boli spôsobené porušením
jeho povinností.
7.4. Zhotoviteľ poskytuje záruku na vykonané servisné úkony v trvaní 12 mesiacov, a na použitý
materiál a náhradné diely poskytuje záruku v trvaní 24 mesiacov (resp. po dobu, ako mu ju
poskytuje ich výrobca pokiaľ je dlhšia ako 24 mesiacov).
IZ 2017/851 – LETVIS, rádiolokačná technika

6/9

7.5. Záručná doba začína plynúť v deň prevzatia technických zariadení po vykonanom servisnom
úkone oprávnenou osobou objednávateľa, obojstranným podpísaním Servisného listu – Zápisu
o odovzdaní a prevzatí.
7.6. V prípade vyskytnutia vady na technických zariadeniach, na ktorých bol vykonaný servisný
úkon podľa tejto zmluvy, je objednávateľ povinný bezodkladne po zistení vady, najneskôr do
uplynutia dohodnutej záručnej doby, vady oznámiť zhotoviteľovi. Objednávateľ sa zaväzuje, že
prípadnú reklamáciu vady servisného úkonu uplatní bez zbytočného odkladu po jej zistení
písomnou formou (faxom), na adresu zhotoviteľa podľa bodu 6.1 tejto zmluvy.
7.7. Zhotoviteľ sa zaväzuje začať s odstraňovaním zistených vád vykonaného servisného úkonu do
48 hodín od uplatnenia oprávnenej reklamácie objednávateľa a tieto vady odstrániť v čo
najkratšom možnom čase, najneskôr do 30 dní odo dňa uplatnenia reklamácie.
7.8. V prípade, že vada vykonaného servisného úkonu nebude odstrániteľná na mieste, termín jej
odstránenia sa písomne dohodne medzi oprávnenými osobami objednávateľa a zhotoviteľa.
Článok VIII.
Zmluvné pokuty a sankcie
8.1. V prípade, že zhotoviteľ nevykoná servisný úkon riadne a/alebo v termíne stanovenom
v príslušnej objednávke a/alebo v súlade s podmienkami tejto zmluvy, zaplatí objednávateľovi
zmluvnú pokutu vo výške 0,05 % z ceny riadne a/alebo včas nevykonaného servisného úkonu,
za každý deň omeškania.
8.2. V prípade omeškania objednávateľa s úhradou faktúry za vykonané servisné úkony, uhradí
zhotoviteľovi úrok z omeškania v zmysle ustanovenia § 369 ods. 2 Obchodného zákonníka.
8.3. V prípade, že zhotoviteľ nevybaví uplatnenú reklamáciu v dobe dohodnutej v článku VII. tejto
zmluvy, uhradí objednávateľovi zmluvnú pokutu vo výške 20,00 Eur za každý deň omeškania.
8.4. Zmluvné pokuty a sankcie dohodnuté touto zmluvou hradí povinná strana nezávisle na tom, či
a v akej výške vznikne druhej strane škoda.
8.5. Dohodnuté zmluvné pokuty a sankcie povinná strana uhradí strane oprávnenej do 30 dní odo
dňa ich uplatnenia.
Článok IX.
Vyššia moc
9.1. Zmluvné strany sú zbavené zodpovednosti za čiastočné alebo úplné nesplnenie zmluvných
povinností v prípadoch spôsobených pôsobením vyššej moci. Pokiaľ účinky vyššej moci
netrvajú dlhšie ako 90 dní, zmluvné strany sú povinné dodržať zmluvu, pričom sa dodacie a iné
lehoty predlžujú o dobu trvania vyššej moci.
9.2. V prípade, ak nastanú udalosti uvedené v bode 9.1. tejto zmluvy, sú zmluvné strany povinné sa
navzájom písomne informovať a to bez zbytočného odkladu, najviac do 10 kalendárnych dní
od vzniku takýchto udalostí. V prípade, ak niektorá zmluvná strana túto povinnosť poruší, bude
za škodu vzniknutú v súvislosti s pôsobením vyššej moci zodpovedať v plnom rozsahu.

IZ 2017/851 – LETVIS, rádiolokačná technika

7/9

Článok X.
Postúpenie a prevod práv a povinností
10.1. Zmluvné strany sa zaväzujú, že práva a povinnosti z tejto zmluvy nebudú prevádzať ani
postupovať bez predchádzajúceho písomného súhlasu druhej zmluvnej strany akýmkoľvek
tretím osobám.
Článok XI.
Ukončenie zmluvy
11.1. Pred uplynutím dojednanej doby je možné túto zmluvu ukončiť dohodou zmluvných strán alebo
písomnou výpoveďou bez uvedenia dôvodu. Výpovedná lehota je dvojmesačná a začína plynúť
prvým dňom kalendárneho mesiaca nasledujúceho po mesiaci, v ktorom bola výpoveď
doručená druhej zmluvnej strane. Zásielka s písomnou výpoveďou sa považuje za doručenú aj
vtedy, ak bola vrátená ako nedoručiteľná. Výpovedná lehota v tomto prípade začne plynúť
dňom nasledujúcim po vrátení zásielky.
11.2. Zmluvné strany môžu od tejto zmluvy a/alebo objednávky odstúpiť z dôvodov uvedených
v Obchodnom zákonníku. Odstúpenie od zmluvy musí byť druhej strane oznámené písomne,
inak je neplatné a musí v ňom byť uvedený dôvod, pre ktorý zmluvná strana od zmluvy
odstupuje. Účinky odstúpenia nastanú dňom, kedy bolo písomne oznámenie odstúpenia
odstupujúcej strany doručené druhej zmluvnej strane. Zásielka s odstúpením sa považuje za
doručenú aj vtedy, ak bola vrátená ako nedoručiteľná. Zmluva v takomto prípade zaniká dňom
nasledujúcim po preukázateľnom vrátení zásielky.
11.3. Za podstatné porušenie zmluvy zo strany zhotoviteľa sa považuje nesplnenie povinnosti
zhotoviteľa vykonať servisné úkony v rozsahu, kvalite a termíne stanovenom v príslušnej
objednávke a v súlade s podmienkami stanovenými v tejto zmluve a porušenie povinností
vyplývajúcich z bodu 5.1. a 7.2. tejto zmluvy alebo ak stratí oprávnenie na vykonávanie
servisných úkonov a toto oprávnenie si neobnoví v zmysle bodu 6.15. a to aj v prípade
jednotlivého porušenia uvedených povinností.
Článok XII.
Záverečné ustanovenia
12.1. Táto zmluva sa uzatvára na dobu určitú v trvaní do 16.12.2019. Pred uplynutím tejto doby,
platnosť a účinnosť zmluvy skončí vyčerpaním celkového maximálneho finančného limitu,
ktorý je uvedený v bode 3.2. tejto zmluvy.
12.2. Táto zmluva nadobúda platnosť dňom jej podpísania zmluvnými stranami a účinnosť dňom
nasledujúcim po dni jej zverejnenia v súlade s ustanovením § 47a zákona č.40/1964 Zb.
Občianskeho zákonníka v znení neskorších predpisov.
12.3. Táto zmluva sa povinne zverejňuje v súlade so zákonom č. 211/2000 Z. z. o slobodnom prístupe
k informáciám a o zmene a doplnení niektorých zákonov (zákon o slobode informácií) v znení
neskorších predpisov.
12.4. Práva a povinnosti zmluvných strán neupravené touto zmluvou sa riadia Obchodným
zákonníkom a ostatnými všeobecne záväznými právnymi predpismi. Na ustanovenia zmluvy
majúce povahu diela sa primerane použijú ustanovenia § 536 a nasl. Obchodného zákonníka
o zmluve o dielo.
12.5. Zmluvu bude možné meniť alebo dopĺňať len písomnými dodatkami, po vzájomnej dohode
obidvoch zmluvných strán.
12.6. Zmluvné strany vyhlasujú, že ich prejavená vôľa je slobodná a vážna, ich spôsobilosť na právne
úkony nie je obmedzená a že si zmluvu prečítali a s jej obsahom sa oboznámili, že nebola
IZ 2017/851 – LETVIS, rádiolokačná technika

8/9

uzavretá v tiesni, ani za iných jednostranne nevýhodných podmienok, jej obsah im je plne
zrozumiteľný a určitý, súhlasia s ním, čo svojimi vlastnoručnými podpismi potvrdzujú.
12.7. Táto zmluva je vyhotovená v piatich rovnopisoch, z toho štyri pre objednávateľa a jeden pre
zhotoviteľa.
12.8. Neoddeliteľnou súčasťou tejto zmluvy sú prílohy:
Príloha č. 1 Cenová kalkulácia
.................. 3 listy
Príloha č. 2 Zoznam technických zariadení .................. 2 listy
Príloha č. 3 VZOR Základnej finančnej kontroly ........... 1 list

V Trenčíne, dňa ................................

V Bratislave, dňa ...................................

..........................................
Mgr. Rastislav BLAŠKO
predseda predstavenstva

..........................................
Ing. Robert SEDLÁK
riaditeľ

IZ 2017/851 – LETVIS, rádiolokačná technika

9/9

Príloha č. 1 k zmluve č. 2017/851
Počet listov: 1

CENOVÁ KALKULÁCIA
na neplánované a servisné opravy (vrátane profylaxie) LPIS – technológie LETVIS

bez DPH
v EUR ( € )

s DPH
20%
v EUR ( € )

1 hodina servisného úkonu mimo sobôt,
nedieľ a sviatkov

60,50

72,60

1 hodina servisného úkonu počas sobôt,
nedieľ a sviatkov

66,59

79,91

Cena neplánovaných a servisných opráv (vrátane profylaxie)
Cena
neplánovaných
a servisných
opráv (vrátane
profylaxie)

Náklady na dopravu
Dopravné / 1 km

Servisné vozidlo: osobné

bez DPH
v EUR ( € )

s DPH 20%
v EUR ( € )

0,55

0,66

Zoznam a ceny najčastejšie používaných náhradných dielov:
Komponent
Adapter SATA-IDE RSI-X1
Cisco SmallBusiness FS300-24
Čerpadlo 4COA 2-12H P1-4 3/2 50M
Dióda KYZ 30
Doska PCL 734-BE
Doska VRD-PCLD-785B-AE
Držiak snímača IRC 305/1024-špec.
Držiak VESA 75-100 0.0.615.48J
DSR Karta 8 kanalová SB601xAN
DSR SolidBank 601 Flat 16 kan AN
DVI Extender Fibre Vision MC2-súprava
El.motor Siemens 1LE1011-1CL23-4FA4 2,2/4,4kW 8,4p
Grafická karta nVidia Quadro K620
HDD 1TB 7,2K SATA 2,5 SC
HDD 250GB WD
HDD 2000GB 6G SATA
HDD SPS-DRV HD 600GB 10K
Príloha č.1 k IZ 2017/851 – LETVIS, rádiolokačná technika

Cena za 1 ks
s 20% DPH
21,60
204,00
216,00
38,40
187,20
246,00
1 419,60
60,00
2 080,00
6 307,20
3 408,00
534,00
237,60
278,93
91,20
240,00
720,00
1/3

HP ProLiant DL120 Gen 9
HP ProLiant DL320e Gen 8 v2
Klávesnica Fujitsu KB 900
Klávesnica s touchpadom Advantech IPC-KB-6312
Kompresor DK 50.2/M
Kompresor RK 5515 E R-407
Kondenzátor Cu/Al
Konektor KPSE6E 14-19P-DZ
KVM Switch ATEN CL-1000MA 17" LCD
KVM Switch ATEN CL-1008MA 17" LCD
KVM združený kábel CS-12xx,CL-10xx USB 1,8m

1 792,80
886,80
35,40
288,00
2 722,92
576,00
510,00
72,00
900,00
1 092,00
26,40

KVM združený kábel CS-12xx,CL-10xx USB 3m
KVM združený kábel CS-12xx,CL-10xx USB 6m
Mini KVM Switch ATEN 2port
Modem ASMI -52/ETH/2W
Molekulové sito Zeochem
Monitor LCD 24" EIZO EV2455-BK
Monitor Lenovo E2054 19,5"
NTP server LanTime M300/GPS/LNE Mein
Nvidia QUADRO K600
Odpor TR 648 220 RK/100W
Plech AL 1,5
Prevodník FCD-E1LC/X21
Procesor - XILINX XC 4020E
RAM Kit 16 GB
Relé časové ZR5ER011
Relé Fázové Schrack UR5U3011
Router CISCO 1941/K9
Snímač UI IRC 120/1024 KA
Snímač UI IRC 305/1024KAM-kompl
Switch Cisco Catalyst WS-C2960S-48TS-LL
Switch Cisco WS-C2960-24TC-S
Switch CISCO WS-C2960X-24TS-L
Termostat KP 77
Tlakový spínač
Trackball M-XT3URBK Wired Trackball
UPS EVO DSP MM 1,3 RT
UPS EVO DSP MM 2.6 RT
UPS EVO DSP MM 2.6 RT
UPS EVO DSP MM 4.0 RT
Ventil elektromagnetický 2VE6IF
Ventilátor Mezaxiál
Ventilátor Sun 2/Fan 541-4276
Ventilátor SUNON PF80251B2-000U-A99

28,80
38,40
69,60
1 044,00
74,40
576,00
135,60
4 162,80
185,40
51,48
156,00
810,00
135,60
240,00
36,00
56,40
1 160,40
362,40
410,40
2 246,40
563,26
1 512,00
108,00
43,34
144,00
1 158,96
2 059,20
2 059,20
2 422,20
90,00
45,60
68,40
19,20

Príloha č.1 k IZ 2017/851 – LETVIS, rádiolokačná technika

2/3

Ventilátor V300/12 ARI LL S
VFZ MITEQ AMF-4F-08001200-15-10P-L
VN kábel RL (PT-Magnetrón)
Zdroj Fortron AT 250W
Zdroj priemyselný AT ACE-932A
Zdroj SZ 10 24/230V

Príloha č.1 k IZ 2017/851 – LETVIS, rádiolokačná technika

468,00
4 926,48
81,60
33,60
180,00
348,00

3/3

Príloha č. 2 k zmluve č. 2017/851
Počet listov: 2

ZOZNAM TECHNICKÝCH ZARIADENÍ
Technológia LETVIS (HW a SW komponenty) pre:
XXXX XXXX
Rádiolokačná technika:
XXXX XXXX

Príloha č. 2 k IZ 2017/851 – LETVIS, rádiolokačná technika

1/1

Príloha č. 3 k zmluve č. 2017/851
Počet listov: 1

Krycí list základnej finančnej kontroly
Základná finančná kontrola bola vykonaná podľa § 7 zákona č. 357/2015 Z. z. o finančnej
kontrole a audite a o zmene a doplnení niektorých zákonov.
Finančná operácia alebo jej časť je/nie je v súlade s § 6 ods.4 písm. :
d) zákona – zmluva č. 2017/851, Objednávka č. .....................
Finančnú operáciu alebo jej časť je/nie je možné vykonať, v nej pokračovať.
Zistené nedostatky: neboli
___________________
miesto a dátum

_______________________________
meno, priezvisko, vojenská hodnosť, titul,
podpis zamestnanca zodpovedného za vykonanie ZFK

Základná finančná kontrola bola vykonaná podľa § 7 zákona č. 357/2015 Z. z. o finančnej
kontrole a audite a o zmene a doplnení niektorých zákonov.
Finančná operácia alebo jej časť je/nie je v súlade s § 6 ods.4 písm. :
c) zákona - § 19 ods. 6 zákona č. 523/2004 Z.z.
d) zákona – zmluva č. 2017/851, Objednávka č. ....................
Finančnú operáciu alebo jej časť je/nie je možné vykonať, v nej pokračovať.
Zistené nedostatky: neboli
___________________
miesto a dátum

Príloha č. 3 k IZ 2017/851 – LETVIS, rádiolokačná technika

_______________________________
meno, priezvisko, vojenská hodnosť, titul, funkcia,
podpis vedúceho zamestnanca

1/1

