Dodatok č. 4
k Zmluve na pozáručnú podporu zo dňa 23.7.2007
na rozšírenie služieb pre automatizáciu procesu vyťažovania metaúdajov pre doručené papierové
a elektronické dokumenty
Obchodné meno:
Sídlo:
IČO:
Zápis v registri:
Zastúpená :

Slovenská konsolidačná, a.s.
Cintorínska 21, 814 99 Bratislava
35 776 005
Obchodný register Okresného súdu Bratislava I, oddiel: Sa, vložka č.: 2257/B
Ing. Brianom Liptákom, predsedom predstavenstva
JUDr. Martinom Lipovským, podpredsedom predstavenstva
(ďalej ako „Objednávateľ“ alebo „SK, a.s.“)
a
Obchodné meno:
GRADIENT ECM s. r. o.
Sídlo:
Košická 56, 821 08 Bratislava
IČO:
31 367 232
Zápis v registri:
Obchodný register Okresného súdu Bratislava I, oddiel: Sro, vložka č.: 6533/B
Zastúpená:
Ing. Rastislavom Hlaváčom, konateľom
(ďalej ako „Zhotoviteľ“)
Objednávateľ a Zhotoviteľ ďalej spolu aj ako „Zmluvné strany“ a samostatne aj ako „Zmluvná strana“

I.
Preambula
1. Zmluvné strany uzatvorili dňa 23.7.2007 Zmluvu na pozáručnú podporu v znení Dodatku č. 1 zo
dňa 10.12.2012, Dodatku č. 2 zo dňa 20.05.2013 a Dodatku č. 3 zo dňa 28.09.2017 (ďalej len
„Zmluva“), na základe ktorej má objednávateľ zabezpečenú prevádzku DMS systému. Dodatkom
č. 1 zhotoviteľ poskytol objednávateľovi nevýhradnú licenciu s územným rozsahom pre Slovenskú
republiku, ktorá nie je vecne obmedzená. Zmluvné strany sa dohodli, že v prípade ak zhotoviteľ
vytvorí update a/alebo upgrade verzií softvéru, na ktorý poskytuje pozáručnú podporu, je povinný
udeliť licenciu na použitie diela a zároveň sa zmluvné strany dohodli, že uzatvoria dodatok
k Zmluve, ktorým upravia vzájomné práva a povinnosti s ohľadom na akýkoľvek update alebo
upgrade softvéru. Objednávateľ nedisponuje zdrojovým ani strojovým kódom k systému DMS
Hummingbird a k skenovaciemu softvéru Gscan. Elektronizácia verejnej správy vyvolala potrebu
realizácie väčšieho počtu zmien vo vnútorných informačných systémoch objednávateľa vrátane
automatizácie procesu vyťažovania metaúdajov pre doručené papierové a elektronické
dokumenty. Hlavným cieľom je pritom zefektívniť proces spracovanie došlej pošty a minimalizovať
manuálne úkony zamestnancov. Z uvedených dôvodov zmluvné strany uzatvárajú tento Dodatok
č. 4 (ďalej aj „Dodatok“) k Zmluve na pozáručnú podporu zo dňa 23.07.2007 v znení Dodatku č. 1
zo dňa 10.12.2012, Dodatku č. 2 zo dňa 20.05.2013 a Dodatku č. 3 zo dňa 28.09.2017. Uzatvoreniu
Dodatku č. 4 predchádzalo priame rokovacie konanie v intenciách ust. § 81 písm. b/ ods. 3 a ust. §
82 zákona č. 343/2015 Z.z. o verejnom obstarávaní a o zmene a doplnení niektorých zákonov,
ktoré sa uskutočnilo dňa 29.11.2017 so začiatkom o 14.00 hod. v sídle objednávateľa.

[1]

II.
Predmet plnenia
1. Zhotoviteľ sa zaväzuje realizovať pre objednávateľa rozšírenie existujúceho modulu GScan,
dodanie aplikácie GScan Service a poskytnutie nasledovných služieb v rozsahu:
a/

Serverový systém GScan Service- zabezpečí nasledovné činnosti:
- Výber príloh z elektronickej pošty,
- Aplikovanie základných funkcií na vylepšenie kvality obrázkov,
- Klasifikácia dokumentov,
- Automatické vyťaženie vybraných údajov z dokumentov,
- Využitie číselníkov vnútorného informačného systému objednávateľa
vyhodnocovaní rozpoznaných údajov,
- Poskytnutie rozpoznaných dokumentov na verifikáciu,
- Prijatie verifikovaných dokumentov,
- Export dokumentov do vnútorného informačného systému objednávateľa.

pri

b/

Verifikácia rozpoznaných údajov- bude prebiehať v skenovacej a verifikačnej stanici GScan
Forms, ktorá zabezpečí nasledovné činnosti pri verifikácii:
- Výber dokumentov na verifikáciu,
- Verifikácia rozpoznaných údajov,
- Oprava alebo doplnenie údajov s využitím technológie click-to-index (kliknutím na
slovo na obrázku sa text automaticky prenesie do vybraného indexového poľa),
- Vyradenie dokumentu zo spracovania v prípade, že to nie je dokument, ktorý má byť
uložený do vnútorného informačného systému objednávateľa,
- Odoslanie zverifikovaných dokumentov na server GScan Service.

c/

Pri skenovaní
- Skenovanie papierových dokumentov s nalepenými čiarovými kódmi,
- Aplikovanie základných funkcií na vylepšenie kvality obrázkov (autorotácia, crop, ...),
- Automatické rozpoznanie čiarového kódu,
- Výber typu dokumentu z číselníka,
- Export naskenovaných dokumentov do adresára pre ďalšie spracovanie systémom
GScan Service.

d/

Vyťažovanie vybraných údajov sa bude realizovať z nasledovných typov dokumentov
- Uznesenie (o zmene veriteľa),
- Upovedomenie o začatí exekúcie,
- Upovedomenie o spôsobe vykonania exekúcie,
- Exekučné príkazy (zrážky zo mzdy, prikázaním pohľadávky z účtu, prikázaním iných
peňažných pohľadávok, postihnutím obchodného podielu, predajom hnuteľných vecí,
zriadením exekučného záložného práva na nehnuteľnosť, z iných príjmov, rôzne
exekučné príkazy)

2. Zhotoviteľ sa zároveň zaväzuje realizovať pre objednávateľa služby projektového riadenia, analýzy,
implementácie rozpoznávania dokumentov, integráciu s vnútorným informačným systémom
objednávateľa, konfiguráciu Gscan Forms, testovanie a vytvorenie inštalačných balíčkov,
implementáciu importu dokumentov, nasadenie do produkcie a podporu po nasadení.
3. Zhotoviteľ sa zaväzuje dodať objednávateľovi licencie Gscan Service Dynamic 250k ppy, Gscan
Forms (pre verifikáciu) a zmenu licencii Gscan na Gscan Forms (skenovanie). Licencie Gscan Forms
(pre verifikáciu) a zmenu licencii Gscan na Gscan Forms (skenovanie) dodá zhotoviteľ
objednávateľovi v množstve podľa osobitnej objednávky, ktorú mu objednávateľ doručí do troch
[2]

dní od účinnosti tohto Dodatku. Objednávku je postačujúce doručiť mailom na mailovú adresu
kontaktnej osoby zhotoviteľa. Licencie Gscan Service Dynamic 250k ppy sa zhotoviteľ zaväzuje
dodať objednávateľovi v súlade s Prílohou č. 1 k Dodatku - „Harmonogram prác, špecifikácie ceny
za jednotlivé plnenia“ aj bez osobitnej objednávky.

III.
Spôsob, miesto a čas plnenia
1. Zhotoviteľ sa zaväzuje odovzdať objednávateľovi predmet plnenia v dohodnutom rozsahu v sídle
objednávateľa. Zhotoviteľ dodá plnenia v rozsahu a v termínoch, ktoré sú uvedené v Prílohe č. 1
k Dodatku - „Harmonogram prác, špecifikácie ceny za jednotlivé plnenia“.
2. Zmluvné strany sa dohodli, že objednávateľ bude protokolárne preberať plnenie predmetu
Dodatku na základe výzvy zhotoviteľa, pričom zmluvné strany pristúpia k podpisu
odovzdávajúceho a preberacieho protokolu najneskôr do 7 kalendárnych dní odo dňa doručenia
výzvy zhotoviteľom. Výzvu je postačujúce doručiť na emailovú adresu kontaktnej osoby
objednávateľa. Protokol o odovzdaní a prevzatí predmetu plnenia musí byť datovaný a podpísaný
oboma zmluvnými stranami. Za deň dodania plnenia sa považuje deň podpisu preberacieho
protokolu oboma zmluvnými stranami.
3. V prípade omeškania zhotoviteľa s plnením má objednávateľ nárok na zmluvnú pokutu vo výške
0,05 % z ceny plnenia resp. jeho časti za každý deň omeškania. Zhotoviteľ nie je v omeškaní
s plnením svojho záväzku vyplývajúceho pre neho z Dodatku po dobu omeškania alebo
nespolupôsobenia či neposkytnutia súčinnosti objednávateľa v zmysle podmienok Dodatku.

IV.
Cena plnenia
1. Zmluvné strany sa dohodli, že objednávateľ zaplatí zhotoviteľovi cenu za poskytnuté plnenie
v celkovej výške 43 493,00 Eur bez DPH. Táto cena predstavuje súčet cien za jednotlivé plnenia
podľa článku 2 Dodatku. Cena je konečná, zahŕňa v sebe všetky náklady, ktoré vzniknú
zhotoviteľovi pri plnení predmetu Dodatku alebo v súvislosti s ním ako aj cenu za zabezpečenie
softvérovej podpory na obdobie 12 mesiacov od protokolárneho prevzatia diela resp. jeho časti
a odmenu za licenciu podľa článku V tohto Dodatku. Cenu nemožno navýšiť. Špecifikácia cien
jednotlivých plnení podľa článku 2 tohto Dodatku je uvedená v Prílohe č. 1 k Dodatku„Harmonogram prác, špecifikácie ceny za jednotlivé plnenia“, ktorá je neoddeliteľnou súčasťou
Dodatku.
2. Zmluvné strany sa dohodli, že v prípade , ak by došlo zo strany zhotoviteľa k neposkytnutiu
niektorej oddeliteľnej časti plnenia podľa čl. II tohto Dodatku, celková cena plnenia sa znižuje
o cenu neposkytnutej časti plnenia. Zmluvné strany súhlasia s tým, že v takomto prípade je
objednávateľ oprávnený znížiť celkovú cenu o sumu pripadajúcu na neposkytnuté plnenie aj bez
písomného dodatku k Zmluve. Ustanovenie tohto odseku sa vzťahuje aj na dodanie plnenia na
základe osobitnej objednávky podľa čl. II ods. 3 Dodatku.
3. Objednávateľ sa zaväzuje zaplatiť dohodnutú cenu zhotoviteľovi po podpise odovzdávacieho
a preberacieho protokolu na základe faktúry vystavenej zhotoviteľom. Cena je splatná do 14 dní
odo dňa doručenia faktúry objednávateľovi. Cena sa považuje za zaplatenú dňom zadania
prevodného príkazu na úhradu.

[3]

V.
Licencia
1. V súlade s čl. III Dodatku č. 1 k Zmluve udeľuje zhotoviteľ objednávateľovi na plnenie poskytnuté
objednávateľovi podľa čl. II tohto dodatku nevýhradnú, územne vecne a časovo neobmedzenú
licenciu podľa ustanovení zákona č. 185/2015 Z.z. Autorský zákon. Zmluvné strany sa dohodli, že
podmienky udelenia licencie uvedené v Dodatku č. 1 k Zmluve sa vzťahujú aj na licenciu udelenú
k plneniu podľa tohto Dodatku.
2. Zmluvné strany sa výslovne dohodli, že odmena za poskytnutie licencie je zahrnutá
v celkovej cene plnenia podľa čl. IV tohto Dodatku, pričom podrobne je špecifikovaná v Prílohe č.
1 k Dodatku - „Harmonogram prác, špecifikácie ceny za jednotlivé plnenia“.
VI.
Kontaktné osoby
1. Kontaktné osoby za objednávateľa:

2. Kontaktné osoby za zhotoviteľa:

VII.
Ochrana osobných údajov a informácií
1.

2.

Zmluvné strany sa zaväzujú, že ak by došlo pri plnení predmetu tohto Dodatku k spracovaniu
alebo nakladaniu s osobnými údajmi, ktoré zhromažďuje SK, a.s. vo svojich informačných
systémoch, budú postupujú podľa zákona č. 122/2013 Z.z. o ochrane osobných údajov a o zmene
a doplnení niektorých zákonov v znení neskorších predpisov (ďalej len „zákon č. 122/2013 Z.z.“),
tak aby nedošlo k porušeniu základných práv a slobôd dotknutých osôb.
Zmluvné strany sa zaväzujú, že všetky poskytované údaje a informácie na základe tejto dohody
sa budú považovať za dôverné a nepoužijú ich inak, než za účelom splnenia predmetu tohto
Dodatku. Účastníci dohody sa ďalej zaväzujú že informácie a údaje v súlade so všeobecne
záväznými právnymi predpismi nebudú sprístupňovať tretím stranám, ani svojim vlastným
zamestnancom a zástupcom, s výnimkou tých, ktorí s týmito informáciami zabezpečujú plnenie
pracovných úloh, vyplývajúcich z ich pracovnej náplne a budú tieto informácie chrániť. Táto
povinnosť platí aj po ukončení platnosti tejto dohody.
VIII.
Záverečné ustanovenia

1. Ostatné ustanovenia Zmluvy nedotknuté týmto Dodatkom sa nemenia a zostávajú v plnom
rozsahu v platnosti.
2. Prílohu č. 1 k Dodatku tvorí „Harmonogram prác, špecifikácie ceny za jednotlivé plnenia“. Príloha
č. 1 je neoddeliteľnou súčasťou Dodatku.
3. Dodatok je vyhotovený v súlade s ustanoveniami Obchodného zákonníka a zákona č. 185/2015
Z.z. Autorský zákon.
4. Dodatok je vyhotovený v štyroch (4) rovnopisoch, z toho dva (2) rovnopisy sú určené pre
objednávateľa a dva (2) rovnopisy sú určené pre zhotoviteľa.

[4]

5. Dodatok nadobúda platnosť a zaväzuje účastníkov dňom jeho podpísania oboma Zmluvnými
stranami. Dodatok nadobúda účinnosť v súlade s § 47a ods. 1 Občianskeho zákonníka dňom
nasledujúcim po dni zverejnenia v Centrálnom registri zmlúv vedenom Úradom vlády SR.
6. Zmluvné strany vyhlasujú, že Dodatok uzavreli na základe ich slobodnej vôle, Dodatok nebol
uzavretý v tiesni za nápadne nevýhodných podmienok, ich zmluvná voľnosť nie je obmedzená,
Dodatok si prečítali, jeho obsahu rozumejú a na znak súhlasu Dodatok podpisujú.

V Bratislave, dňa ..............

V Bratislave, dňa ..............

________________________
Ing. Brian Lipták
predseda predstavenstva
Slovenská konsolidačná, a.s.

________________________
Ing. Rastislav Hlaváč
konateľ
GRADIENT ECM s. r. o.

________________________
JUDr. Martin Lipovský
podpredseda predstavenstva
Slovenská konsolidačná, a.s.

[5]

Príloha č. 1 Harmonogram prác, špecifikácie ceny za jednotlivé plnenia

Služby - I. etapa
Aktivita
Projektové riadenie
Analýza
Implementácia rozpoznávania
dokumentov
Integrácia s interným
informačným systémom
objednávateľa
Konfigurácia Gscan Forms
Testovanie a vytvorenie
inštalačných balíčkov
Nasadenie a podpora po
nasadení

Služby - II. etapa
Aktivita
Implementácia importu
dokumentov

Cena za 1
MD

MDs

Termín*

Cena
(bez DPH)

Maintenance
(12 mesiacov)

Celkom
(bez DPH)

560 €
560 €
560 €

2
2
15

D + 45
D + 15
D + 38

1 120 €
1 120 €
8 400 €

0€
0€
1 260 €

1 120 €
1 120 €
9 660 €

560 €

1

D + 39

560 €

84 €

644 €

560 €
560 €

1
2

D + 40
D + 40

560 €
1 120 €

0
0

560 €
1 120 €

560 €

2

D + 45

1 120 €

0

1 120 €

Spolu

25

14 000 €

1 344 €

15 344 €

Cena za 1
MD

MDs

560 €

Termín*

Cena
(bez DPH)

Maintenance
(12 mesiacov)

Celkom
(bez DPH)

6

D + 80

3 360 €

504 €

Cena za
1 ks

Počet ks

Termín*

Cena
(bez DPH)

17 550 €

1

D + 10

17 550 €

3 861 €

21 411 €

300 €

2

D + 10

600 €

132€

732 €

18 150 €

3 993 €

22 143 €

3 864 €

Licencie - základné
Produkt
Gscan Service Dynamic 250k
ppy
Zmena licencii Gscan na Gscan
Forms (skenovanie)

Spolu

[6]

Maintenance
(12 mesiacov)

Celkom
(bez DPH)

Licencie - voliteľné
Produkt
Gscan Forms (verifikácia)

Cena za 1
ks

Počet
ks

878 €

2

Termín*

D + 10

Cena
(bez DPH)

1 756 €

Maintenance
(12 mesiacov)

Celkom
(bez DPH)

386 €

2 142 €

* Vysvetlivky:
D – dátum účinnosti dodatku
D+x – dátum účinnosti dodatku + x pracovných dní
Priebežne – počas realizácie projektu

V Bratislave, dňa ..............

V Bratislave, dňa ..............

________________________
Ing. Brian Lipták
predseda predstavenstva
Slovenská konsolidačná, a.s.

________________________
Ing. Rastislav Hlaváč
konateľ
GRADIENT ECM s. r. o.

________________________
JUDr. Martin Lipovský
podpredseda predstavenstva
Slovenská konsolidačná, a.s.

[7]

