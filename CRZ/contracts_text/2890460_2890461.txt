Zmluva o poskytnutí služieb
uzavretá podľa § 269 ods.2 zákona č. 513/1991 Zb. Obchodný zákonník v znení neskorších
predpisov (ďalej len „Obchodný zákonník“) a príslušných ustanovení zákona č. 343/2015 Z. z. o
verejnom obstarávaní a o zmene a doplnení niektorých zákonov v znení neskorších predpisov
(ďalej len „zmluva“)
medzi nasledovnými zmluvnými stranami:
Objednávateľ:
Názov:
Sídlo:
Oprávnený
k podpisu:

Oprávnený na vecné
a obchodné
rokovania:
IČO:
DIČ:
IČ DPH:

Slovenská republika zastúpená Ministerstvom dopravy a
výstavby Slovenskej republiky
Námestie slobody č. 6, 810 05 Bratislava
Mgr. Tibor Šimoni, vedúci služobného úradu
Poverený ministrom dopravy a výstavby Slovenskej republiky v
Organizačnom poriadku Ministerstva dopravy a výstavby
Slovenskej republiky
Ing. Ivana Magátová, generálna riaditeľka sekcie cestovného ruchu,
30416094

Bankové spojenie:
Výdavkový účet IBAN:
(ďalej len „objednávateľ “)
a
Poskytovateľ:
Názov:
Sídlo:
Poštová adresa:
Štatutárny orgán:
Oprávnený na vecné
a obchodné
rokovania:

LR Media, s.r.o.
Rampová 5, 040 01 Košice
Seberíniho 9, 821 03 Bratislava
Róbert Lukáč

IČO:
47 462 574
DIČ:
IČ DPH:
Bankové spojenie:
IBAN :
Zapísaný v registri:
OS Bratislava I, ODDIEL: Sro
(ďalej len „poskytovateľ“), (objednávateľ a poskytovateľ ďalej spoločne len ako „zmluvné
strany“ a jednotlivo „zmluvná strana“)

1

Preambula
Zmluvné strany uzatvárajú túto zmluvu ako výsledok zadávania zákazky na poskytnutie
služby podľa § 5 ods. 3 písm. e) zákona o verejnom obstarávaní a o zmene a doplnení
niektorých zákonov v znení neskorších predpisov (ďalej len ,,zákon o verejnom obstarávaní“),
s predpokladanou hodnotou zákazky 169 000 € bez DPH (slovom: stošesťdesiatdeväťtisíc
EUR) na predmet zákazky „Podpora cestovného ruchu na Slovensku“ (ďalej len „zmluva“)
za nasledovných podmienok.
Článok I.
Predmet zmluvy
1. Podkladom pre uzavretie zmluvy je cenová ponuka poskytovateľa zo dňa 7.4.2017, ktorú
predložil na základe výzvy na predloženie ponuky pre zadanie zákazky na poskytnutie
služby uvedenej v prílohe č. 1 zákona o verejnom obstarávaní..
2. Predmetom zmluvy je organizačné zabezpečenie a realizácia účasti objednávateľa na
štyroch medzinárodných veľtrhoch a výstavách cestovného ruchu (ďalej len
„veľtrhy/výstavy") podľa požiadaviek určených objednávateľom. Jednotlivé výstavy sa
okrem rôznych miest konania líšia hlavne plochou, na ktorú je naviazaný typ expozície, a
rozsahom požadovaných zabezpečovaných služieb. Objednávateľ požaduje od
poskytovateľa zabezpečenie služieb minimálne v rozsahu podrobne špecifikovanom v
Opise predmetu zákazky, ktorý tvorí prílohu č. 1 bod 1 tejto zmluvy.
Článok II.
Miesto a termín plnenia zmluvy
1.

Miestom a termínom plnenia jednotlivých veľtrhov/výstav realizovaných podľa tejto zmluvy
budú miesta a termíny uvedené v prílohe č.1 bod 2 tejto zmluvy podľa tabuľky „Plán
veľtrhov/výstav.

2.

Objednávateľ si vyhradzuje právo na zmenu miesta, termínu, typu expozície a/alebo
veľkosti výstavnej plochy na veľtrhu/výstave alebo zaradenia veľtrhu/výstavy pri dodržaní
podmienok stanovených v tejto zmluve.

3.

Poskytovateľ sa zaväzuje, že ak nastanú okolnosti uvedené v bode 2 tejto zmluvy, pristúpi na
rokovanie o dodatku k zmluve uzatvoreného v súlade s § 18 zákona o verejnom obstarávaní.
Článok III.
Trvanie zmluvy

Zmluva sa uzatvára na dobu určitú do ukončenia veľtrhov/výstav uvedených v prílohe č. 1bod 2
tejto zmluvy.

2

Článok IV.
Cena a platobné podmienky a fakturácia
1.

Cena za predmet zmluvy uvedený v čl. I je výsledkom verejného obstarávania podľa Preambuly
a čl. I. bod 1 a je v súlade so zákonom č. 18/1996 Z. z. o cenách
v znení neskorších predpisov a vyhlášky Ministerstva financií Slovenskej republiky (ďalej len
„MF SR“) č. 87/1996 Z. z. ktorou sa vykonáva zákon č. 18/1996 Z. z. o cenách v znení
neskorších predpisov a je určená v EUR.

2.

Celková zmluvná cena predmetu plnenia za obdobie trvania zmluvy:
Cena bez DPH: 167.900,- EUR (slovom: stošesťdesiatsedemtisícdeväťsto EUR).
DPH 20 %: 33.580,- EUR (slovom: tridsaťtritisícpäťstoosemdesiat EUR)
Cena s DPH: 201.480,- EUR (slovom: dvestojedentisícštyristoosemdesiat EUR)
Poskytovateľ je platcom DPH.

3.
4.

5.

Celková zmluvná cena za predmet zmluvy je 167.900 EUR bez DPH, táto je konečná
a nemožno ju prekročiť. Pri plnení predmetu zmluvy objednávateľ neposkytne poskytovateľovi
žiadny preddavok.
Poskytovateľ musí do ceny podľa odseku 2 za realizáciu expozície na jednotlivých
veľtrhoch/výstavách zahrnúť náklady spojené s predmetom zmluvy čl. I. bodov 1 a 2 a prílohy
č. 1 a za všetky činnosti nevyhnutné na profesionálne plnenie predmetu zákazky na
reprezentatívnej úrovni.
Náklady zahrnuté do ceny podľa odseku 2:
expozícia – poskytovateľ pri jednotlivých expozíciách typu ATYP je povinný do
maximálnej ceny podľa odseku 2 za expozíciu kalkulovať náklady na:
a) realizáciu riešenia expozície (technické, grafické, architektonické)
b) adaptáciu architektonického návrhu (ATYP) na konkrétnu pridelenú výstavnú
plochu na základe konzultácií a schválenia verejným obstarávateľom
c) technickú realizáciu expozície, t.j. predvýrobu a výrobu expozície
d) montáž, demontáž, dovýrobu, prenájom a poistenie expozície
e) prenájom nábytku, doplnkov a ostatného vybavenia expozície
f) prenájom technických zariadení (LCD monitory, notebooky, ozvučenie, hasiaca
technika atď.)
g) kvetinovú výzdobu v kvetináčoch
h) prepravu expozície, technických zariadení, obslužného personálu a ostatných
členov tímu
i) prepravu informačno – propagačných/prezentačných a iných materiálov
z priestorov objednávateľa na zberné miesto
j) prepravu materiálov objednávateľa a spoluvystavovateľov zo zberného miesta na
miesto konania veľtrhu/výstavy a späť na Slovensko

3

k) personál: montážny tím, aranžér, technický dozor, supervízor a personál podľa
požiadaviek verejného obstarávateľa, náklady na ich mzdu, honoráre a pracovnú
cestu vrátane prepravy, ubytovania a stravného
l) služby veľtržnej správy/mestskej správy (voda/kanál – prípojky, elektrická
energia), internet, nakládka/vykládka, montážne preukazy, zápis do veľtržného
katalógu, vystavovateľské preukazy, prenájom priečinku na tlačové informácie v
tlačovom stredisku, závesné body, vysokozdvižný vozík a iná technika,
skladovanie, stráženie, upratovanie, parkovacie preukazy, poistenie počas
veľtrhu/výstavy
m) režijné náklady spojené s uskladnením expozície a informačno – propagačných
materiálov na Slovensku, poistením, bezpečnostnou službou a pod.
n) poskytovateľ bude v cenovej ponuke kalkulovať na vedomostný program, ceny do
súťaží ako aj občerstvenie a prezentáciu špecialít gastronómie na každé jednotlivé
podujatie 7 500 eur bez DPH. Poskytovateľ zašle objednávateľovi na odsúhlasenie
podrobnú kalkuláciu položiek potrebných pre zabezpečenie vedomostného
programu, občerstvenia a prezentáciu špecialít gastronómie. Ceny navrhované
poskytovateľom musia byť zodpovedať priemerným cenám krajiny realizácie.
6. Cenu za predmet zmluvy podľa čl. IV uhradí objednávateľ na základe čiastkovej faktúry
vystavenej objednávateľom po realizácii jednotlivého veľtrhu/výstavy v súlade s cenovou
špecifikáciou uvedenou v prílohe č. 2 zmluvy. Právo na zaplatenie príslušnej časti zmluvnej
ceny za zrealizované veľtrhy/výstavy vzniká poskytovateľovi riadnym a včasným splnením
jeho záväzku t. j. dodaním predmetu plnenia v stanovenej lehote a jeho protokolárnym
odovzdaním objednávateľovi v mieste plnenia.
7.

Lehota splatnosti faktúry je 30 dní odo dňa jej doručenia objednávateľovi.

8.

Faktúra vystavená poskytovateľom musí spĺňať náležitosti daňového dokladu stanovené
zákonom č. 222/2004 Z. z. o dani z pridanej hodnoty v znení neskorších predpisov. Faktúra
bude predložená v štyroch vyhotoveniach. Súčasťou faktúry ako daňového dokladu, bude kópia
obojstranne podpísaného Akceptačného protokolu. Ak faktúra nebude úplná alebo bude
obsahovať nesprávne údaje, vrátane príloh k faktúre, bude takáto faktúra poskytovateľovi
vrátená. Poskytovateľ je povinný predložiť objednávateľovi novú faktúru. V takom prípade
plynie nová 30 dňová lehota splatnosti faktúry odo dňa jej doručenia objednávateľovi.
Objednávateľ nie je v omeškaní s úhradou faktúry po dobu, kým mu nebola doručená nová
oprávnená faktúra.

9. Poskytovateľom predložená faktúra okrem toho musí obsahovať:


názov zákazky,



predmet úhrady,



IČO objednávateľa, názov objednávateľa,



číslo zmluvy,



čiastku k úhrade spolu,



splatnosť faktúry (30 dní).

4

10. Neoddeliteľnou súčasťou faktúry je Akceptačný protokol. Akceptačný protokol musí byť
vyhotovený v štyroch exemplároch, podpísaný oboma zmluvnými stranami (zodpovedný
zamestnanec objednávateľa/poskytovateľ).

Článok V.
Práva a povinnosti zmluvných strán
1.

Poskytovateľ sa zaväzuje poskytnúť objednávateľovi predmet zmluvy v zmysle čl. I. riadne
a včas, v zodpovedajúcej kvalite, rozsahu, bez vád a zodpovedajúce požiadavkám
objednávateľa.

2.

Poskytovateľ zodpovedá objednávateľovi za kvalitu predmetu zmluvy podľa čl. I. bez ohľadu
na to, či predmet zmluvy poskytol sám alebo prostredníctvom iných osôb, subdodávateľov.

3. Poskytovateľ je povinný pri plnení predmetu zmluvy postupovať podľa pokynov
objednávateľa.
4. Poskytovateľ je povinný na základe požiadavky objednávateľa uvádzať logo, názov alebo text
na viditeľnom mieste určenom objednávateľom.
5. Poskytovateľ a objednávateľ určia zodpovedné osoby za plnenie zmluvy so všetkými
kontaktnými údajmi.
6. Poskytovateľ je povinný požadované služby poskytovať zodpovedne, riadne a včas, odborne
a v súlade s príslušnými právnymi predpismi Slovenskej republiky.
7. Poskytovateľ má povinnosť zapísať sa do registra partnerov verejného sektora, ak sú splnené
podmienky podľa § 2 zákona č. 315/2016 Z. z. o registri partnerov verejného sektora a o zmene
a doplnení niektorých zákonov a podá o tom objednávateľovi dôkaz. Nesplnenie tejto
povinnosti podľa § 19 ods. 3 zákona o verejnom obstarávaní bude mať za následok odstúpenie
od zmluvy zo strany objednávateľa.
8. Poskytovateľ preberá zodpovednosť za bezpečnosť navrhnutého a realizovaného technického
riešenia expozície a je povinný o jeho používaní oboznámiť konkrétnu osobu objednávateľa.
9. Poskytovateľ je povinný všetky služby pre objednávateľa zabezpečovať a poskytovať
hospodárne.
10. V prípade akejkoľvek zmeny v požadovaných službách pre zabezpečenie a realizáciu účasti
objednávateľa na veľtrhoch/výstavách nemá poskytovateľ nárok na náhradu škody alebo iných
nákladov, okrem nákladov účelne a preukázateľne vynaložených na zabezpečenie a realizáciu
účasti objednávateľa na zmenených alebo zrušených veľtrhoch/výstavách.
11. Poskytovateľ zodpovedá za vady poskytnutých služieb bez ohľadu na to, kedy ich
objednávateľ zistí a za právne vady poskytnutých služieb.
12. Poskytovateľ nie je oprávnený bez predchádzajúceho písomného súhlasu objednávateľa
postúpiť pohľadávky vzniknuté na základe tejto zmluvy tretím osobám.
13. Poskytovateľ je viazaný povinnosťou mlčanlivosti o obsahu tejto zmluvy, ako aj
o skutočnostiach , o ktorých sa dozvedel v súvislosti s plnením zmluvy, pokiaľ tieto nie sú
všeobecne verejne známe, a zaväzuje sa vykonať všetky potrebné opatrenia, aby nedošlo
k úniku takýchto dôverných informácií alebo k ich sprístupneniu neoprávneným osobám.
Povinnosť zachovávať mlčanlivosť sa nevzťahuje na povinnosti objednávateľa týkajúce sa

5

zverejňovacích a oznamovacích povinností alebo zasielania dokumentov Úradu pre verejné
obstarávanie v prípadoch ustanovených zákonom o verejnom obstarávaní.
14. Objednávateľ sa zaväzuje poskytnúť poskytovateľovi potrebné údaje a podklady
k zabezpečeniu plnenia predmetu zmluvy.
15. Objednávateľ je povinný včas informovať poskytovateľa o všetkých skutočnostiach
potrebných na zabezpečenie riadneho plnenia záväzkov podľa zmluvy.
16. Poskytovateľ je povinný dodržiavať hygienické predpisy vzťahujúce sa na podujatie – najmä
na všetky činnosti spojené s poskytovaním cateringu a špecialít gastronómie. Za všetky škody,
ublíženia na zdraví, ktoré vznikli v dôsledku nedodržania hygienických predpisov zodpovedá
v plnom rozsahu poskytovateľ.

Článok VI.
Subdodávateľ, zmena subdodávateľa
1. V prípade, že poskytovateľ zabezpečí poskytovanie predmetu zmluvy v zmysle Prílohy č. 1
tejto zmluvy počas jej trvania subdodávateľmi, prílohou č. 4 tejto zmluvy je zoznam
subdodávateľov poskytovateľa. V prípade, ak bude mať počas plnenia tejto zmluvy
poskytovateľ záujem uzavrieť zmluvu so subdodávateľom, ktorý sa bude podieľať na realizácii
predmetu plnenia tejto zmluvy, je povinný rešpektovať nasledovné pravidlá:
A. každý subdodávateľ musí spĺňať podmienky účasti týkajúce sa osobného postavenia, ktoré
preukáže prostredníctvom dokladu o oprávnení poskytovať službu zodpovedajúcej časti
plnenia, na ktorej sa bude podieľať a nesmú u neho existovať dôvody na vylúčenie podľa
§ 40 ods. 6 písm. a) až h) a ods. 7 zákona o verejnom obstarávaní,
B. v prípade, ak sú splnené podmienky podľa § 2 zákona č. 315/2016 Z. z. o registri partnerov
verejného sektora a o zmene a doplnení niektorých zákonov, subdodávateľ má povinnosť
byť zapísaný v registri partnerov verejného sektora. Nesplnenie tejto povinnosti podľa §
19 ods. 3 zákona o verejnom obstarávaní bude mať za následok odstúpenie od zmluvy zo
strany objednávateľa,
C. každý subdodávateľ musí byť schopný realizovať príslušnú časť predmetu zmluvy
v rovnakej kvalite ako poskytovateľ. Identifikáciu subdodávateľa spolu s čestným
vyhlásením poskytovateľa, že tento subdodávateľ spĺňa podmienky v zmysle bodu 1.A
tohto článku, musí poskytovateľ predložiť objednávateľovi najneskôr tri pracovné dni pred
začatím plánovanej subdodávky. Objednávateľ má právo odmietnuť podiel na realizácii
plnenia predmetu zmluvy subdodávateľom, ak nie sú splnené podmienky uvedené v bode
1.A tohto článku zmluvy.

Článok VII.
Zmluvné pokuty a odstúpenie od zmluvy
1.

V prípade porušenia zmluvných povinností alebo/neposkytnutím služby nevykonania služby
včas a riadne podľa tejto zmluvy:
6

a) Je poskytovateľ povinný zaplatiť objednávateľovi zmluvnú pokutu vo výške 0,2 % z ceny
tejto služby za každý deň, aj začatý deň omeškania, najviac však do výšky 100 % ceny za
predmetné veľtrhy/výstavy v súlade s prílohou č. 1 bod 2 tejto zmluvy.
b) V prípade porušenia zmluvných povinností poskytovateľom, ktoré ohrozuje organizáciu
veľtrhu/výstavy v súlade s prílohou č. 1 bod 2 tejto zmluvy je objednávateľ oprávnený
primerane krátiť faktúru o neposkytnuté alebo nekvalitne poskytnuté služby. Súčasne je
poskytovateľ v takomto prípade povinný zaplatiť objednávateľovi na základe jeho výzvy
zmluvnú pokutu vo výške 20 % ceny za predmetný veľtrh/ výstavu v súlade s prílohou č.
1 bod 2 tejto zmluvy.
2. V prípade neposkytnutia požadovaných služieb alebo ich častí poskytovateľom v termínoch
podľa tejto zmluvy, t. j. nezabezpečenie účasti objednávateľa na jednotlivých
veľtrhoch/výstavách v požadovanom termíne a podľa jej požiadaviek, alebo ak službu
poskytovateľ nezrealizuje vôbec, je objednávateľ oprávnené od tejto zmluvy odstúpiť.
3. Objednávateľ je tiež oprávnený odstúpiť od zmluvy aj v prípade porušenia akejkoľvek inej
zmluvnej povinnosti poskytovateľa, ak písomne vyzve poskytovateľa na odstránenie porušenia
a zjednanie nápravy a poskytovateľ tak neurobí ani v primeranej dodatočnej lehote určenej
objednávateľom.
4. Konanie poskytovateľa podľa odseku 2 je podstatným porušením povinnosti, na ktoré sa
vzťahuje zmluvná pokuta v prospech objednávateľa vo výške účelne vynaložených nákladov
na zabezpečenie poskytnutia služby iným poskytovateľom.
5. Zmluvné pokuty sú splatné tridsiatym (30.) dňom odo dňa, kedy došlo k nesplneniu povinnosti,
na porušenie ktorej sa vzťahuje zmluvná pokuta.
6. Ustanovenia o náhrade škody pre škodu spôsobenú prípadom, na ktorý sa vzťahuje zmluvná
pokuta týmto nie sú dotknuté. Poškodená strana je oprávnená požadovať zaplatenie náhrady
škody presahujúcej výšku zmluvnej pokuty.

Článok VIII.
Záverečné ustanovenia
1. Zmluvné strany sa zaväzujú, že všetky zmeny identifikačných údajov, adries,
kontaktných/zodpovedných osôb, telefónnych čísiel a e-mailových adries uvedených
v tejto zmluve oznámia druhej zmluvnej strane písomne a preukázateľne bez zbytočného
odkladu, najneskôr však do dvoch pracovných dní odo dňa, kedy takáto zmena nastala.
2. Pokiaľ v zmluve nie je dohodnuté inak, vzájomné vzťahy zmluvných strán sa riadia
ustanoveniami Obchodného zákonníka a inými všeobecne záväznými právnymi predpismi
platnými v Slovenskej republiky a Európskej únie.
3. Zmeny a doplnenia zmluvy je možné robiť len formou písomných dodatkov podpísaných
oprávnenými zástupcami oboch zmluvných strán v súlade s § 18 zákona o verejnom
obstarávaní. Dodatky budú očíslované podľa poradia.
4. Zmluva je vypracovaná v šiestich (6) rovnopisoch, z ktorých objednávateľ dostane štyri
(4) vyhotovenia a poskytovateľ dve (2) vyhotovenia.

7

5. Zmluva nadobúda platnosť dňom jej podpísania oboma zmluvnými stranami a účinnosť
dňom nasledujúcim po dni jej zverejnenia v Centrálnom registri zmlúv vedenom Úradom
vlády Slovenskej republiky podľa § 47a ods. 1 zákona č. 40/1964 Zb. Občiansky zákonník
v znení neskorších predpisov v nadväznosti na § 5a ods. 1 a 6 zákona
č. 211/2000 Z. z. o slobodnom prístupe k informáciám a o zmene a doplnení niektorých
zákonov (zákon o slobode informácií) v znení neskorších predpisov.
6. Neoddeliteľnou súčasťou zmluvy sú jej prílohy:
a) Príloha č. 1 Opis predmetu zákazky, plán veľtrhov/výstav a informačný popis
jednotlivých prvkov vybavenia expozície
b) Príloha č. 2 Cenová špecifikácia predmetu zákazky
c) Príloha č. 3 Dizajn manuál
d) Príloha č. 4 Zoznam subdodávateľov (v prípade plnenia prostredníctvom
subdodávateľov)
7. Zmluvné strany výslovne súhlasia so zverejnením zmluvy v jej plnom rozsahu, a dodatkov
v Centrálnom registri zmlúv, ktorý vedie Úrad vlády Slovenskej republiky v elektronickej
podobe.
8. Neplatnosť niektorého z ustanovení zmluvy nemá vplyv na platnosť ostatných ustanovení.
Ak sa niektoré z ustanovení zmluvy stane neplatným z dôvodu rozporu s právnymi
predpismi, zaväzujú sa obe zmluvné strany takéto ustanovenie nahradiť iným, ktoré najviac
zodpovedá hospodárskym účelom a právnemu významu pôvodného ustanovenia.
9. Zmluvné strany vyhlasujú, že sú si vedomé všetkých následkov vyplývajúcich zo zmluvy,
ich zmluvná voľnosť nie je ničím obmedzená a že im nie sú známe okolnosti, ktoré by im
bránili platne uzavrieť túto zmluvu. V prípade, že taká okolnosť existuje zodpovedajú za
škodu, ktorá vznikne druhej zmluvnej strane na základe tohto vyhlásenia.
10. Zmluvné strany vyhlasujú, že si zmluvu prečítali, jej obsahu porozumeli, táto plne
zodpovedá ich skutočnej vôli, ktorú prejavili slobodne, vážne, určite a zrozumiteľne, bez
omylu, bez časového tlaku alebo jednostranne nápadne nevýhodných podmienok, bez
akéhokoľvek psychického alebo fyzického nátlaku, na znak čoho ju vlastnoručne
podpisujú.

v Bratislave dňa

v

za objednávateľa:

za poskytovateľa:

....................................................

dňa

....................................................

Mgr. Tibor Šimoni

Róbert Lukáč

vedúci služobného úradu

konateľ
8

Príloha č. 1
1. Opis predmetu zákazky - Podpora cestovného ruchu na Slovensku
Predmetom zákazky je organizačné zabezpečenie a realizácia účasti objednávateľa na štyroch
medzinárodných veľtrhoch a výstavách cestovného ruchu (ďalej len „veľtrhy/výstavy") podľa
požiadaviek určených verejným obstarávateľom. Jednotlivé veľtrhy/výstavy sa okrem rôznych
miest konania líšia hlavne plochou, na ktorú je naviazaný typ expozície, a rozsahom požadovaných
zabezpečovaných služieb (podrobný zoznam veľtrhov/výstav sa nachádza v bode 2 tohto opisu
predmetu zákazky).
Objednávateľ požaduje od poskytovateľa zabezpečenie služieb v minimálne nasledovnom rozsahu
a profesionálnej kvalite prevedenia pre expozície typu ATYP pričom podrobnejšia špecifikácia sa
nachádza v bode 4c tohto opisu predmetu zákazky:
a) zabezpečenie expozície a technickej realizácie výstavnej expozície. Realizácia výstavnej
expozície musí byť poskytovateľom zabezpečená s ohľadom na potreby a špecifikáciu požiadaviek
opisu predmetu zákazky. V rámci poskytovaných služieb poskytovateľ zabezpečí adaptáciu
architektonického a grafického riešenia, výrobu, prepravu, výstavbu (montáž) a prenájom
expozície, demontáž expozície po ukončení výstavy, prepravu a uskladnenie. Popis vybavenia
expozície je uvedený v bode 4c.
Spracovanie architektonického riešenia, technickej dokumentácie a realizácia expozície musí
zohľadniť požadovanú kvalitu na konkurencieschopnú prezentáciu a reklamu Slovenska na
medzinárodných veľtrhoch/výstavách cestovného ruchu. Každej realizácii expozície bude
predchádzať jej adaptácia na podmienky a požiadavky týkajúce sa konkrétneho veľtrhu/výstavy.


typ expozície
 ATYP – expozícia má vysoko reprezentatívny charakter s vyčlenenou zónou VIP.
Modul expozície môže byť riešený aj poschodovou formou (rešpektujúc
usmernenia jednotlivých výstavných správ). Tento typ sa zväčša používa na
expozíciách o väčšej výmere cca. 30 – 70 metrov štvorcových.

Požiadavku na realizáciu expozície zadá objednávateľ poskytovateľovi objednávkou doručenou
minimálne 15 pracovných dní pred začiatkom veľtrhu/výstavy. Architektonický a grafický návrh
expozície musí poskytovateľ predložiť verejnému obstarávateľovi minimálne 10 pracovných dní
pred plánovaným veľtrhom/výstavou.
Vo výnimočných prípadoch, po vzájomnej dohode, môže objednávateľ tieto lehoty skrátiť.
Poskytovateľ sa zaväzuje akceptovať pripomienky, návrhy a prípadné výhrady verejného
obstarávateľa a zapracovať ich do návrhu expozície tak, aby tento mohol byť schválený verejným
obstarávateľom písomne pred začiatkom veľtrhu/výstavy (akceptačný protokol). Realizáciu
expozície vykoná poskytovateľ na základe podpísaného akceptačného protokolu.
Poskytovateľ je povinný počas realizácie výstavnej expozície zabezpečiť odborný technický
dozor, minimálne jedného zástupcu poskytovateľa. Technický dozor bude zabezpečovať aj
bezodkladné odstraňovanie technických nedostatkov/problémov, ktoré vzniknú v priebehu
konania podujatia.
Súčasťou zabezpečenia expozície je aj zabezpečenie vybavenia expozície príslušným vnútorným
zariadením v súlade s architektonickými návrhmi, resp. prípadnými adaptáciami na základe
dohody s verejným Obstarávateľom, minimálne napr.: nábytkom, spotrebným zariadením,
vybavením zázemia pre vystavovateľov a iným podľa popisu v bode 4c.


Technické riešenie poskytovateľa musí zohľadňovať následné požiadavky:
9













umiestnenie viditeľného označenia či už prostredníctvom LED-TEXT- panelu
alebo viditeľným nápisom po celom obvode stánku nad expozíciami na
upútanie pozornosti návštevníkov z diaľky, zavesený zo stropu alebo
umiestnený na konštrukciách nad expozíciou (v zmysle podmienok
organizátora veľtrhu/výstavy a technických parametrov haly) v súlade s
architektonickými návrhmi, resp. prípadnými adaptáciami na základe
konzultácii s verejným obstarávateľom
oživenie expozície formou veľkoplošných fotografií vrátane nákupu fotografií
podľa požiadaviek verejného obstarávateľa
variabilné osvetlenie expozície
ozvučenie expozície podľa potreby verejného obstarávateľa vo variante:
„ tlačová konferencia" = profesionálne ozvučenie s 1 alebo viac mikrofónmi, s
pokrytím celej plochy stánku alebo
„hudobný podmaz " = ozvučenie stánku so sprievodnou hudbou bez potreby
mikrofónu alebo
ich kombinácia
zabezpečenie a montáž techniky na prezentácie – obrazovka, PC, zavedenie
internetu
za dodržanie platných technických noriem v celej expozícii je zodpovedný
poskytovateľ v plnej miere.

Grafické riešenie architektonického návrhu poskytovateľa musí zohľadňovať nasledovné
požiadavky:
 výrazné reklamné označenie nápismi Slovensko s logom v potrebných jazykových
mutáciách viditeľných z rôznych strán v súlade architektonickými návrhmi, resp.
prípadnými adaptáciami na základe konzultácii s verejným Obstarávateľom, podľa
platného Dizajn manuálu verejného obstarávateľa, ktorý je prílohou č. 2
 grafické práce na jednotlivé expozície musia zahŕňať kompletný vnútorný aj vonkajší
branding expozície s uvedením vizuálov, fotografií vo vysokom rozlíšení pre veľkoplošnú
tlač log, webových stránok a podobne, označenie expozície z viacerých strán, branding
informačných pultov, stojanov na propagačné materiály a podobne v súlade s
architektonickými návrhmi, resp. prípadnými adaptáciami na základe konzultácií s
verejným obstarávateľom

b) zabezpečenie ostatných služieb nevyhnutných na profesionálnu prezentáciu Slovenska na
predmetnom veľtrhu /výstave, a to minimálne:
 upratovanie expozície - objednávateľ požaduje upratovanie 1 x denne (ráno alebo večer)
vrátane umytia podlahy, očistenia interiérového vybavenia, vynesenia odpadu. Upratanie
expozície musí byť dokončené pol hodiny pred otváracou hodinou podujatia. Vykonané
práce skontroluje zamestnanec verejného obstarávateľa za prítomnosti poskytovateľa pol
hodiny pred otváracou hodinou podujatia.
 napojenie na energie, internet a zabezpečenie ostatných služieb súvisiacich
s organizačným zabezpečením a realizáciou účasti objednávateľa so spoluvystavovateľmi
na veľtrhoch / výstavách
 úhrada ďalších nákladov, v prípade potreby aj priamo v mieste konania podujatia, ako
napríklad poplatky za elektrickú energiu, prípojky, poistenie, montážne preukazy,
parkovacie preukazy, registráciu účastníkov a spoluvystavovateľov, zápis do veľtržného
katalógu, vystavovateľské preukazy, preukazy pre účinkujúcich, prenájom priečinku na
tlačové informácie v tlačovom stredisku, úhrady nákladov spojených s prepravou
10







materiálov na miesto, ktoré určí poskytovateľ ako miesto pre príjem a výdaj materiálov (po
odsúhlasení verejným obstarávateľom) a späť na dané miesto (distribúcia materiálov
spoluvystavovateľom je realizovaná mimo kompetencie objednávateľa, podľa dohody
poskytovateľa s konkrétnym spoluvystavovateľom), registračných poplatkov
objednávateľa a spoluvystavovateľov resp. iných výdavkov, ktoré musia byť fakturované
a vydokladované realizačnou agentúrou v samostatných položkách s prepočtom na menu
euro podľa platného kurzu stanoveného ECB ku dňu vystavenia faktúry, vrátane colných
poplatkov, poistení a platieb výstavným správam
kargo – doprava propagačných materiálov na veľtrh/výstavu aj v prípade, že spoločnosť
nebude realizovať expozíciu a to do Ázie a Ameriky
zabezpečenie komunikácie poskytovateľa s jednotlivými spoluvystavovateľmi
objednávateľa: získanie podkladov na účely označenia jednotlivých spoluvystavovateľov
(obchodné meno, logo, kontaktná adresa, stručný popis ponuky služieb), ich zápisu do
katalógov a dovozu propagačných materiálov na príslušné veľtrhy/ výstavy. Kontakty na
spoluvystavovateľov dodá poskytovateľovi objednávateľ písomné 10 pracovných dní pred
začiatkom podujatia. Vo výnimočných prípadoch, po vzájomnej dohode, môže
objednávateľ tieto lehoty skrátiť. Poskytovateľ služby je povinný zabezpečiť
bezproblémovú operatívnu komunikáciu v slovenskom jazyku prostredníctvom osobných
stretnutí jeho kontaktnej osoby s verejným obstarávateľom podľa požiadavky, a to aj do 24
hodín, vrátane víkendov.
organizácia a technické zabezpečenie malých tlačových konferencií v priestoroch
výstavných expozícií
zabezpečenie kolesa šťastia, jednoduchého vedomostného programu a cien do súťaži poskytovateľ zabezpečí ceny do súťaží s využitím oficiálneho loga objednávateľa Travel
in Slovakia Good Idea podľa potrieb a požiadaviek verejného obstarávateľa na jednotlivé
veľtrhy/ výstavy. Súčasťou prezentácie je aj občerstvenie a ochutnávka slovenských
špecialít, vína a vinohradníckych tradícií
- zabezpečenú odborným obslužným
personálom, ktorý musí byť na vysoko reprezentatívnej úrovni so znalosťou spoločenskej
etikety a slovenského jazyka na úrovni materinského jazyka (objednávateľ si vyhradzuje
právo zmeny personálu na stánku), anglického jazyka a jazyka príslušnej krajiny, kde sa
bude realizovať veľtrh/ výstava. Pre personál zabezpečujúci prezentáciu slovenských
špecialít, vína a vinohradníckych tradícií zabezpečí poskytovateľ služieb aj
kostýmy/oblečenie (ich návrh podlieha schváleniu verejným obstarávateľom) rešpektujúce
slovenské tradície.
Nespotrebovaný a použiteľný tovar a catering, kde zostávajúca doba trvanlivosti je dlhšia
ako 2 týždne, žiada objednávateľ v zmysle hospodárnosti a vzťahu k životnému prostrediu
zabaliť a dodať do sídla verejného obstarávateľa.
Poskytovateľ bude v ponuke kalkulovať na vedomostný program, ceny do súťaží ako aj
občerstvenie a prezentáciu špecialít gastronómie na jednotlivé podujatia 7 500 eur bez
DPH. Poskytovateľ zašle objednávateľovi podrobnú kalkuláciu na odsúhlasenie
v priemerných cenách krajiny realizácie.

Objednávateľ poskytne poskytovateľovi služieb súčinnosť úhradou nájmu výstavnej plochy, ktoré
sú výlučne v kompetencii verejného obstarávateľa.
Poskytovateľ musí zahrnúť do maximálnej celkovej ceny predmetu zákazky náklady za všetky
činnosti nevyhnutné na profesionálne plnenie predmetu zákazky na reprezentatívnej úrovni.

11

2. Plán veľtrhov / výstav : V rámci plnenia predmetu zákazky poskytovateľ bude poskytovať
služby podľa bodu 1 opisu predmetu zákazky na nasledovných veľtrhov/ výstav:
p. č.

predpokladaný
termín

názov
veľtrhu/výstavy

1.

24.04. - 27.04.2017

ATM

2.

16.05. - 18.05.2017

IMEX

3.

4.07. - 5.07.2017

RDA

4.

28.11.– 30.11.2017

IBTM World

predpokladan
ý počet
predpoklad
typ
miesto konania
spoluvystavov
aná plocha
expozície
ateľov bez
objednávateľa

DUBAI
SAE
FRANKFURT
Nemecko
KOLÍN
Nemecko
Barcelona
Španielsko

50 m2

5

ATYP

50 m2

5

ATYP

40 m2

4

ATYP

60 m2

6

ATYP

Objednávateľ si vyhradzuje právo na zmenu v ploche a realizovanom type expozície

3. Informačný popis jednotlivých prvkov vybavenia expozície ATYP 60 m2
ATYP 60 m2
plocha m2 /
rozsah bm /
počet ks/súpr.

Položka

Opis prvku

Podlaha
základné variabilné pódium

DTD dosky, preglejka konštrukčná, výška 4 – 7 cm

80 m2

šedý melamín

DTD dosky s úpravou melamín, hrana ABS 2/22

80 m2

koberec

možnosť použitia v technických priestoroch

10 m2

Zvislá konštrukcia
zázemie
konštrukcia poschodia

Zavesená konštrukcia
priehradová konštrukcia
osvetlenie
označenie expozície

steny s možnosťou uchytenia grafických panelov,
LCD-LED TV, presvetlenej grafiky
variabilné použitie
oceľ alebo hliník, variabilita
nutné splnenie noriem veľtržnej správy – statika a
protipožiarna ochrana
zavesené na stropnej konštrukcii haly – expozície,
výška cca 5 m
halogénové lampy s bielym studeným svetlom
dostatočnej intenzity (400 W á kus) HQL alebo
ekvivalent
LED-text panel po celom obvode expozície na upútanie
pozornosti návštevníkov z diaľky, zavesený zo stropu
alebo umiestnený na konštrukciách nad expozíciou
(v zmysle podmienok organizátora veľtrhu/výstavy a
technických parametrov haly), zalomený na rohoch,
v jazykovej mutácii

1x

1 ks

30 bm
10 ks

1 ks

12

Položka

Grafika
veľkoplošné panely
presvetlené panely
označenie spoluvystavovateľov
označenie SR
Audiovizuálna technika
monitor
ozvučenie

tablet
wifi
Elektro
osvetlenie expozície

Opis prvku

umiestnené na stenách expozície, rôzne motívy
Slovenska, výška do 4 m
light boxy
grafika umiestnená pri infopultoch s označením
vystavovateľa
na stenách umiestnené logo Travel in Slovakia Good
Idea
použitie veľkoplošných LCD alebo LED TV
profesionálne ozvučenie expozície sprievodnou hudbou
cez reproduktory zavesené na závesnej konštrukcii
alebo stojane
bezšnúrové mikrofóny s pokrytím celej plochy
expozície
použitie na infopultoch, 10"
vlastné wifi pripojenie na expozícii pre
spoluvystavovateľov, min. 5 Mb/s

4 ks
6 ks
8 ks
4 ks

4 ks
4 ks

2 ks
9 ks
1x

viď zavesené konštrukcie

osvetlenie zázemia
elektroinštalácia

ATYP 60 m2
plocha m2 /
rozsah bm /
počet ks/súpr.

3 ks
všetky pulty a infopulty vybavené 1 ks dvojzásuvky na
230 V
rokovací priestor vybavený 2 ks dvojzásuvky na 230 V

Nábytok exteriér
stolička barová
stolík barový
súprava rokovacích stolov
sedacia súprava
stolík konferenčný
infopult spoluvystavovateľa
centrálny infopult
prezentačný pult

vyšší štandard, pohodlné, s čalúneným sedákom a
chrbtovou opierkou vysokou najmenej 25 cm
vyšší štandard, chrómová noha, kruhový
vyšší štandard, stôl s chrómovou nohou a okrúhlou
platňou 60/80 cm podľa požiadavky, celý povrch stola
pokrýva mapa Európy podľa grafickej predlohy,
a sadou štyroch stoličiek
jedno-, dvoj-, trojkreslo
vyšší štandard
s uzamykateľným odkladacím priestorom, 1 ks
dvojzásuvky na 230 V, profesionálna konzola, resp.
otočný stojan na uchytenie a pripojenie tabletu
1 ks dvojzásuvky na 230 V, profesionálna konzola,
resp. otočný stojan na uchytenie a pripojenie tabletu
pult s 1 ks dvojzásuvky na 230 V, prezentácia
slovenskej gastronómie

50 ks
8 ks
5 súpr.
1 ks
1 ks
10 ks
1 ks
1 ks

Vybavenie v zázemí
kuchynka

13

ATYP 60 m2
plocha m2 /
rozsah bm /
počet ks/súpr.

Položka

Opis prvku

chladnička

objem 150 l

3 ks

umývačka riadu

1 ks

regále

profesionálna, rýchly umývací cyklus, na umývanie
vínových pohárov s výškou 30 cm
s tromi policami 0,5 x 1 m, uchytené o stenu expozície

drez na umývanie riadu

nerezový s odkladacím priestorom a bojlerom

1 ks

pracovný pult

pult eventuálne stôl na prípravu gastronomických
špecialít
otvorené skrinky na riad a poháre, drobný inventár –
nôž, príbor, ...
mikrovlnka, profi kávovar, rýchlovarná kanvica
smetný kôš, zrkadlo, stojan resp. závesná tyč na
vešiaky
vešiaky (ramienka)

závesné skrinky
elektrospotrebiče
ďalšie vybavenie

3 ks

2 ks
3 ks
po 1 ks
po 1 ks
10 ks

šatňa
uzamykateľné skrinky
ďalšie vybavenie

skrinky pre spoluvystavovateľov
smetný kôš, zrkadlo, stojan resp. závesná tyč na
vešiaky
vešiaky (ramienka)

8 ks
po 1 ks
20 ks

Ide len o informatívny opis prvkov expozície, pričom tento opis a množstvá jednotlivých prvkov
budú upravované v súlade s možnosťami, kapacitami a návrhmi konkrétnych výstavných plôch
a expozícií.

14

Príloha č. 2
Cenová špecifikácia predmetu zákazky
„Podpora cestovného ruchu na Slovensku“
Návrh na plnenie kritérií:
M.j.
P.č.

Predpokladané
množstvo

Názov kritéria

Komplexné
zabezpečenie a
1. realizácia
1
ATM DUBAI
SAE
Komplexné
zabezpečenie a
realizácia
2.
1
IMEX
Frankfurt
Nemecko
Komplexné
zabezpečenie a
3. realizácia
1
RDA Kolín
Nemecko
Komplexné
zabezpečenie a
realizácia
4.
1
IBTM World
Barcelona,
Španielsko
CELKOVÁ CENA ZA PREDMET ZÁKAZKY

Jednotková
cena
(EUR bez
DPH)

Cena za
celkové
množstvo
(EUR bez
DPH)

Sadzba
DPH
(%)

1.090,-

54.500,-

20

10.900.-

65.400,-

830,-

41.500,-

20

8.300,-

49.800,-

1.015,-

40.600,-

20

8.120,-

48.720,-

521,66

31.300,-

20

6.260,-

37.560,-

167.900,-

20

33.580,-

201.480,-

Výška
DPH
(EUR)

Cena za
celkové
množstvo
(EUR s
DPH)

15

Príloha č. 3 Dizajn manuál

16

Príloha č. 4 Zoznam subdodávateľov (v prípade plnenia prostredníctvom subdodávateľov)

17

