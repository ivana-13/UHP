Servisná zmluva
o poskytovaní vývojovej podpory aplikačného programového vybavenia a servisných
služieb
uzatvorená podľa § 269 ods. 2 zákona č. 513/1991 Zb. Obchodný zákonník
v znení neskorších predpisov
Č: 292/2017/SEP/OMTZ-017

č. 2017/01/27

Objednávateľ:
Názov:
Sídlo:
IČO:
DIČ:
Bankové spojenie:
IBAN:
Štatutárny orgán:

Národný bezpečnostný úrad
Budatínska 30, 851 06 Bratislava
36061701
2021594245
Štátna pokladnica
SK62 8180 0000 0070 0019 9517
Ing. Jozef Magala, riaditeľ

ďalej len „objednávateľ“
a
Dodávateľ:
Obchodné meno:
Sídlo:
IČO:
IČ DPH:
DIČ:
Bankové spojenie:
IBAN:
Zapísaná v:
Štatutárny orgán:

TatraSoft Group s.r.o.
Hroznová 10, 831 01 Bratislava
35752831
SK2020230828
2020230828
Tatrabanka a.s.
SK1611000000002629100729
Obchodnom registri Okresného súdu Bratislava I,
Oddiel: Sro, vložka č. 17880/B
Ing. František Kalivoda, konateľ

ďalej len „dodávateľ“ alebo spolu „zmluvné strany“.

Článok 1
Predmet zmluvy
1.1

Predmetom zmluvy je záväzok dodávateľa:
1.1.1 poskytovať vývojovú podporu pre aplikácie (ďalej len „maintenance“ alebo
„podpora“) k dodaným modulom aplikačného programového vybavenia GARIS
(ďalej len „APV GARIS“) uvedeným v prílohe č. 2 a v rozsahu služieb podľa
všeobecných podmienok poskytovania služieb k aplikačnému programovému
vybaveniu uvedených v prílohe č. 1 bod 2.1,
1.1.2 zabezpečiť špecifikované servisné služby k dodaným modulom APV GARIS
v rozsahu služieb podľa prílohy č. 1 bod 2.2 písm. a) až h) v oblasti prevádzky
dodávateľom dodaného APV GARIS uvedeného v prílohe č. 2,
1.1.3 poskytovať programátorské, analytické a servisné služby podľa požiadaviek
objednávateľa za účelom zabezpečenia úpravy existujúceho modulu alebo jeho
vývoja a zlepšenia.

1.2

Objednávateľ sa zaväzuje zaplatiť cenu podľa článku 3 zmluvy.
Článok 2
Miesto, čas a spôsob poskytovania služieb a podpory

2.1

Dodávateľ sa zaväzuje poskytovať služby a podporu podľa článku 1 zmluvy
v priestoroch objednávateľa, Budatínska 30, Bratislava podľa podmienok uvedených
v tejto zmluve.

2.2

Pri plnení predmetu zmluvy sa dodávateľ zaväzuje dodržiavať príslušné všeobecne
záväzné právne predpisy a platné slovenské technické normy.

2.3

Objednávateľ je oprávnený kontrolovať plnenie predmetu zmluvy dodávateľom. Ak
objednávateľ zistí, že dodávateľ poskytuje servisné služby, práce a podporu v rozpore
so zmluvou, je oprávnený požadovať, aby dodávateľ odstránil vady. Ak dodávateľ
neodstráni vady ani v lehote stanovenej objednávateľom na to poskytnutej a postup
dodávateľa by viedol nepochybne k podstatnému porušeniu zmluvy, je objednávateľ
oprávnený odstúpiť od zmluvy.
Článok 3
Cena

3.1

Cena za predmet zmluvy je stanovená v súlade so zákonom č. 18/1996 Z. z. o cenách
v znení neskorších predpisov a vyhláškou Ministerstva financií Slovenskej republiky
č. 87/1996 Z. z., ktorou sa vykonáva zákon č. 18/1996 Z. z. o cenách v znení
neskorších predpisov a cenovou ponukou dodávateľa.

3.2

Mesačný paušál za podporu a služby podľa článku 1 bod 1.1.1 a 1.1.2 tejto zmluvy je
v celkovej sume:
3.2.1 Cena bez DPH
3.2.2 DPH 20%,
3.2.3 Cena spolu s DPH

1 185,00 eur (slovom tisícstoosemdesiatpäť eur),
237,00 eur (slovom dvestotridsaťsedem eur),
1 422,00 eur (slovom tisícštyristodvadsaťdva eur).

3.3

Mesačný paušál za systémové programové vybavenie uvedené v prílohe č. 2 v tabuľke
č. 2 je v celkovej sume:
3.3.1 Cena bez DPH
91,00 eur (slovom deväťdesiatjeden eur),
3.3.2 DPH 20%
18,20 eur (slovom osemnásť eur a dvadsať centov),
3.3.3 Cena spolu s DPH 109,20 eur (slovom stodeväť eur a dvadsať centov).

3.4

Celková suma za služby podľa článku 1 bod 1.1.3 nepresiahne počas platnosti
a účinnosti zmluvy finančný limit:
3.4.1 Cena bez DPH
19 583,33 eur (slovom devätnásťtisícpäťstoosemdesiattri
eur a tridsaťtri centov),
3.4.2 DPH 20 %
3 916,67 eur (slovom tritisícdeväťstošestnásť eur
a šesťdesiatsedem centov),
3.4.3 Cena spolu s DPH 23 500,00 eur (slovom dvadsaťtritisícpäťsto eur).

3.5

V cene mesačného paušálu podľa bodu 3.2 tohto článku je zahrnuté uzatvorenie APV
GARIS príslušného účtovného obdobia, prevod dát medzi uzatvoreným a novým
účtovným obdobím, sprístupnenie nového účtovného obdobia a archivácia predošlého
účtovného obdobia.
Článok 4
Platobné podmienky

4.1

Cenu podľa článku 3 bodov 3.2 a 3.3 bude objednávateľ uhrádzať vopred na tri
mesiace na základe faktúr vystavených dodávateľom.

4.2

Cena za poskytnuté služby podľa článku 3 bodu 3.4 bude uhradená na základe faktúry
vystavenej dodávateľom podľa Evidenčného listu realizovaných prác a služieb (ďalej
len „evidenčný list“) uvedeného v prílohe č. 5 alebo preberacieho protokolu
uvedeného v prílohe č. 6.

4.3

Cenu za skutočne poskytnuté služby podľa článku 1 bodu 1.1 (na základe evidenčných
listov alebo preberacieho protokolu) bude objednávateľ uhrádzať na základe
doručených faktúr dodávateľom v zmysle článku 1 bod 1.2.

4.4

Daňová povinnosť dodávateľa pre vyúčtovanie skutočne vykonaných služieb podľa
predchádzajúceho bodu je deň vykonania poslednej služby (na základe evidenčných
listov).

4.5

Dodávateľ musí svoje práce vyúčtovať overiteľným spôsobom prostredníctvom
evidenčného listu alebo preberacieho protokolu.

4.6

Podkladom pre vystavenie faktúry je preberací protokol alebo evidenčný list
podpísaný oprávnenými pracovníkmi zmluvných strán.

4.7

Lehota splatnosti faktúry je 21 dní odo dňa jej riadneho doporučeného doručenia
objednávateľovi. Faktúra bude uhradená bankovým prevodom na účet dodávateľa.

4.8

Faktúra musí obsahovať všetky náležitosti daňového dokladu podľa zákona
č. 222/2004 Z. z. o dani z pridanej hodnoty v znení neskorších predpisov, vrátane
najmä nasledovných údajov:
4.8.1 presný názov a adresa sídla zmluvných strán,
4.8.2 identifikačné číslo oboch zmluvných strán,
4.8.3 identifikačné číslo pre DPH dodávateľa,
4.8.4 bankové spojenie a číslo účtu dodávateľa,
4.8.5 fakturovaná cena s DPH a bez DPH,
4.8.6 sadzba DPH a suma DPH,
4.8.7 označenie plnenia,
4.8.8 číslo zmluvy,
4.8.9 číslo faktúry a dátum vyhotovenia faktúry,
4.8.10 odtlačok pečiatky dodávateľa a podpis oprávneného zástupcu dodávateľa.

4.9

Ak faktúra nebude obsahovať požadované náležitosti podľa bodu 4.8, objednávateľ je
oprávnený faktúru vrátiť dodávateľovi v lehote desať pracovných dní od jej
doporučeného doručenia uvedením konkrétnych dôvodov jej odmietnutia, pričom
nová lehota splatnosti začne plynúť dňom doporučeného doručenia opravenej faktúry
spĺňajúcej všetky náležitosti. Ak objednávateľ vráti faktúru neoprávnene, po
stanovenej lehote alebo bez uvedenia dôvodov na jej vrátenie, lehota splatnosti faktúry
sa neprerušuje.

4.10

Ak objednávateľ prevezme práce s drobnými vadami a nedorobkami uvedenými
v evidenčnom liste alebo v preberacom protokole, je dodávateľ povinný tieto vady
a nedorobky odstrániť v novej dohodnutej lehote. Ak dodávateľ vady a nedorobky
neodstráni v tejto novej dohodnutej lehote, objednávateľ má nárok na zmluvnú pokutu
v sume 5% z ceny jednotlivej požiadavky objednávateľa.
Článok 5
Povinnosti dodávateľa

5.1

Dodávateľ sa zaväzuje poskytovať podporu a služby podľa článku 1 zmluvy
prostredníctvom oprávnených osôb uvedených v prílohe č. 3, pričom počas platnosti a
účinnosti zmluvy garantuje odbornosť osoby pre daný modul APV GARIS.

5.2

Pracovníci dodávateľa sú povinní v priestoroch objednávateľa dodržiavať organizačné
opatrenia upravujúce vstupný režim.

5.3

Dodávateľ poskytne bezodplatne objednávateľovi požadovaný počet špeciálnych
licencií APV GARIS, ktorého funkcionalita je prístupná a obmedzená nastaveniami
len na úroveň prezerania, bez možnosti zapisovania údajov. Počet takýchto
požadovaných licencií APV GARIS je však zároveň limitovaný počtom využiteľných
licencií existujúceho systémového programového vybavenia SPV Magic a Oracle.

5.4

Inštalácia a sprístupnenie požadovaných špeciálnych licencií APV GARIS na
prezeranie bude spoplatnené podľa prílohy č. 7 len podľa skutočne vykonaných prác.

5.5

Ak zanikol záväzok dodávateľa na vykonanie služieb z dôvodu, za ktorý zodpovedá
objednávateľ, je dodávateľ oprávnený požadovať úhradu ceny za objednanú službu za
dovtedy poskytnuté služby.

5.6

Dodávateľ je povinný upozorniť objednávateľa bez zbytočného odkladu na nevhodné
pokyny na vykonanie objednaných služieb. Ak nevhodné pokyny prekážajú v riadnom
vykonaní služby, je dodávateľ povinný prerušiť vykonávanie do zmeny pokynov alebo
do písomného oznámenia objednávateľa, že trvá na svojich pokynoch.
Článok 6
Povinnosti objednávateľa

6.1

Objednávateľ umožní pracovníkom dodávateľa vstup do svojich priestorov tak, aby
mohli poskytovať služby a podporu v súlade so zmluvou. Po vzájomnej dohode
umožní objednávateľ poskytovať služby a podporu aj v mimopracovnej dobe.

6.2

Objednávateľ zabezpečí účasť oprávnených pracovníkov pri odovzdaní a prevzatí
služieb a prác, ktoré potvrdia v preberacom protokole alebo evidenčnom liste.

6.3

Objednávateľ je povinný poskytnúť dodávateľovi všetku potrebnú súčinnosť a
potrebnú dokumentáciu, ktorá je nevyhnutná na poskytnutie služieb tak, aby dodávateľ
mohol dodržať termíny podľa zmluvy a požiadaviek objednávateľa.

6.4

Objednávateľ objednáva požiadavky na služby a podporu formou objednávky, zaslanej
e-mailom, faxom alebo písomne výlučne prostredníctvom oprávnenej osoby podľa
prílohy č. 4 – administrátor systému.
Článok 7
Zodpovednosť za vady

7.1

Dodávateľ zodpovedá za to, že služby a podpora budú poskytované podľa podmienok
tejto zmluvy a všeobecne záväzných právnych predpisov.

7.2

Reklamácie vád plnenia predmetu zmluvy uplatní objednávateľ u dodávateľa bez
zbytočného odkladu po zistení vady.

7.3

Zmluvné strany sa zaväzujú bezodkladne upozorniť písomne druhú zmluvnú stranu na
vzniknuté okolnosti vylučujúce zodpovednosť, brániace riadnemu plneniu tejto
zmluvy.
Článok 8
Zmluvné pokuty

8.1

V prípade omeškania plnenia predmetu tejto zmluvy v dohodnutom termíne zaplatí
dodávateľ objednávateľovi zmluvnú pokutu 0,05 % za každý deň omeškania tej časti
predmetu plnenia, s dodaním ktorej je dodávateľ v omeškaní.

8.2

V prípade omeškania objednávateľa s úhradou faktúry zaplatí objednávateľ
dodávateľovi úrok z omeškania 0,05% za každý deň omeškania z fakturovanej sumy.

8.3

Deň zaplatenia sa rozumie deň pripísania platby na účet dodávateľa, t.j. najneskôr
posledný deň uvedený na daňovom doklade ako „deň splatnosti“.

8.4

Zmluvné pokuty hradí povinná strana nezávisle na tom, v akej sume vznikne druhej
strane v tejto súvislosti škoda, ktorú možno vymáhať samostatne.

Článok 9
Ostatné ustanovenia
9.1

Dodávateľ sa zaväzuje, že informácie a materiály týkajúce sa predmetu zmluvy
nebude poskytovať tretej strane, a to ani po skončení platnosti zmluvy. Zároveň sa
zaväzuje zachovávať mlčanlivosť o osobných údajoch podľa § 22 zákona č. 122/2013
Z. z. o ochrane osobných údajov a o zmene a doplnení niektorých zákonov, o ktorých
sa dozvedel.

9.2

Zmluvné strany určia kontaktné osoby, ktoré budú zodpovedné za komplexnú
realizáciu služieb podľa požiadaviek objednávateľa. Zmeny osôb v prílohe č. 3 a 4
bezodkladne písomne oznámia druhej zmluvnej strane. Dodávateľ garantuje odbornosť
poverených osôb pre daný modul APV GARIS.
Článok 10
Záverečné ustanovenia

10.1

Zmluva sa uzatvára na dobu učitú do 31. januára 2018.

10.2

Zmluvu možno meniť a dopĺňať len po vzájomnej dohode oboch zmluvných strán
formou písomných dodatkov.

10.3

Zmluvu je možné vypovedať písomnou formou ktoroukoľvek zmluvnou stranou bez
uvedenia dôvodu. Výpovedná lehota je dva mesiace a začína plynúť prvým dňom
mesiaca nasledujúceho po mesiaci, v ktorom je doručená výpoveď druhej zmluvnej
strane.

10.4

Právne vzťahy, ktoré nie sú v zmluve výslovne upravené, sa spravujú príslušnými
ustanoveniami Obchodného zákonníka a ostatnými všeobecne záväznými právnymi
predpismi Slovenskej republiky. Rôzne výklady právnych otázok akéhokoľvek druhu
budú zmluvné strany riešiť v prvom rade vzájomnou dohodou. Ak dohoda zmluvných
strán nie je možná, pre prípadné riešenie sporov zo zmluvy sú príslušné všeobecné
súdy Slovenskej republiky.

10.5

Táto zmluva nadobúda platnosť dňom jej podpisu oprávnenými zástupcami oboch
zmluvných strán a účinnosť dňom nasledujúcim po dni jej zverejnenia v Centrálnom
registri zmlúv.

10.6

Neoddeliteľnou súčasťou zmluvy sú prílohy:
10.6.1 Príloha č. 1 – Všeobecné podmienky poskytovania služieb k aplikačnému
programovému vybaveniu,
10.6.2 Príloha č. 2 – Zoznam programového vybavenia, ktoré sa započítava do
paušálneho poplatku,
10.6.3 Príloha č. 3 - Kontakty dodávateľa pre objednávanie servisných služieb,
10.6.4 Príloha č. 4 - Zoznam oprávnených pracovníkov objednávateľa,
10.6.5 Príloha č. 5 - Evidenčný list realizovaných prác a služieb,
10.6.6 Príloha č. 6 – Preberací protokol,
10.6.7 Príloha č. 7 – Cenník služieb.

10.7

Zmluva je vyhotovená v troch originálnych rovnopisoch, dva rovnopisy pre
dodávateľa a jeden rovnopis pre objednávateľa.

10.8

Zmluvné strany prehlasujú, že si zmluvu prečítali, jej obsahu porozumeli a s ním
súhlasili, čo potvrdzujú svojimi podpismi.

V Bratislave dňa .......................

V Bratislave dňa ................

Objednávateľ
Národný bezpečnostný úrad

Dodávateľ
TatraSoft Group s.r.o.

Ing. Jozef Magala
riaditeľ

Ing. František Kalivoda
konateľ

Príloha č.1 k zmluve
Všeobecné podmienky
poskytovania služieb k aplikačnému programovému vybaveniu
1.

Definície pojmov a skratiek

„Vývojová podpora pre aplikácie“, ďalej „ maintenance“, je záruka dodávateľa, že bude naďalej rozvíjať
produkt.
"Licencia na produkt" obsahuje samotnú licenciu (právo na používanie) na produkt a podmienky
prevádzkovania, tak ako sú dohodnuté medzi dodávateľom a objednávateľom.
"Produkt " označuje samotný vykonateľný program s dokumentáciou dodávanou k programu.
,,Zapracovanie legislatívnych zmien“ znamená aktualizáciu produktu podľa zmeny platných zákonov, tak
aby objednávateľ mal produkt upravený podľa platnej legislatívy.
„Oprava chýb“ znamená zmenu produktu tak, aby sa jeho vlastnosti zhodovali s dokumentáciou
dodávanou s produktom v čase dodávky, resp. po update a upgrade.
„Malé vylepšenia“, ďalej „update“, znamenajú zmeny alebo pridania k produktu, ktoré nie sú opravou
chýb. Nepatria k nim zmeny na rozšírenie funkcií produktu robené na objednávku objednávateľa na
základe špecifikácie objednávateľa.
„Veľké vylepšenia a zmena verzie“, ďalej „upgrade“, znamenajú zmeny a vylepšenia produktu, ktoré mu
prinášajú podstatne nové vlastnosti. Nepatria k nim zmeny na rozšírenie funkcií produktu robené na
objednávku objednávateľa na základe špecifikácie objednávateľa.
APV – Aplikačné programové vybavenie

1.1.
1.2.
1.3.
1.4.
1.5.
1.6.

1.7.

1.8.

2.
2.1.

Rozsah poskytovaných služieb

Vývojová podpora APV - maintenance
Na základe zmluvy sa dodávateľ zaväzuje zabezpečovať a poskytovať maintenance na dodané
moduly APV.
Pod touto službou sa rozumie:
a)

Poskytovanie verzie modulov objednávateľovi, v ktorých budú včas zapracované všetky legislatívne
zmeny formou update resp. upgrade.
b) Poskytovanie verzie modulov objednávateľovi, v ktorých budú opravované priebežne zisťované chyby
v programe formou update.
c) Poskytovanie nových verzií jednotlivých modulov dodaného APV objednávateľovi (nad rámec
zapracovania legislatívnych zmien), ktoré sú vytvorené na základe vlastného prieskumu a analýzy
všeobecných potrieb, pričom sa rozširujú funkcie, činnosti a komfort programu formou upgrade.
d) Pripravenosť na úpravu existujúcich a/alebo vývoj nových modulov APV.
V cene tejto služby nie je zahrnutá úprava existujúcich a/alebo vývoj nových modulov APV, podľa
požiadaviek a na základe objednávky objednávateľa.
Požiadavky na vývoj resp. úpravu modulov podľa požiadaviek objednávateľa sa riešia samostatnou
objednávkou po vypracovaní ponuky dodávateľom (cena a termín dodania) a jej akceptovaní (schválení)
objednávateľom.
V cene nie je zahrnuté poskytovanie potrebných verzii produktov „tretích osôb“. Tie si objednávateľ rieši
samostatne.
2.2.

Servisné služby
Na základe zmluvy sa dodávateľ zaväzuje zabezpečovať a poskytovať na dodané APV nasledovné
servisné služby:
a)

HOT-LINE telefonická podpora, zameraná na poskytovanie informácií k prevádzke špecifikovaných
modulov APV v čase 08:30 – 16:30 hod. počas pracovných dní na telefónnom čísle uvedenom
v prílohe č. 3.
HOT-LINE je informačná služba zameraná výlučne na zásadné prevádzkové otázky, t.j. neposkytuje
metodické konzultácie resp. školenia k činnosti konkrétnych programov predmetných modulov APV
a nie je servisom po telefóne.

b) Odstraňovanie zistených skrytých závad v predmetných moduloch APV. Pod pojmom „skryté závady“
sa rozumejú zistené chyby v činnosti predmetných modulov APV, ktoré je možné jednoznačne
nasimulovať.
c) Nástup na riešenie problému najneskôr nasledujúci pracovný deň.
d) Osobné odborné a metodické konzultácie za úhradu podľa platného cenníka k predmetným modulom
APV podľa požiadaviek objednávateľa v termíne a na mieste dopredu dohodnutom s dodávateľom.
e) Dodatočné inštalácie alebo reinštalácie predmetných modulov APV za úhradu.
f) Dodatočné inštalácie resp. reinštalácie systémového programového vybavenia (operačný systém,
MAGIC, databáza, a pod.) za úhradu.
g) Servisné zásahy za úhradu nahlasované počas pracovnej doby dodávateľa (pracovné dni od 08:30 do
16:30 hod.) podľa požiadaviek objednávateľa v mieste objednávateľa, pričom dobu nástupu na servisný
zásah určí dodávateľ v zmysle bodu 2.2 písm. c) tejto prílohy.
h) Havarijné servisné zásahy za úhradu nahlasované počas pracovnej doby (pracovné dni od 08:30 do
16:30 hod.) podľa požiadaviek objednávateľa v mieste objednávateľa, pričom hraničnú dobu nástupu na
servisný zásah od okamihu nahlásenia určí objednávateľ. Pri tomto type služby uhradí objednávateľ
okrem realizovaného servisu aj poplatok za „havarijný“ nástup na servisný zásah podľa aktuálneho
cenníka služieb v závislosti od požadovanej hraničnej doby nástupu. Do požadovanej hraničnej doby
nástupu sa započítava len čas v rámci pracovnej doby (pracovné dni od 08:30 do 16:30 hod.), ku
ktorému sa v prípade pracoviska objednávateľa vzdialeného viac ako 5 km od sídla dodávateľa
pripočíta čas potrebný na presun servisného pracovníka. Pri tomto type služby má dodávateľ právo
odmietnuť jej poskytnutie mimo svojej pracovnej doby.
3.
3.1.

Cena za jednotlivé služby

Suma mesačného poplatku za poskytovanie maintenance v rozsahu podľa bodu 2.1 a za zabezpečenie
poskytovania servisných služieb podľa bodu 2.2 odseku a) až odseku c) a za poskytovanie platených
služieb za zvýhodnenú cenu podľa bodu 2.2 odseku d) až h) je uvedená v príslušnom článku zmluvy.
Pri poskytnutí novej verzie APV objednávateľ uhradí len náklady s tým súvisiace. (cena médií, poštovné,
doprava, pomoc pri inštalácii alebo plná inštalácia APV dodávateľom, prípadná konverzia údajov, ak ju
nie je možné vykonať automatizovane a ak je nutná pri prechode z verzie na verziu, iné náklady, podľa
skutočných nákladov alebo platného cenníka dodávateľom poskytovaných služieb).
Ceny služieb sú účtované vždy podľa aktuálneho cenníka.

3.2.

3.3.

4.

Podmienky poskytovania podpory APV a servisných služieb

Dodávateľ poskytne objednávateľovi podporu APV a zmluvne špecifikované služby za nasledovných
podmienok:
a.

Podmienky poskytovania Maintenance k APV

a)

Objednávateľ je povinný vytvoriť podmienky na zabezpečenie prevádzky nových verzií jednotlivých
modulov APV:
• vyššia verzia/podverzia operačného systému, ak aktuálna neposkytuje požadované služby alebo
obsahuje chyby, ktoré sa prenášajú do činnosti APV;
• vyššia verzia/podverzia databázy, ak aktuálna neposkytuje požadované služby alebo obsahuje
chyby, ktoré sa prenášajú do činnosti APV;
• vyššia verzia prostredia Magic, ak to nasadenie novej verzie APV vyžaduje.
b) Objednávateľ je povinný dodržiavať pokyny pri vlastných inštaláciách jednotlivých úprav v zmysle
podmienok vypracovaných dodávateľom pri odovzdaní APV do prevádzky, ktoré prevzal protokolárne.
c) Dodávateľ je povinný objednávateľovi s minimálne polročným predstihom oznámiť termín ukončenia
vývoja a podpory APV v aktuálnom prostredí (operačný systém resp. jeho verzia, databáza resp. jej
verzia a verzia Magicu) s tým, že od daného dňa pokračuje vývoj APV vrátane zapracovania
legislatívnych zmien v oznámenom novom prostredí/prostrediach.
b.
a)

Podmienky poskytovania servisných služieb

Minimálny objednateľný rozsah každej jednotlivej platenej služby na pracovisku dodávateľa je 15
minút. Do zúčtovania poskytnutej služby bude započítaných každých započatých 15 minút skutočnej
doby trvania poskytnutej služby.

b) Minimálny objednateľný rozsah každej jednotlivej platenej služby mimo pracoviska dodávateľa sú dve
hodiny. Do zúčtovania poskytnutej služby budú započítané dve hodiny plus každých započatých 15
minút v prípade, ak skutočná doba trvania poskytnutej služby presahuje dve hodiny.
c) V prípade poskytnutia služieb mimo pracoviska dodávateľa uhradí objednávateľ dodávateľovi všetky
náklady s tým spojené (strata času na ceste, doprava, a pod.)
d) Dodávateľ zodpovedá za výslednú kvalitu poskytnutých servisných služieb len v prípade, ak vyriešenie
problémov súvisiacich s požadovaným zásahom je v jeho kompetencii resp. možnostiach.
e) Chyby spôsobené produktmi „tretích strán“ (hardware, operačný systém a jeho rozšírenia, databáza) nie
sú predmetom bezplatného servisu. Odstránenie dôsledkov, spôsobených takýmito chybami, môže (je
schopný) dodávateľ v rámci plateného servisu vykonať len do „hraníc“ svojich možností.
f) Pri požiadavke na vykonanie servisu s „neurčitým výsledkom“ (napr. požiadavka na záchranu resp.
obnovenie poškodených údajov) uhradí objednávateľ aj prípadné neúspešné práce dodávateľa pri
takomto zásahu. (Napríklad, časovo náročná „záchrana“ 90% poškodených údajov s tým, že zvyšných
10% je nevratne poškodených je v konečnom dôsledku z pozície objednávateľa neúspešným zásahom –
nie však vinou dodávateľa – a obvykle vedie k nutnosti použitia poslednej záložnej kópie všetkých
údajov.)
g) Objednávateľ je pri poskytovaní servisných služieb povinný:
• poskytnúť pracovníkom dodávateľa všetky potrebné, resp. doplňujúce informácie súvisiace
s požadovaným zásahom (opis resp. demonštrácia problému a pod.).
• vytvoriť pracovníkom dodávateľa podmienky potrebné pre vykonanie požadovaného servisného
zásahu (pracovné miesto – počítač, nevyhnutné prístupy k operačným systémom, aplikáciám,
údajom, iným staniciam, serverom a pod.)
• ak je to nevyhnutné, zabezpečiť výlučný prístup pre pracovníkov dodávateľa k servisovaným
objektom, t.j. v prípade potreby zabezpečiť, aby počas doby nevyhnutnej na vykonanie takéhoto
zásahu (konverzia údajov, zmena v inštalácii vyžadujúca reštart systémových servisov, fyzického
servera a pod.) s týmito objektmi nikto z pracovníkov objednávateľa nepracoval.
• podpisom oprávneného pracovníka potvrdiť pracovníkom dodávateľa protokol o nástupe
a vykonaní servisných služieb. Z uvedeného vyplýva povinnosť objednávateľa zabezpečiť
prítomnosť oprávneného pracovníka na mieste poskytovania služieb v čase ukončenia týchto
služieb. Oprávnený pracovník je povinný vykonané služby prevziať a podpísať Evidenčný list
realizovaných prác a služieb, má však právo (v na to určenej časti) uviesť svoje výhrady ku kvalite
resp. obsahu poskytnutých služieb. Podpísané Evidenčné listy realizovaných prác a služieb sú
v prípade platených služieb podkladom na ich zúčtovanie.
5.

Spôsob objednávania servisných služieb

5.1 Objednávať a tým aj požadovať servisné služby môžu výhradne len oprávnení zamestnanci objednávateľa
menovite uvedení v prílohe zmluvy o poskytovaní vývojovej podpory a servisných služieb. Ak sa zmenia
oprávnené osoby, tak bude vyhotovený zápis o zmene, ktorý podpíšu zástupcovia oboch zmluvných strán.
5.2 Všetky objednávky - požiadavky na servisné služby dodávateľa (s výnimkou požiadavky na havarijný
zásah) nahlasované počas pracovnej doby (pracovné dni od 08:30 do 16:30 hod.) nahlasuje objednávateľ
prostredníctvom telefónu, faxu alebo e-mailu na servisné oddelenie dodávateľa (telefónne, faxové číslo a emailová adresa sú uvedené v prílohe č.3 servisnej zmluvy). V prípade vyzvania zo strany dodávateľa je
objednávateľ povinný potvrdiť svoju požiadavku faxom. V prípade inej ako telefonickej komunikácie sa
objednávateľovi odporúča overiť si prijatie požiadavky dodávateľom.
5.3 Objednávky – požiadavky na havarijný zásah v rámci pracovnej doby (pracovné dni od 08:30 do 16:30
hod.) s požadovaným nástupom do 4 resp. 8 hodín musia byť objednávateľom nahlasované povinne
telefonicky i faxom, pričom v oboch prípadoch musí byť táto požiadavka (nástup do 4 resp. 8 hodín)
jednoznačne a nespochybniteľne uvedená.
Poznámka: Poskytnutie tejto služby je spojené s havarijným poplatkom (uvedeným v rámci platného cenníka
služieb) a preto je nutná jednoznačná formulácia požiadavky zo strany objednávateľa. Požiadavky typu: žiadame
okamžitú opravu, okamžitý zásah, okamžitý nástup, havária a pod. sú bez uvedenia požadovaného nástupu (4
resp. 8 hodín) neprípustné – v opačnom prípade bude požiadavka spracovaná a realizovaná ako bežná a nie
„havarijná“.

Príloha č. 2 k zmluve
Zoznam programového vybavenia, ktoré sa započítava do paušálneho poplatku
Tabuľka č.1

Pracovisko

Názov modulu GARIS

počet
licencií

Bratislava

Účtovníctvo

5

Pokladnica

2

Majetok

2

Mzdy

3

Personalistika

3

MTZ

3

MIS

1

Sociál. zabezpečenie

3

Tabuľka č.2

Pracovisko

Názov

počet licencií

Bratislava

MAGIC O/C

12

ORACLE SEO k APV GARIS

12

Príloha č. 3 k zmluve

Kontakty dodávateľa pre objednávanie servisných služieb

V pracovnej dobe dodávateľa (pracovné dni od 08:30 do 16:30 hod.):

HOT-LINE služba a servis:

tel:

+421 2 6446 3006

Ostatné služby:

tel:

+421 2 6446 3006

fax:

+421 2 6446 1084

e-mail: servis@tatrasoft.sk

Tabuľka č.1: Odborní Garanti k APV

Názov Modulu APV
Účtovníctvo

xxxxxxxxxxxxxxxx

Pokladnica

xxxxxxxxxxxxxxxx

Majetok

xxxxxxxxxxxxxxxx

Mzdy

xxxxxxxxxxxxxxxx

Personalistika

xxxxxxxxxxxxxxxx

Sociál. zabezpečenie

xxxxxxxxxxxxxxxx

MTZ

xxxxxxxxxxxxxxxx

MIS

xxxxxxxxxxxxxxxx

Príloha č. 4 k zmluve
Zoznam oprávnených pracovníkov objednávateľa
Zodpovednosť za
/poverený komunikovať
pri požiadavkách

Hot-line

Odoslanie schválenej
požiadavky dodávateľovi

xxxxxxxxxxxxxxx

Administrátor systému

xxxxxxxxxxxxxxx

Modul MZDY

xxxxxxxxxxxxxxx

Modul ÚČTOVNÍCTVO,
ROZPOČET,
POKLADŇA

xxxxxxxxxxxxxxx

Modul MAJETOK

xxxxxxxxxxxxxxx

Konzultácie

Iné služby

Havárie

Legenda:
V jednotlivých stĺpcoch pre daného pracovníka písmeno A (áno) alebo N (nie) určuje, či tento pracovník
má/nemá oprávnenie požadovať – objednávať príslušnú službu. Je povinnosťou objednávateľa poučiť svojich
oprávnených pracovníkov o zmluvných podmienkach poskytovania príslušných služieb.
Hot Line

- právo na HOT-LINE služby

Konzultácie

- právo objednávať konzultačné služby

Iné služby

- právo objednávať ostatné služby okrem havarijného režimu

Havárie - právo požadovať havarijný nástup na servisné zásahy

Príloha č.5 k zmluve
Evidenčný list realizovaných prác a služieb
Práca sa vykoná na základe:
servisná zmluva
objednávky (prijal dňa)
Objednávateľská organizácia – názov:
Adresa miesta zásahu:
Osoba zastupujúca objednávateľa:
Stručná špecifikácia objednávky:

Termín vykonania práce (požiadavka):
Práca sa vykoná v oblasti:

Prácu vykoná (meno vysielaného pracovníka):

HW, SW, siete
Aplikačné programové vybavenie
Konzultácie

mimo
prac.doby

Práce realizované počas pracovnej doby (Po - Pia, 8.30 - 16.30)
Realizované činnosti (popis práce)

trvanie
(hod.)

kód
činnosti

fakturácia
A/N

zľava %

druh príplatku
%

Celkový počet hodín:

Práce vykonal:

Týmto potvrdzujem, že horeuvedené práce boli skutočne vykonané v zmysle objednávky a riadne prebrané a odskúšané
objednávateľom.
Výhrady ku kvalite služby a pod.
Dátum:

___________________
Podpis objednávateľa:
Pečiatka:

___________________

Príloha č. 6 k zmluve

Preberací protokol

Objednávateľ

Národný bezpečnostný úrad,
Budatínska 30, 851 06 Bratislava

Meno:
Telefón:
Fax:
E-mail

Dodávateľ

TatraSoft Group s.r.o., Hroznová 10, 83101 Bratislava

Meno:
Telefón:
Fax:
E-mail
Dátum:
1. Podpísaním tohto protokolu potvrdzujem prevzatie:

Cena je uvedená bez zákonom schválenej DPH

................................................
Národný bezpečnostný úrad

...............................................
TatraSoft Group s.r.o.

Tento protokol potvrďte do 5 pracovných dní buď bez výhrad, alebo pošlite výhrady k vykonaným prácam.
V prípade, že nepotvrdíte protokol a nepošlete ani žiadne výhrady do 5 pracovných dní od jeho doručenia,
považuje sa tento protokol za potvrdený bez výhrad a dodávateľ je oprávnený vykonané práce fakturovať
a odberateľ je povinný ich uhradiť.

Príloha č.7 k zmluve
Cenník služieb rok 2017

Služby realizované osobne u zákazníka

Cena bez DPH

Servisné práce (účtované minimálne 2 hodiny)

59,00€/hod

Servisné práce systémového inžiniera na serveri (účtované minimálne 2
hodiny)
Konzultácie a poradenstvo k systémovým prostriedkom (účtované
minimálne 2 hodiny)
Konzultácie a poradenstvo k aplikačnému vybaveniu (účtované minimálne
2 hodiny)
Inštalácia Operačných systémov na server

69,00€/hod

330,00€/server

Inštalácia Databázového servera

499,00€/server

Inštalácia Databázového klienta

35,00€/klient

Inštalácia Mail serverov

199,00€/server

Inštalácia MAGIC na server

120,00€/server

Inštalácia alebo reinštalácia MAGIC na pracovnú stanicu/klient

35,00€/klient

Konverzie údajov (účtované minimálne 2 hodiny)

59,00€/hod

Dopravné náklady

0,43€/km

69,00 €/hod
59,00 €/hod

Cena
Služby vykonané vzdialeným prístupom
Inštalácia update programu

42,00€

Servis vzdialeným prístupom – paušálny pripojovací poplatok

30,00€

Servis vzdialeným prístupom (každá i začatá i ¼ hodina)

13,00€/15min

Inštalácia Databázového klienta

35,00€/klient

Inštalácia MAGIC na server

120,00€/server

Inštalácia alebo reinštalácia MAGIC na pracovnú stanicu/klient

35,00€/klient

Konverzie údajov

49,00€/hod
Cena

Ostatné služby
Programátorské práce

59,00€/hod

Analytické práce

69,00€/hod

Nástup na opravu havárie do 8 hod.

75,00€/výjazd

Nástup na opravu havárie do 4 hod.

150,00€/výjazd

Vstupná servisná prehliadka počítača

45,00€/ps

Zapožičanie počítača

1,5% ceny/deň

Služby realizované mimo riadnej pracovnej doby

Cena

Pracovné dni mimo 8.30 – 16.30 h

Príplatok 50 %/hod

Dni pracovného pokoja alebo voľno

príplatok 100%/hod

