Zmluva o poskytovaní informácií z monitorovania informačných zdrojov
uzatvorená v súlade s ustanovením § 269 ods. 2 zákona č. 513/1991 Zb. Obchodný zákonník
v znení neskorších predpisov
(ďalej len „Zmluva“)
medzi týmito zmluvnými stranami:
Objednávateľ:
obchodné meno:
sídlo:
IČO:
IČ DPH:
DIČ:
Bankové spojenie:
IBAN:
zapísaný v:
štatutárny orgán:

MH Invest II, s. r. o.
Trnavská cesta 100, 821 01 Bratislava, Slovenská republika
50 021 150
SK 2120149053
2120149053
Tatra banka, a.s.
SK36 1100 0000 0029 4901 2189
Obchodnom registri Okresného súdu Bratislava I,
oddiel: Sro, vložka č.: 107047/B
PhDr. Branislav Valovič, konateľ

(ďalej len „Objednávateľ“)
a
Poskytovateľ:
obchodné meno:
sídlo:
IČO:
IČ DPH:
DIČ:
Bankové spojenie:
IBAN:
zapísaný v:
štatutárny orgán:

STORIN plus s.r.o.
Riazanská 57, 831 03 Bratislava, Slovenská republika
47 599 090
SK 2024037642
2024037642
Tatra banka, a.s.
SK61 1100 0000 0029 2990 9917
Obchodnom registri Okresného súdu Bratislava I,
oddiel: Sro, vložka č.: 96724/B
Oľga Cimová, konateľ

(ďalej len „Poskytovateľ“)
(Objednávateľ a Poskytovateľ ďalej spolu ako „Strany“ a každá samostatne ako „Strana“)

1.

ÚVODNÉ USTANOVENIA
1.1

2.

Poskytovateľ je zhotoviteľom databázy informácií z monitoringu verejných
komunikačných zdrojov.

PREDMET ZMLUVY
2.1

Poskytovateľ sa voči Objednávateľovi zaväzuje, že v mene Objednávateľa
a výlučne podľa pokynov Objednávateľa, v súlade s podmienkami tejto
Zmluvy a pre jeho internú potrebu odsleduje, vyberie, vytriedi, zhromaždí,
spracuje do elektronickej podoby (databázy) informácie zverejnené
v špecifikovaných zdrojoch a zadaných kľúčových slovách, s tým, že
Poskytovateľ nenesie zodpovednosť za obsah pokynov Objednávateľa a pre
Objednávateľa bude odo dňa uzavretia tejto Zmluvy poskytovať nasledovné
služby:
2.1.1

denný off-line monitoring elektronických médií, internetových
stránok, portálov a printových médií, týkajúci sa tematiky a
kľúčových slov zadaných Objednávateľom;

2.1.2

on-line prístup do osobitne vytvorenej klientskej databázy informácií
z mediálnych výstupov, ktorá prostredníctvom internetového
prehliadača umožňuje vyhľadávanie, triedenie, spracovanie
a archivovanie výstupov podľa individuálnych požiadaviek;

2.1.3

preklady informácii z vybranej maďarskej, rusínskej a ukrajinskej
národnostnej tlače a národnostného vysielania do slovenského jazyka;

2.1.4

preklady informácii z vybraného vysielania maďarských a rakúskych
rozhlasových a televíznych staníc do slovenského jazyka;

2.1.5

on-line prístup do štatistického modulu klientskej databázy, ktorý
sprístupňuje informácie pre samostatné vyhotovenie mediálnych
analýz;

(ďalej len „Služby“).
3.

SPÔSOB, ČAS A MIESTO PLNENIA
3.1

Poskytovateľ, každý pracovný deň, najneskôr do 9:00 hod. dodá
Objednávateľovi na Objednávateľom zadané e-mailové adresy prostredníctvom
elektronickej pošty off-line monitoring médií podľa článku 2. bod 2.1.1
Zmluvy, za obdobie bezprostredne nadväzujúce na obdobie pokryté
predchádzajúcim monitoringom.

3.2

Preklady informácií podľa článku 2. bod 2.1.3 a 2.1.4 Zmluvy sú súčasťou
dodávaného off-line monitoringu.

Zmluva o poskytovaní informácií z monitorovania informačných zdrojov
MH Invest II, s. r. o. / STORIN plus s.r.o.

2

3.3

4.

5.

Spracovanie výstupov v klientskej databáze podľa článku 2. bod 2.1.2 Zmluvy,
tak ako aj prístup do štatistického modulu klientskej databázy podľa článku 2.
bod 2.1.5 Zmluvy, vykonávajú poverení zamestnanci Objednávateľa.

CENA A PLATOBNÉ PODMIENKY
4.1

Strany sa dohodli, že za zabezpečovanie a poskytovanie Služieb pre
Objednávateľa v zmysle tejto Zmluvy patrí Poskytovateľovi dohodnutá
odplata. Odplata za zabezpečovanie a poskytovanie Služieb pre Objednávateľa
v zmysle tejto Zmluvy je stanovená v súlade so zákonom č. 18/1996 Z. z. o
cenách v znení neskorších predpisov.

4.2

Cena za poskytované Služby je určená vo výške 199,- Eur (slovom:
jednostodeväťdesiatdeväť eur) bez DPH mesačne (ďalej len „Odplata“).
Poskytovateľ bude Objednávateľovi k odplate fakturovať DPH v zmysle
príslušných právnych predpisov.

4.3

Poskytovateľ je oprávnený fakturovať poskytnuté Služby mesačne vždy
najneskôr k 10. dňu nasledujúceho mesiaca za obdobie uplynulého mesiaca, na
základe faktúry, ktorú Poskytovateľ doručí na adresu sídla Objednávateľa
uvedenú v záhlaví tejto Zmluvy. Splatnosť faktúr je štrnásť (14) dní od
doručenia faktúry Objednávateľovi, a to bankovým prevodom na účet
Poskytovateľa uvedený v záhlaví tejto Zmluvy alebo na iný účet, ktorý
Poskytovateľ vopred oznámi Objednávateľovi.

4.4

V prípade, že faktúra nebude obsahovať zákonné náležitosti, Objednávateľ je
oprávnený vrátiť ju Poskytovateľovi na doplnenie, pričom sa zastaví plynutie
lehoty splatnosti a nová lehota splatnosti začne plynúť doručením opravenej
faktúry Objednávateľovi.

4.5

Pri oneskorenej úhrade faktúry je Poskytovateľ oprávnený fakturovať
Objednávateľovi úroky z omeškania vo výške 0,03 % z fakturovanej ceny za
každý deň omeškania.

PRÁVA A POVINNOSTI STRÁN
5.1

Poskytovateľ je povinný poskytovať Služby riadne a včas v súlade s touto
Zmluvou.

5.2

Poskytovateľ sa zaväzuje neposkytovať nikomu údaje o množstve a charaktere
informácií dodaných Objednávateľovi.

5.3

Objednávateľ sa zaväzuje využívať získané údaje výlučne pre vlastnú potrebu,
nešíriť a neposkytovať Služby dodané Poskytovateľom tretím osobám.

5.4

Služby, ktoré sú predmetom tejto Zmluvy je Poskytovateľ Objednávateľovi
povinný poskytovať v súlade s príslušnými právnymi predpismi.

5.5

Každá zo Strán sa zaväzuje oznámiť druhej Strane akúkoľvek zmenu údajov
uvedených v záhlaví tejto Zmluvy.

Zmluva o poskytovaní informácií z monitorovania informačných zdrojov
MH Invest II, s. r. o. / STORIN plus s.r.o.

3

6.

TRVANIE ZMLUVY
6.1

Strany uzatvárajú túto Zmluvu na dobu určitú, a to do 31.12.2018.

6.2

Účinnosť tejto Zmluvy sa končí:

6.3

7.

6.2.1

uplynutím doby, na ktorú bola táto Zmluva uzatvorená,

6.2.2

písomnou dohodou Strán o ukončení tejto Zmluvy ku dňu uvedenému
v takejto dohode,

6.2.3

odstúpením od Zmluvy podľa bodu 6.3 a 6.4 tohto článku Zmluvy.

Objednávateľ je oprávnený odstúpiť od tejto Zmluvy z niektorého z
nasledovných dôvodov:
6.3.1

ak je Poskytovateľ v omeškaní s poskytovaním Služieb podľa tejto
Zmluvy;

6.3.2

ak Poskytovateľ porušuje akúkoľvek z jeho povinností uvedenú
v článku 5. tejto Zmluvy.

6.4

Objednávateľ je oprávnený od Zmluvy odstúpiť aj z dôvodov uvedených
v ustanovení § 19 zákona č. 343/2015 Z. z. o verejnom obstarávaní a doplnení
niektorých zákonov v znení neskorších predpisov.

6.5

Odstúpenie je účinné nasledujúci deň po jeho doručení Poskytovateľovi a
Zmluva zaniká dňom účinnosti písomného odstúpenia. Táto Zmluva zanikne
a záväzkový vzťah ňou založený skončí o 24:00 hod. dňa, kedy uplynie lehota
podľa predchádzajúcej vety tohto ustanovenia Zmluvy.

OPRÁVNENÉ OSOBY
7.1

Úkony spojené s plnením tejto Zmluvy sú okrem štatutárnych orgánov
oprávnené vykonávať nasledovné osoby:
7.1.1

za Objednávateľa: Ing. Marek Sobota, m.sobota@mhinvest2.sk, 0911
727 080;

7.1.2

za Poskytovateľa: Mgr. Iveta Nagyová, nagyová@storin.sk, 0911
233 927

7.2

Úkony, ktoré sa dotýkajú platnosti, účinnosti a/alebo obsahu tejto Zmluvy,
a úkony v súdnom, správnom, rozhodcovskom alebo inom konaní pred
orgánmi verejnej moci sú oprávnené vykonávať výlučne štatutárne orgány
alebo osoby výslovne písomne splnomocnené.

7.3

Každá Strana je povinná bez zbytočného odkladu informovať druhú
Stranu o obmedzeniach a/alebo zmenách oprávnenia osôb uvedených v bode

Zmluva o poskytovaní informácií z monitorovania informačných zdrojov
MH Invest II, s. r. o. / STORIN plus s.r.o.

4

7.1 tejto Zmluvy.
8.

9.

DORUČOVANIE
8.1

Všetky písomnosti týkajúce sa právnych vzťahov založených medzi Stranami
touto Zmluvou sa doručujú osobne, prostredníctvom Slovenskej pošty, a.s.
alebo iného doručovateľa alebo elektronicky.

8.2

Písomnosti v listinnej podobe týkajúce sa právnych vzťahov založených medzi
Stranami touto Zmluvou sa doručujú doporučene prostredníctvom Slovenskej
pošty, a.s. alebo iného doručovateľa doručením na adresu Strany uvedenú v
záhlaví Zmluvy. Každá Strana je povinná oznámiť druhej Strane každú zmenu
svojho sídla podľa zásad uvedených v tomto článku do troch (3) dní odo dňa
zmeny sídla.

8.3

Ak Strana neprevezme písomnosť na adrese uvedenej v tejto Zmluve, považuje
sa písomnosť po troch (3) dňoch od jej vrátenia odosielateľovi za doručenú, a
to aj vtedy, ak sa adresát o tom nedozvie. Všetky právne účinky doručovaných
písomností nastanú v tomto prípade dňom, ktorým sa písomnosť považuje za
doručenú.

8.4

V prípade doručovania prostredníctvom elektronickej pošty (e-mailom) sa
písomnosť považuje za doručenú až prijatím potvrdenia druhej Strany o
doručení písomnosti.

8.5

Strany sa dohodli, že písomnosti obsahujúce právne úkony týkajúce sa
ukončenia Zmluvy sa považujú za doručené len v prípade, že je písomnosť
doručovaná prostredníctvom Slovenskej pošty, a.s. alebo iného doručovateľa, a
to doručením písomnosti na adresu Strany uvedenú v záhlaví Zmluvy.

ZÁVEREČNÉ USTANOVENIA
9.1

Táto Zmluva nadobúda platnosť dňom jej podpisu oboma Stranami a účinnosť
dňom nasledujúcim po dni jej zverejnenia podľa osobitného predpisu [zákon
č. 211/2000 Z. z. o slobodnom prístupe k informáciám (o slobode informácií) v
znení neskorších predpisov] v spojení s ustanovením § 47a ods. 1 zákona
č. 40/1964 Zb. Občiansky zákonník v znení neskorších predpisov, nie však
skôr ako 01.12.2017.

9.2

Túto Zmluvu možno meniť a dopĺňať len písomne, a to na základe dohody
Strán vyhotovenej vo forme datovaného a číslovaného dodatku k tejto Zmluve
podpísaného oboma Stranami.

9.3

Právne pomery touto Zmluvou neupravené sa spravujú ustanoveniami zákona
č. 513/1991 Zb. Obchodný zákonník v znení neskorších predpisov a iných
právnych predpisov platných v Slovenskej republike.

9.4

V prípade, že akékoľvek ustanovenie tejto Zmluvy je alebo sa stane neplatným,
neúčinným a/alebo nevykonateľným, nie je tým dotknutá platnosť, účinnosť
a/alebo vykonateľnosť ostatných ustanovení Zmluvy, pokiaľ to nevylučuje v

Zmluva o poskytovaní informácií z monitorovania informačných zdrojov
MH Invest II, s. r. o. / STORIN plus s.r.o.

5

zmysle príslušných právnych predpisov samotná povaha takého ustanovenia.
Strany sa zaväzujú bez zbytočného odkladu po tom, ako zistia, že niektoré z
ustanovení tejto Zmluvy je neplatné, neúčinné a/alebo nevykonateľné, nahradiť
dotknuté ustanovenie ustanovením novým, ktorého obsah bude v čo najväčšej
miere zodpovedať vôli Strán v čase uzatvorenia tejto Zmluvy.
9.5

Prípadné spory a/alebo nezrovnalosti medzi Stranami, ktoré vzniknú na základe
tejto Zmluvy alebo v akejkoľvek súvislosti s touto Zmluvou sa budú riešiť v
prvom rade mimosúdnou cestou, a to vzájomnými rokovaniami Strán
vedenými v dobrej viere. Ak sa tieto spory a/alebo nezrovnalosti nepodarí
vyriešiť ani po takýchto vzájomných rokovaniach Strán, a to najneskôr do
tridsať (30) kalendárnych dní odo dňa ich začatia, je ktorákoľvek Strana
oprávnená predložiť tieto spory a/alebo nezrovnalosti medzi Stranami, ktoré
vzniknú na základe tejto Zmluvy alebo v akejkoľvek súvislosti s touto
Zmluvou na rozhodnutie vecne a miestne príslušnému súdu Slovenskej
republiky.

9.6

Táto Zmluva je vyhotovená v štyroch (4) rovnopisoch, z ktorých každá Strana
obdrží dva (2) rovnopisy.

9.7

Strany vyhlasujú, že si túto Zmluvu pozorne prečítali, jej obsahu porozumeli a
ten predstavuje ich skutočnú a slobodnú vôľu zbavenú akéhokoľvek omylu.
Svoje prejavy vôle obsiahnuté v tejto Zmluve Strany považujú za určité a
zrozumiteľné, vyjadrené nie v tiesni a nie za nápadne nevýhodných
podmienok. Stranám nie je známa žiadna okolnosť, ktorá by spôsobovala
neplatnosť niektorého z ustanovení tejto Zmluvy. Strany na znak svojho
súhlasu s obsahom tejto Zmluvy túto Zmluvu podpísali.

V ___________ dňa __.__.____
Za Objednávateľa:

V ___________ dňa __.__.____
Za Poskytovateľa:

________________________
MH Invest II, s. r. o.
PhDr. Branislav Valovič
konateľ

___________________________
STORIN plus s.r.o.
Oľga Cimová
konateľ

Zmluva o poskytovaní informácií z monitorovania informačných zdrojov
MH Invest II, s. r. o. / STORIN plus s.r.o.

6

