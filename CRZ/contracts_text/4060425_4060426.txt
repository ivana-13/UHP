ZMLUVA O DIELO
č. Objednávateľa: 53/2019/OIBKR
č. Zhotoviteľa:05019OBBT150

uzatvorená podľa § 536 a nasl. zákona č. 513/1991 Zb. Obchodný zákonník v znení
neskorších predpisov (ďalej len „zmluva“)

medzi nasledovnými zmluvnými stranami:

Zhotoviteľ:

obchodné meno:
sídlo:
zapísaný v registri:
štatutárny zástupca:
IČO:
DIČ:
IČ DPH:
bankové spojenie:
E-mail:

Synergon, a.s.
Partizánska cesta 5564/77, 974 01 Banská Bystrica
Okresného súdu Banská Bystrica, oddiel Sa, Vložka číslo 1096/S
Ing. Richard Tannhauser generálny riaditeľ a člen predstavenstva
Ing Branislav Školník člen presdtavenstva

46 928 073
2023651608
SK2023651608
..............................................
.............................................
.............................................

(daľej len ako „Zhotoviteľ“)
Objednávateľ:

obchodné meno:
sídlo:
štatutárny zástupca:
IČO:
DIČ:
Bankové spojenie:
Email:

Úrad, geodézie, kartografie a katastra SR
Chlumeckého 2
P.O.Box 57
820 12 Bratislava 212
Ing. Mária Frindrichová
00166260
2020830240
.............................................
.............................................
.............................................

(daľej len ako „Objednávateľ“)
(„Zhotoviteľ“ spoločne s „Objednávateľom” ďalej len ako „zmluvné strany“)

Strana 1 / 14

ČLÁNOK 1

Úvodné ustanovenia

1.1. Objednávateľ a Zhotoviteľ uzatvárajú zmluvu na realizáciu diela s názvom: „Štúdia
zabezpečenia súladu a identifikácie povinností vyplývajúcich zo zákona o kybernetickej
bezpečnosti a o zmene a doplnení niektorých zákonov a koncepcie kybernetickej bezpečnosti
Slovenskej republiky na roky 2015-2020“.
1.2. Objednávateľ týmto vyhlasuje, že je spôsobilý túto zmluvu uzatvoriť a plniť záväzky v nej
obsiahnuté a že mu nie sú známe žiadne okolnosti, ktoré by ovplyvnili jeho
oprávnenosť.
1.3. Zhotoviteľ týmto vyhlasuje, že je spôsobilý túto zmluvu uzatvoriť a plniť záväzky v nej
obsiahnuté a že disponuje potrebnými technickými a personálnymi kapacitami, aby dielo bolo
zhotovené a dodané v lehote uvedenej v bode 3.1 tejto zmluvy a v súlade so špecifikáciou
uvedenou v Prílohe č. 1 tejto zmluvy.

ČLÁNOK 2

Predmet zmluvy

2.1. Predmetom zmluvy je záväzok Zhotoviteľa zhotoviť dielo spočívajúce vo vypracovaní
písomnej „Štúdie zabezpečenia súladu a identifikácie povinností vyplývajúcich zo zákona o
kybernetickej bezpečnosti a o zmene a doplnení niektorých zákonov a koncepcie
kybernetickej bezpečnosti Slovenskej republiky na roky 2015-2020“, pričom pre vytvorenie
diela je Zhotoviteľ povinný vykonať činnosti a zhotoviť dielo v rozsahu uvedenom v Prílohe
č. 1 tejto zmluvy, ktorá obsahuje detailný opis predmetu diela (ďalej len ako „dielo“) a riadne
zhotovené dielo odovzdať Objednávateľovi v lehote uvedenej v bode 3.1 tejto zmluvy a
záväzok Objednávateľa riadne a včas zhotovené dielo prevziať a zaplatiť za jeho zhotovenie
dohodnutú cenu uvedenú v tejto Zmluve. Forma, v akej má byť dielo vyhotovené a počet
exemplárov diela je uvedený v Prílohe č. 1 tejto zmluvy.
2.2. Účelom tejto zmluvy je riadne a včasné zhotovenia diela Zhotoviteľom pre Objednávateľa
podľa podmienok tejto zmluvy a tak, aby spĺňalo všetky požiadavky uvedené v Prílohe č.1
tejto zmluvy a aby bolo bez vád.
2.3. Zmluvné strany sa zaväzujú, že pri plnení záväzkov, ktoré im vyplývajú z tejto zmluvy sa
budú rešpektovať, vynaložia všetko úsilie podľa svojich najlepších možností a
schopností na dosiahnutie účelu tejto zmluvy, že poskytnú potrebnú súčinnosť druhej
zmluvnej strane tejto zmluvy, a že nebudú vyvíjať také kroky a zdržia sa všetkých
takých aktivít, ktoré by narušili ciele a zámery tejto zmluvy resp. inej zmluvy, ktorá bola
alebo bude uzatvorená medzi zmluvnými stranami za účelom plnenia záväzkov zmluvných
strán vyplývajúcich z tejto zmluvy.
2.4. Miesto realizácie zmluvného plnenia je sídlo Objednávateľa:
Úrad geodézie, kartografie a katastra SR
Chlumeckého 2
P.O.Box 57
820 12 Bratislava 212
Strana 2 / 14

2.5. Miestom dovzdania diela je síldo Objednávateľa:
Úrad geodézie, kartografie a katastra SR
Chlumeckého 2
P.O.Box 57
820 12 Bratislava 212

ČLÁNOK 3

Lehota na zhotovenie diela

3.1. Zhotoviteľ sa v zmysle tejto zmluvy zaväzuje na svoje náklady a na svoje
nebezpečenstvo zhotoviť dielo v súlade s ustanoveniami tejto zmluvy, a to do 3 (troch)
mesiacov odo dňa nadobudnutia účinnosti tejto zmluvy.
3.2. Zhotoviteľ nebude v omeškaní, ak záväzok na plnenia, alebo činnosti podľa tejto zmluvy
nemohol riadne a včas splniť pre okolnosti, ktoré po uzavretí tejto zmluvy vznikli v dôsledku
ním nepredvídateľných a neodvrátiteľných skutočností mimoriadnej povahy - vyššia moc
(napr. povodeň, zemetrasenie, neprekonateľná prekážka, neodvratiteľná, neovplyvniteľná
udalosť). Lehoty pre plnenia, alebo činnosti Zhotoviteľa podľa tejto zmluvy sa predlžia o
dobu zodpovedajúcu dobe trvania okolností vyššej moci.

ČLÁNOK 4

Práva a povinnosti Objednávateľa

4.1. Objednávateľ poskytne na požiadanie Zhotoviteľovi všetky informácie, ktoré má k dispozícii
a sú potrebné na realizáciu diela.
4.2. Objednávateľ je oprávnený kontrolovať zhotovovanie diela v každom stupni jeho realizácie.
Ak pri kontrole zistí, že Zhotoviteľ porušuje svoje povinnosti, má právo žiadať, aby
Zhotoviteľ odstránil vady vzniknuté vadnou realizáciou diela a ďalej ho zhotovoval riadne.
4.3. Objednávateľ je povinný bezodkladne informovať Zhotoviteľa o prekážkach resp. iných
okolnostiach, ktoré môžu brániť Zhotoviteľovi riadne plniť predmet zmluvy.
4.4. Objednávateľ je tiež povinný informovať Zhotoviteľa s dostatočným predstihom o
technických a iných problémoch, ktoré bránia realizovať dielo v plánovanom termíne.
4.5. Objednávateľ má právo používať dielo v súlade s podmienkami tejto zmluvy.

ČLÁNOK 5

Povinnosti Zhotoviteľa

5.1. Zhotoviteľ je povinný pri plnení tejto zmluvy postupovať na vysokej profesionálnej
úrovni, so všetkou odbornou starostlivosťou, ktorú možno pri poctivom obchodnom
styku a realizácii predmetu zmluvy od Zhotoviteľa požadovať a riadne a včas plniť všetky
svoje povinnosti podľa zmluvy a dodržiavať počas zmluvného plnenia administratívne
nariadenia Objednávateľa, ktoré nie sú v rozpore so zmluvou a ktoré podmieňujú priebeh a
okolnosti zmluvného plnenia.
Strana 3 / 14

5.2. Zhotoviteľ je povinný okamžite informovať Objednávateľa o všetkých skutočnostiach, ktoré
by mohli mať za následok omeškanie plnenia.
Zhotoviteľ je povinný vykonať dielo prostredníctvom svojich odborných a kvalifikovaných
zamestnancov v dohodnutom rozsahu a lehotách. Zhotoviteľ nie je oprávnený použiť pri
zhotovovaní diela subdodávateľov.

5.3.

5.4. Zhotoviteľ zaobchádza so všetkými vecami a informáciami, ktoré obdrží v súvislosti s
plnením tejto zmluvy, ako s dôvernými a bez predchádzajúceho písomného súhlasu
Objednávateľa nesmie takéto veci alebo informácie sprístupniť tretej osobe – v zmysle
ČLÁNOK 7 – Dôvernosť informácií, obchodné tajomstvo.
5.5. Zhotoviteľ je povinný bez zbytočného odkladu upozorniť na nevhodnú povahu alebo vady
vecí, podkladov alebo pokynov daných mu Objednávateľom na realizáciu diela, ak Zhotoviteľ
mohol túto nevhodnosť zistiť pri vynaložení odbornej spôsobilosti,
5.6. Ak Zhotoviteľ zistí skryté prekážky na mieste, kde má dielo zhotoviť a tieto mu v tom bránia,
je povinný ihneď takéto prekážky oznámiť Objednávateľovi.
5.7. Zhotoviteľ sa zaväzuje zabezpečiť od svojich zamestnancov realizujúcich dielo, plnenie
nasledovných povinností:
1. dodržiavanie záväzku mlčanlivosti o informáciách, s ktorými počas výkonu prác pre
Objednávateľa prišli do styku, a to aj po ukončení pracovného alebo obdobného pomeru.

ČLÁNOK 6

Vzťahové dojednania a formy komunikácie

Zmluvné strany sa dohodli, že ich vzájomná komunikácia súvisiaca s predmetom
zmluvného plnenia si pre svoju záväznosť vyžaduje písomnú formu, a to v listinnej alebo
elektronickej podobe prostredníctvom doporučenej zásielky na adresy totožné s adresami
zmluvných strán uvedenými v záhlaví zmluvy, pričom sa zaväzujú bezodkladne oznámiť
druhej zmluvnej strane akúkoľvek zmenu svojich kontaktných údajov pre účely takejto
komunikácie.

6.1.

6.2. V prípade, ak si zmluvná strana neprevezme zásielku, zasielanú doporučenou poštou a
uloženú na pošte, piaty deň od uloženia na pošte sa bude považovať za deň doručenia
zásielky, aj keď sa adresát o obsahu uloženej zásielky nedozvedel. Pokiaľ nemožno
zásielku doručiť adresátovi a zásielka nebola uložená na pošte, zásielka sa považuje za
doručenú momentom jej vrátenia odosielateľovi. To neplatí, ak zásielka nebola riadne
doručená z dôvodov na strane pošty alebo inej tretej strany.
6.3. Každá správa, protokol, výkaz, súhlas, schválenie, alebo rozhodnutie, ktoré sa požaduje ako
doklad o plnení predmetu zmluvy, sa vyhotovia, pokiaľ nie je stanovené inak, v
písomnej forme podpísané oprávnenou osobou zmluvnej strany podľa bodu 8.7 tejto zmluvy,
a to v listinnej podobe.
Strana 4 / 14

6.4. Zmluvné strany sa dohodli, že vzájomná písomná komunikácia súvisiaca s touto zmluvou na
základe bodu 6.1 môže prebiehať aj elektronicky prostredníctvom emailov uvedených
v záhlaví tetjo zmluvy. Zmluvné strany sa zároveň dohodli, že elektronická komunikácia slúži
predovšetkým na výmenu bežnej korešpondencie prípadne informácií technického charakteru.
Elektronická komunikácia neslúži na doručovanie dokumentov podľa bodu 6.3 tohto článku
zmluvy.
6.5. Pre elektronickú formu komunikácie prostredníctvom emailu sa zmluvné strany zaväzujú
vzájomne písomne oznámiť zmenu svojej emailovej adresy uvedenej v záhlaví tejto zmluvy.
6.6. Zmluvné strany si zároveň dohodli ako mimoriadny spôsob doručovania písomných
zásielok doručovanie osobne alebo prostredníctvom kuriéra; takéto doručenie je možné
výlučne cez podateľňu, prípadne oficiálne určené miesto na preberanie zásielok/pošty a len
v úradných alebo dispozičných hodinách oznámených si zmluvnými stranami navzájom
alebo zverejnených verejne prístupným spôsobom.
6.7. Pre obidve zmluvné strany je záväzná vzájomná komunikácia v slovenskom jazyku.

ČLÁNOK 7

Dôvernosť informácií, obchodné tajomstvo

7.1. Pre účely a v rámci plnenia predmetu zmluvy sa vzájomne vymieňané a s predmetom
plnenia súvisiace informácie považujú za dôverné (ďalej len „dôverná informácia”). Za
dôverné sa považujú najmä informácie spadajúce do rozsahu obchodného tajomstva
Zhotoviteľa podľa § 17 Obchodného zákonníka (teda všetky skutočnosti obchodnej, výrobnej
alebo technickej povahy súvisiace s podnikom Zhotoviteľa, ktoré majú skutočnú alebo aspoň
potenciálnu materiálnu alebo nemateriálnu hodnotu, nie sú v príslušných obchodných
kruhoch bežne dostupné, majú byť podľa vôle Zhotoviteľa utajené a Zhotoviteľ
zodpovedajúcim spôsobom ich utajenie zabezpečuje). Za dôverné sa podľa vôle Zhotoviteľa
považujú najmä všetky technické informácie, ktoré sú súčasťou tejto zmluvy, ďalej knowhow, štruktúra a hospodárske výsledky Zhotoviteľa, jeho majetok, pohľadávky a
záväzky, stratégie a plány a informácie týkajúce sa predmetov chránených duševným
vlastníctvom. Za dôverné sa považujú tiež informácie zmluvnou stranou ako pôvodcom takto
výslovne označené.
7.2. Objednávateľ a Zhotoviteľ sa zaväzujú, že bez písomného súhlasu druhej zmluvnej strany
akékoľvek dôverné informácie, zverené si navzájom pred, počas zmluvného plnenia, ako i v
rámci plnenia predmetu tejto zmluvy, nesprístupnia tretím stranám ani ich nepoužijú
na iné účely ako na účely plnenia predmetu tejto zmluvy a/alebo pre výkon práv
vyplývajúci zo záväzkového vzťahu v rámci tejto zmluvy resp. zo záväzkového vzťahu
vzniknutého v súvislosti s touto zmluvou.
7.3. Za porušenie záväzku z bodu 7.2 sa nepovažuje poskytnutie informácii v zmysle zákona č.
211/2000 Z. z. o slobodnom prístupe k informáciám a o zmene a doplnení niektorých
zákonov (zákon o slobode informácií) v znení neskorších predpisov v rozsahu
nevyhnutne potrebnom na základe uvedenej legislatívy.
Strana 5 / 14

7.4. Ak zmluvná strana poskytne alebo sprístupní druhej zmluvnej strane dôvernú informáciu,
touto zmluvou je implicitne udelený súhlas na narábanie, postúpenie alebo sprístupnenie
takejto dôvernej informácie pre nasledujúce vymedzené prípady:
a) ak treťou osobou budú zamestnanci tejto zmluvnej strany, jej štatutárny orgán alebo
člen jej štatutárneho alebo iného jej nadriadeného orgánu; právni, účtovní, daňoví
alebo auditórski poradcovia príslušnej zmluvnej strany,
b) ak na to bude povinná podľa všeobecne záväzného právneho predpisu alebo podľa
vykonateľného rozhodnutia, opatrenia alebo výzvy príslušného orgánu verejnej moci
alebo súdu,
c) ak to bude potrebné v súdnych, rozhodcovských, správnych a iných obdobných
konaniach,
d) ak treťou osobou bude osoba, ktoré vo vzťahu k poskytnutým alebo sprístupneným
informáciám bude mať zákonom uloženú povinnosť zachovávania mlčanlivosti,
e) ak pôjde o poskytnutie alebo sprístupnenie časti dôvernej informácie
prostredníctvom určeného zástupcu ktorejkoľvek zmluvnej strany v rozsahu
minimálne potrebnom pre účely referencií, propagácie alebo informovania
verejnosti, v súlade s legislatívou Európskej únie a Slovenskej republiky; takýto
zástupca musí byť riadne poučený o povinnostiach týkajúcich sa dôverných
informácií a bude zaviazaný povinnosťou mlčanlivosti v rozsahu danom touto
zmluvou.
7.5. Zmluvné strany budú ochraňovať dôverné informácie druhej zmluvnej strany a to s
rovnakou starostlivosťou, s akou ochraňujú vlastné informácie rovnakého druhu, vždy však
najmenej v rozsahu primeranej odbornej starostlivosti.
7.6. Ochrana podľa tohto článku nebude povinnou vo vzťahu k pôvodne dôverným
informáciám, ktoré sa po súhlase s ich poskytnutím a sprístupnením stanú verejne
známymi spôsobom neporušujúcim ustanovenia zmluvy.

ČLÁNOK 8

Odovzdanie a prevzatie diela

Záväzok Zhotoviteľa zhotoviť dielo je splnený dňom odovzdania riadne zhotoveného diela
bez vád Objednávateľovi v lehote podľa bodu 3.1 tejto zmluvy, tak aby dielo bolo možné
používať spôsobom a na účel dohodnutý v tejto zmluve a podpisom Preberacieho protokolu
oprávnenou osobou Objednávateľa podľa bodu 8.7 tejto zmluvy. Odovzdanie a prevzatie diela
zmluvné strany potvrdia podpísaním Preberacieho protokolu, ktorý tvorí Prílohu č. 2 tejto
zmluvy.

8.1.

Ak pri preberaní diela Objednávateľ zistí, že má vady, ktoré bránia používaniu diela, dielo
neprevezme a spíše so Zhotoviteľom zápis o zistených vadách, spôsobe a termíne ich odstránenia.
Zhotoviteľ má povinnosť odovzdať dielo po odstránení týchto vád. Až po odstránení vád môžu
zmluvné strany pristúpiť k spísaniu Preberacieho protokolu. V prípade, že má dielo vady zistené

8.2.

Strana 6 / 14

pri odovzdávaní diela a Zhotoviteľ neodstráni vady v lehote do odovzdania diela podľa bodu 3.1
tejto Zmluvy, dostáva so do omeškania s odovzdaním diela.
8.3. Odovzdaním diela podľa bodu 8.1 tohto článku zmluvy a podpisom Preberacieho protokolu
oprávnenou osobou Objednávateľa podľa bodu 8.7 tejto zmluvy sa dielo bude považovať
za vykonané a jeho predmet za odovzdaný Objednávateľovi.
8.4. Vlastnícke právo k dielu, jeho logickým celkom ako aj jeho jednotlivým súčastiam, ktoré môžu
byť predmetom vlastníckeho práva, prechádzajú na Objednávateľa dňom ich protokolárneho
odovzdania Objednávateľovi. Týmto okamihom prechádza na Objednávateľa aj nebezpečenstvo
škody na diele.
8.5. Objednávateľovi vzniká právo užívať dielo v súlade s touto zmluvou dňom podpísania
Preberacieho protokolu, ak sa zmluvné strany výslovne nedohodnú inak.
8.6. Kontaktná osoba Objednávateľa:
Ing. Vladimír Macko
e-mail: .............................................
tel.: .............................................
Kontaktná osoba Zhotoviteľa:
Matej Fatkulin
e-mail: .............................................
tel: .............................................
8.7. Osoba oprávnená podpísať Preberací protokol za Objednávateľa:
Ing. Vladimír Macko
e-mail: .............................................
tel.: .............................................
Osoba oprávnená podpísať Preberací protokol za Zhotoviteľa:
Matej Fatkulin
e-mail: .............................................
tel: .............................................

ČLÁNOK 9

Licenčná zmluva

9.1. Zhotoviteľ záväzne vyhlasuje, že:
a)

vykonáva všetky majetkové práva k dielu v neobmedzenom rozsahu,

b)

dielo netrpí žiadnymi právnymi vadami,

c)

Autor alebo iný nositelia práv k dielu udelili súhlas so zásahom do svojich
osobnostných práv v zmysle ustanovenia § 18 ods. 5 zákona č. 185/2015 Z. z. Autorský

Strana 7 / 14

zákon v znení neskorších predpisov (ďalej len „Autorský zákon“) v rozsahu
a v spôsobe, ktorý zaručuje bezvadné vykonanie a používanie diela Objednávateľom,
d)

poskytuje Objednávateľovi nevýhradnú, časovo a územne neobmedzenú licenciu na
použitie diela na účely, na ktoré bolo vytvorené a v súlade s touto zmluvou, a to na tie
spôsoby použitia diela, ktoré sú nevyhnutné na dosiahnutie účelu tejto zmluvy.
Objednávateľ má najmä právo dielo ďalej spracovávať, prekladať, meniť, dopĺňať,
spojiť s iným dielom, zaradiť dielo do databázy, vyhotoviť rozmnoženinu diela, verejne
rozširovať original diela a rozmnoženinu diela prevodom vlastníckeho práva,
vypožičaním, nájmom, uviesť dielo na verejnosti verejným vystavením originálu diela
alebo jeho rozmnoženiny, verejným vykonaním diela, verejným prenosom diela.
Odmena Zhotoviteľa za uvedenú licenciu je na celú dobu autorskoprávnej ochrany diela
zahrnutá v cene za celé dielo a zmluvné strany majú za to, že je primeraná k rozsahu a
spôsobu použitia predmetu ochrany práva duševného vlastníctva. Objednávateľ je
oprávnený postúpiť poskytnutú licenciu na tretiu osobu ako aj udeľovať k dielam
sublicencie, s čím Zhotoviteľ súhlasí.

e)

za účelom dôslednej realizácie poskytnutej licencie poskytne Objednávateľovi všetky
informácie zhromaždené alebo získané počas tvorby diela.

f)

vysporiadal všetky právne záväzky týkajúce sa autorskoprávnej ochrany diela.
V prípade uplatnenia akýchkoľvek nárokov tretích strán uplatnených po odovzdaní
diela Objednávateľovi, nebude Objednávateľ zodpovedať za tieto nároky, resp.
prípadnú škodu, ale zodpovednosť v plnej miere nesie Zhotoviteľ, ktorý je povinný
uvedené nároky vysporiadať ešte pred odovzdaním diela Objednávateľovi. Zhotoviteľ
v uvedenom prípade plne zodpovedá za škodu spôsobenú Objednávateľovi a tretím
stranám.

ČLÁNOK 10

Cena za dielo a platobné podmienky

10.1.
Cena za realizáciu diela je stanovená ako pevná a konečná vo výške 38 000 € bez DPH
(slovom: tridsaťosemtisíc eur). Výška DPH pri sadzbe 20% je 7 600 € (slovom
sedemtisícšesťsto eur). Výsledná suma za realizáciu diela s DPH je 45 600 € (slovom
štyridsaťpäťtisícšesťsto eur) (ďalej len „cena“).
10.2. Cena za dielo je stanovená dohodou zmluvných strán v zmysle zákona NR SR č.
18/1996 Z. z. o cenách v znení neskorších predpisov a vyhlášky Ministerstva financií
Slovenskej republiky č. 87/1996 Z. z., ktorou sa vykonáva zákon Národnej rady Slovenskej
republiky č.18/1996 Z. z. o cenách v znení neskorších predpisov ako cena pevná.
10.3. Zhotoviteľ si do ceny započítal všetky náklady spojené s plnením predmetu zmluvy
a licenciami vrátane dopravy osôb podieľajúcich sa na plnení diela, akýchkoľvek daní, ciel,
poplatkov a platieb vyberaných v rámci uplatňovania nesadzobných opatrení, ktoré sú
ustanovené osobitnými predpismi. Objednávateľ neposkytuje Zhotoviteľovi zálohu ani
preddavok.

Strana 8 / 14

10.4. Zhotoviteľovi nevznikne nárok na úhradu akýchkoľvek dodatočných nákladov, ktoré nie sú
započítané do ceny diela. Cena za dielo zohľadňuje primerané, preukázateľné náklady a
primeraný zisk Zhotoviteľa a je konečná.
10.5. Objednávateľ sa zaväzuje, že cenu za realizáciu predmetu zmluvy uhradí na základe
vystavenej faktúry so splatnosťou 30 (tridsať) dní od jej doručenia Objednávateľovi. Právo
fakturovať vzniká prevzatím riadne zhotoveného diela a podpisom Preberacieho protokolu
podľa bodu 8.1 tejto zmluvy oprávnenými zástupcami zmluvných strán.
10.6. Faktúra
bude uhradená bezhotovostným prevodom na bankový účet Zhotoviteľa,
uvedený v záhlaví tejto zmluvy, pričom sa za deň zaplatenia považuje deň odpísania
peňažných prostriedkov z bankového účtu Objednávateľa v prospech účtu Zhotoviteľa.
Akúkoľvek zmenu bankových údajov v priebehu zmluvného plnenia je Zhotoviteľ
povinný neodkladne oznámiť Objednávateľovi a za týmto účelom nie je potrebné vyhotoviť
dodatok k zmluve. Zmena čísla účtu bude vo vzťahu k Objednávateľovi účinná odo dňa
písomného oznámenia zmeny Objednávateľovi.
10.7. Objednávateľ je oprávnený namietať vecnú ako aj formálnu správnosť fakturácie
Zhotoviteľa v zmysle zabezpečenia zhody s požiadavkami na plnenie podľa tejto
zmluvy. V prípade, že faktúra (daňový doklad) bude obsahovať nesprávne alebo neúplné údaje
(minimálne nebude obsahovať údaje podľa bodu 10.8 alebo tieto budú nesprávne),
Objednávateľ je oprávnený vrátiť ju na opravu a prepracovanie. Zhotoviteľ je povinný faktúru
(daňový doklad) podľa charakteru nedostatku opraviť alebo vystaviť novú. Po dobu opravy
t. j. prepracovania a doplnenia nesprávnej alebo neúplnej faktúry nie je Objednávateľ v
omeškaní s jej úhradou. Lehota splatnosti opravenej resp. doplnenej faktúry začne plynúť
odznova odo dňa jej doručenia Objednávateľovi.
10.8. Faktúra vystavená Zhotoviteľom musí spĺňať náležitosti daňového dokladu v zmysle
platných predpisov v Slovenskej republike a obsahovať minimálne:
•

číslo faktúry

•

obchodné meno a sídlo, IČO, DIČ Zhotoviteľa

•

obchodné meno a sídlo, IČO, DIČ Objednávateľa

•

deň odoslania a deň splatnosti faktúry

•

číslo a názov zmluvy

•

názov finančného ústavu a číslo účtu
poukázaná

•

výška ceny bez dane v EUR, sadzba dane, fakturovaná suma celkom vrátane DPH

•
•

podpis oprávnenej osoby
povinnou prílohou faktúry je Preberací protokol podpísaný oprávnenými zástupami oboch
zmluvných strán

ČLÁNOK 11

Zhotoviteľa, na ktorý má byť platba

Zmluvné pokuty
Strana 9 / 14

11.1. V prípade omeškania so zhotovením diela podľa bodu 3.1 tejto zmluvy, prináleží
Objednávateľovi zmluvná pokuta 0,05% z celkovej ceny diela s DPH uvedenej v bode 10.1
tejto zmluvy za každý aj začatý deň omeškania, maximálne do 100% zmluvnej ceny diela.
11.2. Zmluvné strany sa dohodli, že zmluvná pokuta sa uplatňuje formou faktúry vystavenej
Objednávateľom. Lehota na zaplatenie zmluvnej pokuty je 14 (štrnásť) kalendárnych dní odo
dňa doručenia faktúry na zaplatenie zmluvnej pokuty Zhotoviteľovi. Na prijímanie,
odosielanie a náležitosti faktúry sa priemerane vzťahujú body 10.6 až 10.8 tejto zmluvy.
11.3. Zaplatenie zmluvnej pokuty nemá vplyv na nárok na náhradu škody vzniknutej v súvislosti s
porušením zmluvných povinností, ktorú je možné vymáhať samostatne.
11.4. V prípade omeškania Objednávateľa so zaplatením ceny podľa tejto zmluvy, je Zhotoviteľ
oprávnený požadovať zaplatenie úrokov z omeškania, ktoré je Zhotoviteľ oprávnený
Objednávateľovi účtovať v sadzbe stanovenej všeobecne záväznými právnymi predpismi
platnými a účinnými na území Slovenskej republiky v čase vyúčtovania úrokov z omeškania.

ČLÁNOK 12

Zodpovednosť za škody a záruka

12.1. Zhotoviteľ zodpovedá za to, že dielo bude zhotovené podľa tejto zmluvy, technických
noriem a všeobecne záväzných právnych predpisov a že počas záručnej doby bude mať
vlastnosti dohodnuté v tejto zmluve.
12.2. Zmluvné strany sa dohodli, že počas záručnej doby má Objednávateľ právo požadovať
od Zhotoviteľa bezplatné odstránenie vady a Zhotoviteľ je povinný vady bezplatne odstrániť.
12.3. Nárok na odstránenie vád musí byť uplatnený písomne resp. elektronickou komunikáciou
na adresu Zhotoviteľa uvedenú v záhlaví tejto zmluvy, prípadne na iné adresy písomne
oznámené Zhotoviteľom Objednávateľovi. Vady musia byť zrozumiteľne a dostatočne
popísané.
12.4. Zhotoviteľ sa zaväzuje, že v každom konkrétnom prípade riadne reklamovanú vadu
odstráni spôsobom a v termíne určenom Objednávateľom.
12.5. V prípade ak Zhotoviteľ nezačne práce na odstránení vady plnenia v dobe určenej
Objednávateľom, je Objednávateľ v prípade akútnosti odstránenia problému oprávnený
zabezpečiť odstránenie vád treťou stranou, pričom sa tento stav bude považovať za
porušenie zmluvného plnenia zo strany Zhotoviteľa a Objednávateľovi vzniká
oprávnenosť refundácie vzniknutých nákladov a škôd takýmto porušením spôsobených.
12.6. Záručná doba na dielo je 24 mesiacov.

ČLÁNOK 13

Urovnanie sporov

13.1. Všetky spory, ktoré vzniknú z tejto zmluvy, vrátane sporov o jej platnosť, výklad alebo
ukončenie sú zmluvné strany povinné prednostne riešiť vzájomnými zmierovacími
rokovaniami a dohodami.
Strana 10 / 14

13.2. V prípade sporu si zmluvné strany navzájom písomne oznámia svoje stanovisko k
danému sporu a návrh riešenia, ktoré považujú za prijateľné. Ak to jedna zo zmluvných strán
považuje sa užitočné a oznámi to písomne druhej strane, zmluvné strany sa stretnú a pokúsia
sa daný spor urovnať.
13.3. Ak sa urovnanie sporu nedosiahne v primeranej lehote od doručenia prvej žiadosti o
mimosúdne urovnanie sporu, môže sa každá zmluvná strana obrátiť na vecne príslušný súd.

ČLÁNOK 14

Ochrana osobných údajov

14.1. Zmluvné strany prehlasujú, že na riadne a včasné plnenie diela nie je potrebný prístup
Zhotoviteľa k osobným údajom zamestnancov Objednávateľa alebo zamestnancov organizácií
v jeho zriaďovateľskej pôsobnosti, a rovnako nie je potrebný prístup k osobným údajom
obsiahnutým v Informačnom systéme katastra nehnuteľností, ktorý je súčasťou Informačnému
systému geodézie, kartografie a katastra, t. j. osobné údaje dotknutých osôb nebudú
Zhotoviteľovi poskytnuté a nie sú nevyhnutne potrebné k riadnemu a včasnému plneniu diela
podľa tejto zmluvy.

ČLÁNOK 15

Ukončenie zmluvného vzťahu

15.1. Od tejto zmluvy možno odstúpiť iba v prípadoch uvedených v zákone alebo v tomto
článku zmluvy a podľa podmienok uvedených v tomto článku zmluvy.
15.2. Ak Zhotoviteľ bude v omeškaní s odovzdaním diela podľa bodu 3.1 tejto zmluvy
a dielo nedodá ani v lehote na to dodatočne určenej Objednávateľom, Objednávateľ môže
okamžite odstúpiť od tejto zmluvy.
15.3. Ak Objednávateľ bude v omeškaní so zaplatením čiastky fakturovanej Zhotoviteľom
podľa tejto zmluvy o viac ako 60 (šesťdesiat) dní a tento záväzok nesplní ani v dodatočnej
lehote poskytnutej Zhotoviteľom v dĺžke najmenej 30 (tridsať) dní, Zhotoviteľ môže odstúpiť
od tejto zmluvy.
15.4. Odstúpenie od zmluvy musí mať písomnú formu, musí sa v ňom uviesť dôvod odstúpenia a
musí byť doručené druhej Zmluvnej strane na adresu sídla uvedenú v záhlaví tejto Zmluvy.
Odstúpením od Zmluvy nezanikajú nároky na zaplatenie zmluvných pokút a úrokov z omeškania
a nezaniká ani nárok na náhradu škody a poskytnuté licencie. Platným odstúpením od zmluvy sa
táto Zmluva zrušuje od momentu doručenia písomného odstúpenia od Zmluvy druhej Zmluvnej
strane.
15.5. Zmluvu možno ukončiť aj písomnou dohodou zmluvných strán.

ČLÁNOK 16

Záverečné ustanovenia

16.1. Neoddeliteľnou súčasťou tejto zmluvy sú prílohy:
Strana 11 / 14

Príloha č. 1 - Opis predmetu diela
Príloha č. 2 - Preberací protokol
16.2. Okrem prípadov, kde táto zmluva alebo jej prílohy výslovne umožňujú inak, môžu byť
zmeny a doplnky tejto zmluvy vykonané len formou písomných a riadne očíslovaných
dodatkov, schválených a podpísaných oprávnenými zástupcami zmluvných strán.
16.3. Táto zmluva vrátane všetkých jej príloh, predstavuje úplnú dohodu zmluvných strán o
predmete tejto zmluvy.
16.4. Zmluvné strany nie sú počas realizácie vecného plnenia podľa tejto zmluvy oprávnené
bez predchádzajúceho písomného súhlasu Objednávateľa postúpiť akékoľvek svoje práva a
povinnosti, vyplývajúce z tejto zmluvy na tretiu stranu.
16.5. Účastníci tejto zmluvy po jej prečítaní prehlasujú, že súhlasia s jej obsahom a prílohami,
ktoré tvoria súčasť tejto zmluvy. Táto zmluva bola uzavretá podľa skutočnej a slobodnej
vôle účastníkov.
16.6. Zmluvné strany vyhlasujú, že si text tejto zmluvy riadne a dôsledne prečítali, jej obsahu a
právnym účinkom z nej vyplývajúcich porozumeli, ich zmluvné prejavy sú dostatočne jasné,
určité a zrozumiteľné, podpisujúce osoby sú oprávnené k podpisu tejto zmluvy a na znak
súhlasu ju podpísali.
16.7. Táto zmluva sa podpisuje v 5 (piatich) vyhotoveniach, z ktorých Objednávateľ obdrží 3 (tri)
vyhotovenia a Zhotoviteľ obdrží 2 (dve) vyhotovenia.
16.8. Táto zmluva je povinne zverejňovaná v zmysle § 5a zákona NR SR č. 211/2000 Z. z.
o slobodnom prístupe k informáciám a o zmene a doplnení niektorých zákonov v znení
neskorších predpisov v Centrálnom registri zmlúv vedenom Úradom vlády SR.
16.9. Táto zmluva nadobúda platnosť dňom podpisu oboma zmluvnými stranami. V zmysle § 47a
ods. 1 zákona č. 40/1964 Zb. Občiansky zákonník v znení neskorších predpisov (ďalej len
„Občiansky zákonník“), táto zmluva je účinná dňom nasledujúcim po dni jej zverejnenia.

v Banskej Bystrici, dňa 15.05.2019
za Zhotoviteľa

v Bratislave, dňa
za Objednávateľa

..............................................................................

..................................................................................

Ing. Richard Tannhauser
Generálny riaditeľ a člen predstavenstva

Ing. Mária Frindrichová
predsedníčka

..............................................................................

Ing. Branislav Školník
člen predstavenstva
Strana 12 / 14

Príloha č.1 Opis predmetu diela
1. Identifikácia povinností a požiadaviek vyplývajúcich zo zákona o kybernetickej bezpečnosti a
o zmene a doplnení niektorých zákonov a koncepcie kybernetickej bezpečnosti Slovenskej
republiky na roky 2015-2020
2. Definovanie strategických a operatívnych cieľov kybernetickej bezpečnosti v pôsobnosti
UGKK
3. Identifikácia základných kompetencií a zodpovedností UGKK v rámci svojej vecnej
pôsobnosti
4. Identifikácia základných služieb v pôsobnosti UGKK
5. Posúdenie súladu základných mechanizmov zabezpečenia správy kybernetického priestoru
v rámci pôsobnosti UGKK
a. Mechanizmus rozhodovania a riadenia
b. Mechanizmus prevencie
c. Mechanizmus reakcie
d. Mechanizmus obnovy
6. Posúdenie spôsobilosti a pripravenosti UGKK v súvislosti s
a. detekciou kybernetických bezpečnostných incidentov,
b. evidenciou kybernetických bezpečnostných incidentov,
c. postupmi riešenia a riešením kybernetických bezpečnostných incidentov,
d. určením kontaktnej osoby pre prijímanie a evidenciu hlásení,
e. pripojením do komunikačného systému pre hlásenie a riešenie kybernetických
bezpečnostných incidentov a centrálneho systému včasného varovania
7. Identifikácia možností realizácie opatrení kybernetickej bezpečnosti v súlade s požiadavkami
GDPR (bezpečnostné opatrenia pre GDPR) z dôvodu zabezpečenia efektívneho vynakladania
finančných prostriedkov na ochranu pred kybernetickými hrozbami
8. Návrh konkrétnych technických opatrení a technológie potrebných na zabezpečenie súladu
a povinností vyplývajúcich zo zákona o kybernetickej bezpečnosti
a. Návrh HW technológie
b. Návrh SW technológie
c. Zdôvodnenie výberu jednotlivých technologických opatrení a technológie
9. Návrh harmonogramu realizácie technologických opatrení a technológie v súlade
s identifikovanými potrebami
a. Definovanie postupnosti jednotlivých krokov/etáp realizácie navrhovaných
technologických opatrení a technológie
b. Definovanie požiadaviek na zdroje súvisiace s realizáciou navrhovaných
technologických opatrení a technológie
10. Verejný obstarávateľ požaduje, aby realizáciu predmetu zákazky úspešný uchádzač
zabezpečoval prostredníctvom osôb, ktoré sú technicky a odborne spôsobilé na jeho realizáciu.
11. Výkonný tím musí preukázať svoju odbornosť na
a. vedenie projektu
b. na bezpečnosť
c. na sieťovú infraštruktúru
d. na storage technológiu
e. na serverovú technológiu
12. Naplnenie požiadaviek uchádzač preukáže predložením podpísaných životopisov alebo
ekvivalentných dokladov osobami, ktoré budú osobne realizovať predmet zákazky.
13. Predmet zákazky musí byť vypracovaný v rozsahu minimálne 200 strán A4 a musí byť
verejnému obstarávateľovi dodaná 2x tlačená verzia, 1x elektronická verzia na nosiči vo verzií
MS Office
14. Pred odovzdaním predmetu zákazky sa musí uskutočniť prezentácia výslednej verzie predmetu
zákazky
Strana 13 / 14

Príloha č.2

Preberací protokol

Preberací protokol
Objednávateľ:

Úrad geodézie, kartografie a katastra Slovenskej republiky, Chlumeckého 2, P.O.
Box 57, 820 12 Bratislava 212

Zhotoviteľ:
Zmluva č.:

ZMLUVA O DIELO
č. Objednávateľa: ......../2019/OIBKR
č. Zhotoviteľa:

Predmet prevzatia (dielo):

Sprievodná dokumentácia:
Miesto prevzatia:
Osoby oprávnené na
prevzatie:

Dátum:
Za Objednávateľa:
Za Zhotoviteľa:

Zistené vady:

Termín a spôsob odstránenia
vád:

Odovzdaná dokumentácia:

Potvrdenie o prevzatí:

Za Objednávateľa:
Meno
Podpis

Dátum

Za Zhotoviteľa:
Meno
Podpis

Dátum

Strana 14 / 14

