Zmluva o nákupe mediálneho priestoru
uzatvorená v súlade s ust. § 269 ods. 2 Zákona č. 513/1991 Zb. Obchodný zákonník s primeraným
použitím príslušných ustanovení Zákona č. 185/2015 Z. z. Autorský zákon
(ďalej len ,, zmluva“)

Číslo zmluvy objednávateľa: 175/2018/MPRVSR-120

Zmluvné strany:
Objednávateľ:
Sídlo:
V zastúpení:
Kontaktná osoba:
e-mail:
Bankové spojenie:
IBAN:
IČO:
DIČ:
IČ DPH:

Ministerstvo pôdohospodárstva a rozvoja vidieka Slovenskej republiky
Dobrovičova 12, 812 66 Bratislava
Ing. Gabriela Matečná, ministerka
JUDr. Jozef Gabík, PhD.
press@land.gov.sk
Štátna pokladnica
SK66 8180 0000 0070 0008 1105
00156621
2021291382
nie je platiteľom DPH

(ďalej len ,,objednávateľ“)
Dodávateľ:
Sídlo:
V zastúpení:
Kontaktná osoba:
e-mail:
Bankové spojenie:
IBAN:
IČO:
DIČ:
IČ DPH:

Zoznam s.r.o.
Viedenská cesta 3-7, 851 01 Bratislava
Ing. Martin Mác, konateľ
Ing. Silvia Kabát Sakalášová
sakalasova@firma.zoznam.sk
Tatra banka, a.s.
SK45 1100 0000 0026 2413 1673
36029076
2020091997
SK2020091997

(ďalej len ,, dodávateľ“)
(spoločne ďalej ako ,,zmluvné strany“)

1

Preambula
1.

Zmluvné strany uzatvárajú túto zmluvu za účelom nákupu mediálneho priestoru
objednávateľom pre účely uverejnenia audiovizuálneho spotu. Dodávateľ je držiteľom
licencie / poskytovateľom audiovizuálnej mediálnej služby na požiadanie, udelenou Radou
pre vysielanie a retransmisiu ako orgánom príslušným v zmysle zákona č. 308/2000 Z. z. o
vysielaní a retransmisii a o zmene a doplnení zákona č. 195/2000 Z. z. o telekomunikáciách
v znení neskorších predpisov pre účely uverejnenia audio spotu alebo audiovizuálneho spotu.

2.

Objednávateľ je ústredný orgán štátnej správy podľa zákona č. 575/2001 Z. z. o organizácii
činnosti vlády a organizácii ústrednej štátnej správy v znení neskorších predpisov, ktorý je
verejným obstarávateľom podľa Zákona č. 343/2015 Z. z. o verejnom obstarávaní a o zmene
a doplnení niektorých zákonov (ďalej len ,,ZVO“), pričom na zákazku tvoriacu predmet
plnenia podľa tejto zmluvy sa v zmysle ustanovenia § 1 ods. 2 písm. j/ ZVO tento zákon
nevzťahuje.

Článok I.
Predmet zmluvy
1.1.

Predmetom tejto zmluvy je záväzok dodávateľa zabezpečiť pre objednávateľa uverejnenie
komunikačných nástrojov – audiovizuálneho spotu, ktorého špecifikácia a rozsah sa nachádza
v prílohe č. 1 tejto zmluvy.

1.2.

Uverejnenie dodávateľ vykoná v rozsahu, ktorý špecifikuje Mediaplán, ktorý tvorí prílohu č. 2
tejto zmluvy.

1.3.

Komunikačné nástroje, ktorých uverejnenie je predmetom tejto zmluvy, slúžia na
informovanie a publicitu v rámci Operačného programu Rybné hospodárstvo 2014 – 2020 –
Národná kampaň na podporu produktov sladkovodnej akvakultúry. Propagačný spot bude
zameraný na podporu spotreby sladkovodných rýb / produktov z nich.

Článok II.
Práva a povinnosti zmluvných strán
2.1.

Objednávateľ sa zaväzuje zakúpiť od dodávateľa mediálny priestor a zaplatiť za neho cenu,
ktorá je bližšie špecifikovaná v Článku III. tejto zmluvy.

2.2.

Dodávateľ sa zaväzuje poskytnúť požadovaný mediálny priestor v dohodnutom rozsahu
a termínoch, ktoré sú uvedené v prílohe č. 2 tejto zmluvy za cenu špecifikovanú v Článku III.
tejto zmluvy.

2.3.

Objednávateľ sa zaväzuje doručiť dodávateľovi komunikačný nástroj najneskôr dva (2) dni
vopred pred plánovaným začiatkom reklamnej kampane e-mailom na adresu:
sakalasova@firma.zoznam.sk.

2.4.

Dodávateľ sa zaväzuje vykonať predmet tejto zmluvy riadne a v stanovenom čase. Ďalej sa
zaväzuje bez zbytočného odkladu upovedomiť objednávateľa o všetkých skutočnostiach,
ktoré by mohli mať nepriaznivý vplyv na vykonanie predmetu tejto zmluvy.
2

2.5.

Dodávateľ preukáže vykonanie predmetu tejto zmluvy dodaním príslušných štatistík, ktoré sa
zaväzuje predložiť objednávateľovi najneskôr dva (2) dni nasledujúce po dni ukončenia
reklamnej kampane v príslušnom mesiaci.

2.6.

Dodávateľ má v zmysle tejto zmluvy povinnosť postupovať ku plneniu predmetu tejto zmluvy
s náležitou odbornou starostlivosťou, podľa pokynov objednávateľa a v súlade so záujmami
objednávateľa.

2.7.

Objednávateľ sa zaväzuje poskytnúť dodávateľovi komunikačný nástroj, ktorého obsah
a spôsob spracovania je v súlade s platnými právnymi normami Slovenskej republiky.

2.8.

Zmluvné strany vyhlasujú, že si budú pri plnení predmetu tejto zmluvy vzájomne poskytovať
potrebnú súčinnosť.

2.9.

V prípade, ak dodávateľ alebo jeho subdodávateľ majú povinnosť byť zapísaný v registri
partnerov verejného sektora (ďalej len „register“) v zmysle zákona č. 315/2016 Z. z. o registri
partnerov verejného sektora a o zmene a doplnení niektorých zákonov v znení neskorších
predpisov (ďalej len „zákon o registri partnerov“), táto povinnosť musí byť splnená
pred podpisom tejto zmluvy. Dodávateľ a jeho subdodávateľ musia spĺňať podmienku zápisu
počas celého trvania zmluvy.

2.10.

Dodávateľ je povinný oznámiť objednávateľovi každú zmenu v registri, týkajúcu sa tak
dodávateľa, ako aj jeho subdodávateľa.

2.11.

Objednávateľ je oprávnený odstúpiť od zmluvy, ak dodávateľ nebol v čase uzavretia zmluvy,
ako aj počas jej trvania, zapísaný v registri a zákon o registri partnerov takýto zápis
predpokladá.

2.12.

Poskytovateľ sa zaväzuje umožniť objednávateľovi a oprávneným kontrolným zamestnancom
vykonávať u seba kontrolu obchodných dokumentov, vecnú a finančnú kontrolu v súvislosti s
realizáciou aktivity financovanej z technickej pomoci OPRH 2014 –2020, a to aj po ukončení
zmluvného vzťahu po dobu 5 rokov.

Článok III.
Cena a platobné podmienky
3.1.

Celková zmluvná cena za predmet tejto zmluvy predstavuje:
Cena bez DPH 115 000,- EUR
Výška DPH23 000,- EUR
Cena s DPH- 138 000,- EUR

3.2.

Zmluvná cena je stanovená na základe zákona č. 18/1996 Z. z. o cenách v znení neskorších
právnych predpisov a vykonávacej vyhlášky MF SR č. 87/1996 Z. z. v znení neskorších
právnych predpisov.

3.3.

Dodávateľ má nárok na úhradu zmluvnej ceny len za skutočne vykonané plnenie v súlade s
bodom 1.1 Článku I zmluvy.

3

3.4.

Úhrada ceny uvedenej v bode 3.1 tohto článku bude realizovaná bezhotovostným spôsobom
na základe faktúry vystavenej dodávateľom. Dodávateľ je oprávnený vystaviť faktúru deň
nasledujúci po dni skončenia kampane v príslušnom mesiaci. Termín ukončenia kampane je
špecifikovaný v prílohe č. 2 zmluvy. Splatnosť faktúry je 60 dní od jej preukázaného doručenia
objednávateľovi.
3.5. Vystavená faktúra musí obsahovať náležitosti daňového dokladu poľa zákona
č. 222/2004 Z. z. o dani z pridanej hodnoty v znení neskorších právnych predpisov. Faktúra
musí zároveň obsahovať nasledovné údaje: (i) odvolávku na objednávateľovo číslo tejto
zmluvy, (ii) popis plnenia v zmysle predmetu zmluvy, (iii) bankové spojenie v zmysle zmluvy a
(iv) príslušné štatistiky v súlade s bodom 2.5 Článku II tejto zmluvy. V prípade, ak faktúra
nebude v súlade s platnými právnymi predpismi, vo faktúre budú uvedené nesprávne údaje
a, alebo nebude obsahovať všetky uvedené náležitosti, objednávateľ je oprávnený takúto
faktúru vrátiť dodávateľovi spolu s o značením nedostatkov, pre ktoré bola vrátená. V tomto
prípade nová lehota splatnosti začne plynúť až po preukázateľnom doručení novej faktúry do
sídla objednávateľa. Každá predložená faktúra musí byť označená textom „Spolufinancované
z prostriedkov EFRH“. Kontaktná osoba pre fakturáciu: Ing. Andrea Hrdá, 02/59266274.

Článok IV.
Autorské práva a licenčné podmienky
4.1.

Na komunikačné nástroje v zmysle ustanovenia bodu 1.1 Článku I sa vzťahuje právna úprava
Zákona č. 185/2015 Z. z. Autorský zákon (ďalej len ,,Autorský zákon“), pričom komunikačný
nástroj predstavuje ,, dielo“ v zmysle ustanovenia § 1 Autorského zákona.

4.2.

Na osobu objednávateľa a dodávateľa sa taktiež vzťahuje právny režim Autorského zákona
v zmysle ustanovenia § 2 Autorského zákona. Na dielo a objednávateľa podľa tejto zmluvy sa
vzťahuje ochrana autorských práv v zmysle Autorského zákona.

4.3.

Objednávateľ na účely plnenia predmetu tejto zmluvy v zmysle ustanovenia bodu 1.1 Článku
I poskytuje dodávateľovi nevýhradnú licenciu, a zároveň udeľuje dodávateľovi súhlas na
uvedenie komunikačných nástrojov na verejnosti v zmysle ustanovení § 19 ods. 4 písm. f/ a §
27 Autorského zákona.

4.4.

Verejným prenosom diela sa na účely tejto zmluvy rozumie verejné šírenie komunikačného
nástroja akýmikoľvek technickými prostriedkami po drôte alebo bezdrôtovo tak, že tento
komunikačný nástroj môžu vnímať osoby na miestach, kde by ho bez prenosu vnímať
nemohli. Uverejnenie komunikačného nástroja, retransmisia komunikačného nástroja
a sprístupňovanie komunikačného diela verejnosti je verejným prenosom diela.

4.5.

Objednávateľ poskytuje dodávateľovi licenciu na účely plnenia predmetu tejto zmluvy
v rozsahu a na čas, ktorý je v zmysle bodu 1.2 Článku I stanovený harmonogramom, ktorý
tvorí prílohu č. 2 tejto zmluvy. Dodávateľ sa zaväzuje, že predmet tejto zmluvy v zmysle bodu
1.2 Článku I bude vykonávať v rozsahu a v súlade s udelenou licenciou v zmysle ustanovení
tohto Článku.

4.6.

Objednávateľ touto zmluvou dodávateľovi zakazuje udeliť súhlas tretej osobe na použitie
diela v rozsahu udelenej licencie podľa tejto Zmluvy.

4

4.7.

Dodávateľ sa zaväzuje, že bez súhlasu objednávateľa nevykoná na dodanom komunikačnom
nástroji žiadne úpravy/strihy technického charakteru, ktorými by sa akýmkoľvek spôsobom
menil charakter komunikačného nástroja, či už do obsahu, alebo do rozsahu.

4.8.

Objednávateľ vyhlasuje, že podľa autorského zákona je oprávnený udeliť dodávateľovi
licenciu na použitie diela. Nepravdivosť tohto vyhlásenia objednávateľa zakladá povinnosť
náhrady škody podľa § 373 a nasl. Obchodného zákonníka. Objednávateľ znáša náklady a je
povinný trvale a účinne vysporiadať všetky autorskoprávne nároky nositeľov autorských práv
(osobných i majetkových) ku všetkým autorským dielam, ktoré sú súčasťou dodaného
komunikačného nástroja pre potreby vysielania. V prípade, ak z dôvodu porušenia povinnosti
objednávateľa obsiahnutej v predchádzajúcej vete bude voči dodávateľovi uplatnený zo
strany nositeľa autorských práv (osobných či majetkových) akýkoľvek autorskoprávny nárok,
zaväzuje sa objednávateľ na výzvu dodávateľa tento nárok trvale a účinne vysporiadať
a/alebo uhradiť dodávateľovi všetky ním vynaložené náklady súvisiace s uspokojením
takýchto nárokov, pokiaľ ich uspokojil dodávateľ.
Článok V.
Zmluvné sankcie

5.1.

V prípade omeškania dodávateľa s plnením podľa prílohy č. 2 tejto zmluvy, má objednávateľ
nárok na zaplatenie zmluvnej pokuty vo výške 1% z celkovej zmluvnej ceny podľa Článku III
zmluvy, a to za každé neuverejnenie spotov spôsobom špecifikovaným v prílohe č. 2 tejto
zmluvy.

5.2.

V prípade nedodržania termínu splatnosti faktúry má dodávateľ nárok na úrok z omeškania
vo výške stanovenej Nariadením vlády SR č. 21/2013 Z.z.

5.3.

V prípade vzájomných nárokov dodávateľa a objednávateľa, budú zmluvné strany postupovať
podľa ustanovení § 358 a nasl. Obchodného zákonníka.

5.4.

V prípade porušenia ustanovení bodov 4.6 a 4.7 Článku IV. tejto zmluvy, má objednávateľ
právo udeliť dodávateľovi zmluvnú pokutu vo výške 100,- EUR.

5.5.

Dohodou o zmluvnej pokute nie je dotknuté právo zmluvných strán na náhradu škody.
V prípade vzniku škody je ktorákoľvek zo zmluvných strán oprávnená nárokovať si na jej
náhradu v plnej výške.

5.6.

Dodávateľ zodpovedá objednávateľovi za nedodržanie dohodnutého rozsahu stanoveného
harmonogramom, ktorý tvorí prílohu č. 2 tejto zmluvy.

Článok VI.
Mlčanlivosť
6.1.

Zmluvné strany vyhlasujú, že táto zmluva a všetky jej časti, ako aj všetky informácie,
skutočnosti a údaje poskytnuté objednávateľom a nadobudnuté dodávateľom na základe
alebo v spojení s výkonom predmetu tejto zmluvy sú dôvernými informáciami a zmluvné
strany sú povinné zachovávať o týchto skutočnostiach mlčanlivosť vo vzťahu k tretím
osobám.

5

6.2.

Za porušenie povinnosti zachovávania mlčanlivosti sa nepovažuje zverejnenie tejto zmluvy
vrátane jej príloh v zmysle ustanovenia § 5a Zákona č. 211/2000 Z. z. o slobodnom prístupe
k informáciám a o zmene a doplnení niektorých zákonov v platnom znení v Centrálnom
registri zmlúv.

6.3.

V prípade, ak zmluvná strana má v úmysle alebo má povinnosť dôvernú informáciu
sprístupniť, je povinná o tom bez zbytočného odkladu informovať vopred druhú zmluvnú
stranu.

Článok VII.
Riešenie sporov
7.1.

V prípade sporov, ktoré nebude možné riešiť dohodou zmluvných strán, požiada jedna zo
zmluvných strán o rozhodnutie všeobecný súd SR.

7.2.

Spory zmluvných strán neoprávňujú poskytovateľa zastaviť plnenie predmetu zmluvy podľa
Článku I. zmluvy.

Článok VIII.
Ukončenie zmluvy
8.1.

Táto zmluva sa uzatvára na dobu určitú a to od nadobudnutia účinnosti zmluvy do skončenia
kampane. Po uplynutí tejto doby sa môže dotknutá zmluvná strana domáhať splnenia
povinnosti, na splnenie ktorej jej vznikol nárok počas účinnosti tejto zmluvy.

8.2.

Táto zmluva zanikne okrem uplynutia doby, na ktorú bola uzavretá v zmysle bodu 8.1 tohto
článku, aj písomnou dohodou zmluvných strán, písomným odstúpením od zmluvy niektorou
zmluvnou stranou alebo písomnou výpoveďou objednávateľa podľa bodu 8.8 tohto článku.

8.3.

V prípade zániku zmluvy dohodou zmluvných strán, táto zaniká dňom uvedeným dohode
(ďalej len „deň zániku zmluvy dohodou"). V tejto dohode sa upravia aj vzájomné nároky
zmluvných strán vzniknuté z plnenia zmluvných povinností alebo z ich porušenia druhou
zmluvnou stranou ku dňu zániku zmluvy dohodou.

8.4.

Ak dodávateľ koná v rozpore s touto zmluvou a/alebo právnymi predpismi a na písomnú
výzvu objednávateľa toto konanie a jeho následky v určenej lehote neodstráni, je
objednávateľ oprávnený od zmluvy odstúpiť, pričom nastávajú účinky odstúpenia od zmluvy
v zmysle § 349 a nasl. Obchodného zákonníka. Predchádzajúca písomná výzva objednávateľa
nie je potrebná v prípade odstúpenia od zmluvy zo strany objednávateľa v prípade
podstatného porušenia zmluvy podľa bodu 8.5 tohto Článku.

8.5.

Objednávateľ si vyhradzuje právo odstúpenia od zmluvy aj bez predchádzajúcej písomnej
výzvy:
a) ak dodávateľ nedodrží rozsah plnenia, stanovený objednávateľom v zmysle prílohy č.2
zmluvy,
b) ak dodávateľ mešká s vykonaním plnenia tejto zmluvy o viac ako 5 kalendárnych dní, pričom
právo objednávateľa na náhradu škody v plnej výške tým nie je dotknuté,
6

c) ak dodávateľ postúpi akékoľvek pohľadávky (práva) vyplývajúce z tejto zmluvy na tretiu
osobu v rozpore s bodom 4.6 tejto zmluvy,
d) ak na miesto dodávateľa vstúpi iná osoba následkom právneho nástupníctva.
8.6.

Odstúpenie musí mať písomnú formu a musí byť doručené druhej zmluvnej strane. Účinky
odstúpenia nastávajú dňom doručenia odstúpenia druhej zmluvnej strane.

8.7.

V prípade, ak nastanú právne skutočnosti majúce za následok zmenu v právnom postavení
dodávateľa (napr. vyhlásenie konkurzu, vstup do likvidácie, zmena právnej formy, zmena v
oprávneniach konať v mene dodávateľa) alebo akákoľvek iná zmena majúca priamy vplyv na
plnenie zo strany dodávateľa, je dodávateľ povinný oznámiť tieto skutočnosti
objednávateľovi najneskôr do 10 dní odo dňa, kedy tieto skutočnosti nastali. Ak tak neurobí,
zodpovedá za škodu spôsobenú objednávateľovi v dôsledku porušenia tejto povinnosti a
objednávateľ má právo odstúpiť od zmluvy z dôvodu nepodstatného porušenia povinnosti.
Za akúkoľvek inú zmenu sa považuje aj zmena bankového spojenia predávajúceho, pričom k
tejto informácii je dodávateľ povinný predložiť aj potvrdenie príslušnej banky.

8.8.

Objednávateľ je oprávnený vypovedať túto zmluvu aj bez udania dôvodu, pričom v takomto
prípade sa platnosť zmluvy skončí uplynutím výpovednej doby v trvaní jedného mesiaca,
ktorá začne plynúť od prvého dňa kalendárneho mesiaca nasledujúceho po mesiaci, kedy
bola výpoveď doručená dodávateľovi.

Článok IX.
Doručovanie
9.1.

Zmluvné strany sa dohodli, že písomná komunikácia podľa tejto zmluvy alebo v súvislosti
s touto zmluvou sa bude doručovať doporučene poštou, kuriérom alebo osobne, ak nie je
v zmluve výslovne uvedená ako možnosť aj iná forma doručovania napr. emailom. Za deň
doručenia sa považuje deň prevzatia písomnosti. V prípade, ak adresát odmietne písomnosť
prevziať, za deň doručenia sa považuje deň odmietnutia prevzatia písomnosti. V prípade, ak
si adresát neprevezme písomnosť v úložnej lehote na pošte, za deň doručenia sa považuje
posledný deň úložnej doby na pošte. V prípade, ak sa písomnosť vráti odosielateľovi s
označením pošty ,,adresát neznámy“ alebo ,,adresát sa odsťahoval“ alebo s inou poznámkou
podobného významu, za deň doručenia sa považuje deň vrátenia zásielky odosielateľovi.

Článok X.
Záverečné ustanovenia
10.1.

Táto zmluva nadobúda platnosť dňom jej podpísania obidvoma zmluvnými stranami
a účinnosť dňom nasledujúcim po dni jej prvého zverejnenia v Centrálnom registri zmlúv
vedenom Úradom vlády SR podľa § 47a ods. 1 Občianskeho zákonníka a § 5a zákona č.
211/2000 Z. z. o slobodnom prístupe k informáciám a o zmene a doplnení niektorých
zákonov v znení neskorších právnych predpisov.

10.2.

Dodávateľ nie je oprávnený postúpiť akékoľvek pohľadávky (práva) vyplývajúce z tejto zmluvy
na tretiu osobu alebo sa dohodnúť s treťou osobou na prevzatí jeho záväzkov (povinností)
vyplývajúcich z tejto zmluvy bez predchádzajúceho písomného súhlasu objednávateľa.

7

10.3.

Zmluvné strany sa budú usilovať o zmierlivé riešenie všetkých sporov spojených s touto
zmluvou. V prípade, ak nedôjde k urovnaniu sporov zmierom, spor bude rozhodovať súd
miestne a vecne príslušných podľa platných právnych predpisov.

10.4.

Vzájomné vzťahy medzi zmluvnými stranami neupravené priamo touto zmluvou sa spravujú
Obchodným zákonníkom a príslušnými ustanoveniami platných právnych predpisov
Slovenskej republiky.

10.5.

Zmluva zaväzuje aj právnych nástupcov zmluvných strán.

10.6.

Zmluvy možno meniť alebo dopĺňať len so súhlasom zmluvných strán a to na základe
písomných a očíslovaných dodatkov.

10.7.

Zmluva je vyhotovená v šiestich (6) rovnopisoch, každý s hodnotou originálu, z ktorých dva
(2) pri podpise obdrží dodávateľ a štyri (4) obdrží objednávateľ.

10.8.

Neoddeliteľnú súčasť tejto zmluvy tvorí príloha:
Príloha č. 1- Špecifikácia komunikačného nástroja
Príloha č. 2- Mediaplán

10.9.

Zmluvné strany vyhlasujú, že si zmluvu prečítali, jej obsahu porozumeli, s jej obsahom
súhlasia a na dôkaz svojej vážnej a slobodnej vôle ju podpisujú.

Za objednávateľa:

Za dodávateľa:

V Bratislave, dňa .......................

V ....................................., dňa .........................

..........................................................
Ing. Gabriela Matečná, ministerka
Ministerstvo pôdohospodárstva a rozvoja
vidieka SR

............................................................
Ing. Martin Mác, konateľ
Zoznam s.r.o.

8

Príloha č. 1
Špecifikácia komunikačného nástroja
Komunikačným nástrojom je animovaný audiovizuálny spot vo vysokom rozlíšení, s pomerom
strán 16:9 a s dĺžkou 30 sekúnd.

9

Príloha č. 2
Mediaplán

10

11

