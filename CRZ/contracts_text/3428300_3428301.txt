Zmluva na nákup vysielacieho času
uzatvorená podľa § 269 ods. 2 zákona č. 513/1991 Zb. Obchodného zákonníka v znení
neskorších predpisov (ďalej len „Obchodný zákonník“)
(ďalej len „zmluva“)
medzi nasledujúcimi zmluvnými stranami
Objednávateľ:
Názov:
Sídlo:
Oprávnený k podpisu:

Osoba oprávnená na vecné
a obchodné rokovania:
Emailová adresa:
IČO:
DIČ:
Bankové spojenie:
Číslo účtu:
IBAN:

Slovenská republika zastúpená Ministerstvom dopravy a
výstavby Slovenskej republiky
Námestie slobody č. 6, PO BOX 100, 810 05 Bratislava
Mgr. Tibor Šimoni MBA, generálny tajomník služobného úradu
poverený ministrom dopravy a výstavby Slovenskej republiky
v Organizačnom poriadku Ministerstva dopravy a výstavby
Slovenskej republiky
Mgr. Juraj Méry, generálny riaditeľ sekcie riadenia projektov
30 416 094
2020799209

(ďalej len „objednávateľ“)
a
Poskytovateľ:
Obchodné meno:
Sídlo:
Štatutárny orgán:
Osoba oprávnená na vecné
a obchodné rokovania:
Emailová adresa:
IČO:
DIČ:
IČ DPH:
Bankové spojenie:
IBAN:

Zoznam, s.r.o
Viedenská cesta 3-7, 85101 Bratislava
Ing. Martin Mác, konateľ

36 029 076
2020091997
SK2020091997

(ďalej len „poskytovateľ“)
(Poskytovateľ a objednávateľ ďalej spoločne tiež ako „zmluvné strany“ alebo jednotlivo ako
„zmluvná strana“)

1

Úvodné ustanovenia
1. Objednávateľ je štátnou rozpočtovou organizáciou, ktorá je verejným obstarávateľom
podľa § 7 ods. 1 písm. a) zákona č. 343/2015 Z. z. o verejnom obstarávaní a o zmene a
doplnení niektorých zákonov v znení neskorších predpisov (ďalej len „zákon o verejnom
obstarávaní“).
2. Predmet zmluvy je financovaný z prostriedkov Európskej únie a prostriedkov štátneho
rozpočtu na spolufinancovanie v rámci technickej pomoci, z Európskeho fondu
regionálneho rozvoja v rámci Operačného programu Integrovaná infraštruktúra.
3. Zmluvné strany uzatvárajú zmluvu ako výsledok zadávania zákazky na základe uplatnenej
výnimky podľa § 1 ods. 2 písm. j) zákona o verejnom obstarávaní s predpokladanou
hodnotou zákazky 340.000 EUR bez DPH za nasledovných podmienok:
Článok I.
Predmet zmluvy
1. Predmetom tejto zmluvy je úprava práv a povinností zmluvných strán v súvislosti s
nákupom vysielacieho času od poskytovateľa pre účely vysielania mediálnych vstupov,
ktorých obsah určuje výlučne objednávateľ a poskytovateľovi ich dodá v lehote a za
podmienok dojednaných v tejto zmluve. Mediálne vstupy budú poskytované
a zverejňované prostredníctvom audiovizuálnej mediálnej služby na požiadanie.
Poskytovateľ je prevádzkovateľ audiovizuálnej mediálnej služby na požiadanie podľa
zákona č. 308/2000 Z. z. o vysielaní a retransmisii a o zmene zákona č. 195/2000 Z. z. o
telekomunikáciách a je zapísaný v Zozname audiovizuálnych mediálnych služieb
spadajúcich pod rozsah regulácie podľa zákona č. 308/2000 Z. z. k 13.9.2017.
2. Objednávateľ sa za riadne poskytnutie služby zaväzuje uhradiť poskytovateľovi cenu
dohodnutú v článku IV. ods. 1 tejto zmluvy.
Článok II.
Predmet plnenia
1. Predmetom plnenia podľa tejto zmluvy je záväzok poskytovateľa poskytnúť
objednávateľovi vysielací čas za účelom odvysielania mediálnych vstupov, ktoré dodá
objednávateľ poskytovateľovi (ďalej ako „predmet plnenia“ alebo „služba“). Rozpis
mediálnych vstupov je špecifikovaný v prílohe č. 1 tejto zmluvy – Špecifikácia predmetu
plnenia a jednotkových cien, ktorá je jej neoddeliteľnou súčasťou.
Článok III
Čas a spôsob plnenia
1. Poskytovateľ sa zaväzuje poskytnúť predmet plnenia v súlade s prílohou č. 1 po dobu 8
(ôsmich) týždňov nepretržite, pričom je povinný začať s poskytovaním predmetu plnenia
najneskôr 3 (slovom: tri ) pracovné dni po nadobudnutí účinnosti zmluvy.
2. Poskytovateľ je povinný poskytnúť predmet plnenia riadne a včas. Predmet plnenia je
poskytnutý riadne, ak spĺňa všetky požiadavky podľa tejto zmluvy a podľa pokynov
objednávateľa. Predmet plnenia musí byť poskytnutý v náležitej kvalite a bez chýb, ktoré
by mohli mať za následok vznik škody na strane objednávateľa alebo tretej osoby.

2

Článok IV.
Cena a platobné podmienky
1.

2.

3.
4.
5.
6.

7.

8.

Zmluvné strany sa dohodli, že celková cena, ktorú objednávateľ uhradí poskytovateľovi za
predmet plnenia zmluvy je 95.300,00 EUR bez DPH (slovom: deväťdesiatpäť
tisíctristo eur bez DPH), t.j. 114.360,00- EUR s DPH (slovom: stoštrnásťtisíc
tristošesťdesiat eur s DPH) .
Cena uvedená v ods. 1 tohto článku tejto zmluvy je stanovená na základe zákona
č. 18/1996 Z. z. o cenách v znení neskorších predpisov a vykonávacej vyhlášky
Ministerstva financií SR č. 87/1996 Z. z., ktorou sa vykonáva zákon č. 18/1996 Z. z.
o cenách v znení neskorších predpisov a je určená v EUR.
Cena uvedená v ods. 1 tohto článku tejto zmluvy je konečná a zahŕňa všetky náklady
poskytovateľa spojené s plnením predmetu zmluvy. K zmene ceny môže prísť iba
v prípade legislatívnych zmien, ktorými sa zmení sadzba DPH.
Právo na zaplatenie ceny vznikne po splnení predmetu plnenia na základe faktúry
vystavenej poskytovateľom za celé obdobie poskytovania služby podľa prílohy č. 1
zmluvy.
Faktúra je splatná do 60 (šesťdesiatich) kalendárnych dní od jej doručenia do sídla
objednávateľa.
Faktúra musí obsahovať náležitosti daňového dokladu podľa zákona č. 222/2004 Z. z.
o dani z pridanej hodnoty v znení neskorších predpisov a dohodnutých zmluvných
podmienok. Neoddeliteľnou súčasťou – prílohou každej faktúry je akceptačný protokol
a zoznam presných vysielacích časov odvysielaných mediálnych vstupov objednávateľa
vysielaných prostredníctvom audiovizuálnej mediálnej služby na požiadanie
poskytovateľa. Akceptačný protokol podpisom potvrdí osoba oprávnená konať vo veciach
zmluvy za objednávateľa a za poskytovateľa, uvedená v odseku 1 článku X. tejto zmluvy.
V prípade, ak faktúra nebude obsahovať náležitosti podľa príslušných právnych predpisov,
prípadne bude obsahovať nesprávne alebo neúplné údaje, objednávateľ je oprávnený
faktúru v lehote splatnosti vrátiť poskytovateľovi na prepracovanie. Novej (opravenej)
faktúre plynie nová šesťdesiat (60) dňová lehota splatnosti, a to odo dňa jej doručenia do
sídla objednávateľa.
Úhrada faktúry sa realizuje bezhotovostným prevodom na bankový účet poskytovateľa
uvedený v záhlaví zmluvy.
Článok V.
Práva a povinnosti zmluvných strán

1. Práva a povinnosti objednávateľa:
a) objednávateľ je povinný poskytnúť poskytovateľovi nevyhnutnú súčinnosť na
riadne plnenie záväzkov poskytovateľa vyplývajúcich z tejto zmluvy.
Objednávateľ je povinný najmä dodať poskytovateľovi všetky podklady do
vysielania a mediálne vstupy v dostatočnom časovom predstihu pred ich
plánovaným vysielaním, t.j. v lehote do 2 pracovných dní odo dňa nadobudnutia
účinnosti tejto zmluvy. Objednávateľ zodpovedá za správnosť a úplnosť ním
poskytnutých podkladov. Poskytovateľ nie je v omeškaní s plnením svojich
povinností podľa tejto zmluvy po dobu, kým mu objednávateľ neposkytol (alebo
neposkytoval) súčinnosť, ku ktorej je podľa tejto zmluvy zaviazaný.
Objednávateľ zodpovedá za správnosť a úplnosť ním poskytnutých podkladov.
S poskytnutými podkladmi poskytovateľ nie je oprávnený nakladať inak ako pre
účely poskytovania služieb podľa tejto zmluvy, najmä ich sprístupniť tretím
3

osobám, a to ani po zániku, resp. zrušení tejto zmluvy. Po pominutí účelu ich
držania je poskytovateľ povinný ich vrátiť objednávateľovi.
b) za účelom, aby si poskytovateľ mohol plniť povinnosti v súvislosti s kolektívnou
správou autorských práv, objednávateľ mu pri odovzdaní podkladov do
vysielania odovzdá všetky potrebné údaje týkajúce sa dodaných podkladov do
vysielania a mediálnych vstupov ako sú napr. názvy skladieb, mená a priezviská
autorov hudby a textu, prekladov, označenie vydavateľa, mená a priezviská
výkonných umelcov, názov a druh zvukových záznamov, rok výroby, druh
nosiča a ďalšie.
d) objednávateľ znáša náklady a je povinný trvale a účinne vysporiadať všetky
autorskoprávne nároky nositeľov autorských práv (osobných i majetkových) ku
všetkým autorským dielam, ktoré sú súčasťou dodaných podkladov a
mediálnych vstupov pre potreby vysielania.
e) objednávateľ je oprávnený upresňovať svoje požiadavky na predmet plnenia a
jeho kritériá, avšak len v rámci podmienok uvedených v tejto zmluve a v prílohe
č. 1 tejto zmluvy. Zároveň je objednávateľ oprávnený kedykoľvek počas plnenia
tejto zmluvy upozorniť poskytovateľa na vadnosť poskytovaných služieb.
Poskytovateľ je povinný takúto vadu bezodkladne na svoje náklady odstrániť.
f) objednávateľ má právo informovať sa o priebežnom stave plnenia, resp.
reklamovať to, čo nie je v súlade s touto zmluvou.
g) objednávateľ sa zaväzuje zaplatiť poskytovateľovi za riadne poskytnutie služby
dohodnutú cenu v súlade s podmienkami tejto zmluvy.
2. Práva a povinnosti poskytovateľa:
a) poskytovateľ je povinný poskytnúť objednávateľovi predmet plnenia podľa tejto
zmluvy, a to vo vlastnom mene, na vlastnú zodpovednosť, riadne, včas, v
požadovanej kvalite, s odbornou starostlivosťou, v súlade s pokynmi
objednávateľa, v rozsahu a za podmienok uvedených v tejto zmluve.
c) poskytovateľ je povinný pri plnení tejto zmluvy postupovať s odbornou
starostlivosťou, v súlade so záujmami objednávateľa, ktoré pozná alebo musí
poznať pri vynaložení odbornej starostlivosti.
d) zmluvné strany sa dohodli, že od pokynov objednávateľa sa môže poskytovateľ
odchýliť, len ak je to naliehavo nevyhnutné v záujme objednávateľa a
poskytovateľ nemôže včas dostať jeho súhlas. Poskytovateľ je však povinný
písomne o takomto postupe objednávateľa informovať bez zbytočného odkladu.
e) poskytovateľ je povinný písomne oznámiť objednávateľovi všetky okolnosti,
ktoré zistil pri plnení tejto zmluvy a ktoré môžu mať vplyv na zmenu pokynov
objednávateľa týkajúcich sa účelu sledovaného touto zmluvou alebo sú podľa
názoru poskytovateľa nevyhnutné na riadne plnenie tejto zmluvy.
f) poskytovateľ je povinný podľa potreby a na výslovnú žiadosť objednávateľa
zúčastňovať sa na rokovaniach súvisiacich s plnením tejto zmluvy a pravidelne
informovať objednávateľa o priebehu plnenia tejto zmluvy.
g) poskytovateľ sa zaväzuje neodkladne písomne informovať objednávateľa o
každom prípadnom zdržaní, či iných skutočnostiach, ktoré by mohli ohroziť
včasné a riadne plnenie tejto zmluvy.
h) poskytovateľ je povinný včas písomne oznámiť objednávateľovi, akú súčinnosť,
podklady, informácie a podobne bude potrebovať od objednávateľa. Zároveň je
povinný ho upozorniť na nevhodné požiadavky počas poskytovania služby. S
poskytnutými podkladmi je poskytovateľ oprávnený nakladať výlučne na účely
plnenia zmluvy; nesmie ich sprístupniť tretím osobám, a to ani po
zániku/zrušení tejto zmluvy.
4

i) poskytovateľ má povinnosť byť zapísaný v registri partnerov verejného sektora,
ak sú splnené podmienky podľa § 2 zákona č. 315/2016 Z. z. o registri partnerov
verejného sektora a o zmene a doplnení niektorých zákonov (ďalej len „zákon
č. 315/2016 Z. z.“). O tejto skutočnosti podá objednávateľovi dôkaz
bezodkladne, najneskôr však ku dňu podpisu tejto zmluvy poskytovateľom.
Poskytovateľ je povinný počas celého trvania tejto zmluvy byť zapísaný v
registri partnerov verejného sektora a dodržiavať povinnosti podľa zákona
č. 315/2016 Z. z. a prostredníctvom oprávnenej osoby overovať identifikáciu
konečných užívateľov výhod.
j) v prípade, že poskytovateľovi vznikne povinnosť na zápis do registra partnerov
verejného sektora po podpise tejto zmluvy, je povinný oznámiť túto skutočnosť
objednávateľovi bezodkladne, najneskôr do 3 pracovných dní od kedy sa o tejto
povinnosti dozvedel.
k) v prípade, ak dôjde k zmene zmluvy, povinnosti vyplývajúce z bodu i) a j) ods.
2 tohto článku, sa vzťahujú aj na nového poskytovateľa.
l) v prípade, ak poskytovateľ poskytne predmet plnenia subdodávateľmi, je
povinný objednávateľovi predložiť všetky zmluvy uzatvorené zo
subdodávateľmi týkajúce sa predmetu plnenia.
m) poskytovateľ sa zaväzuje strpieť výkon kontroly, auditu alebo overovania
súvisiaceho s poskytovaným predmetom plnenia podľa článku II. tejto zmluvy
počas platnosti a účinnosti tejto zmluvy a oprávneným osobám poskytnúť všetku
potrebnú súčinnosť. Oprávnené osoby na výkon kontroly/auditu/overovania sú
najmä:
a) objednávateľ a ním poverené osoby,
b) Útvar následnej finančnej kontroly a ním poverené osoby,
c) Najvyšší kontrolný úrad, Úrad vládneho auditu, Certifikačný orgán a
nimi poverené osoby,
d) Orgán auditu, jeho spolupracujúce orgány a nimi poverené osoby,
e) splnomocnení zástupcovia Európskej komisie a Európskeho dvora
audítorov,
f) osoby prizvané orgánmi uvedenými v písm. a) až d) v súlade s právnymi
predpismi SR a EÚ.
Za strpenie výkonu kontroly a poskytnutie súčinnosti pri výkone kontroly
neprináleží poskytovateľovi žiadna odmena, náhrada ani iné plnenie. Táto
povinnosť trvá aj po zániku tejto zmluvy. V prípade zmeny vyššie
uvedených legislatívnych aktov je poskytovateľ povinný podriadiť sa
kontrole príslušných orgánov tak, aby bol dosiahnutý účel sledovaný týmto
zmluvným ustanovením.
n) poskytovateľ sa zaväzuje uchovávať všetku dokumentáciu v origináli
z predmetného zmluvného vzťahu po dobu desiatich (10) rokov od
nadobudnutia účinnosti tejto zmluvy.
3. Zmluvné strany sa dohodli, že sa budú navzájom informovať o všetkých otázkach, ktoré
súvisia s predmetom plnenia.
4. Riadne poskytnutý predmet plnenia za príslušné obdobie poskytovania služby je
objednávateľ povinný akceptovať. Zmluvné strany prostredníctvom osôb oprávnených na
vecné a obchodné rokovania potvrdia dodanie predmetu plnenia za príslušné obdobie
poskytovania služby podpísaním akceptačného protokolu. Vyplnený a zo strany
poskytovateľa podpísaný akceptačný protokol spolu s podrobným rozpisom dní a času
odvysielania mediálnych vstupov v členení za jednotlivé dni v rámci celého obdobia
5

poskytovania služby, v ktorom sa služba poskytovala, doručí poskytovateľ podľa čl. IV ods.
6 tejto zmluvy ako neoddeliteľnú prílohu faktúry. Zodpovednosť poskytovateľa za
poskytnutie predmetu plnenia podľa príslušných platných a účinných všeobecne záväzných
právnych predpisov nie je jej prevzatím dotknutá.
Článok VI.
Subdodávatelia a pravidlá pre zmenu subdodávateľov
1. V prípade, že poskytovateľ poskytne predmet plnenia podľa prílohy č. 1 tejto zmluvy počas
jej trvania subdodávateľmi, prílohou č. 2 tejto zmluvy je zoznam subdodávateľov
poskytovateľa. V prípade, ak bude mať počas plnenia tejto zmluvy poskytovateľ záujem
uzavrieť zmluvu so subdodávateľom, ktorý sa bude podieľať na realizácii predmetu plnenia,
je povinný rešpektovať nasledovné pravidlá:
a) každý subdodávateľ musí preukázať, že je oprávnený poskytovať službu,
zodpovedajúcu predmetu plnenia, ak to nepreukáže, poskytovateľ je povinný zmeniť
subdodávateľa tak, aby tento spĺňal uvedenú podmienku, ak tak neurobí objednávateľ
má právo odstúpiť od zmluvy.
b) v prípade, ak sú splnené podmienky podľa § 2 zákona č. 315/2016 Z. z., subdodávateľ
má povinnosť byť zapísaný v registri partnerov verejného sektora. Nesplnenie tejto
povinnosti alebo výmaz subdodávateľa z registra partnerov verejného sektora môže
mať za následok odstúpenie od tejto zmluvy. Subdodávateľ je povinný byť počas
celého trvania zmluvy zapísaný v registri partnerov verejného sektora a dodržiavať
povinnosti podľa zákona č. 315/2016 Z. z. a prostredníctvom oprávnenej osoby
overovať identifikáciu konečných užívateľov výhod.
c) každý subdodávateľ musí byť schopný realizovať príslušnú časť predmetu plnenia v
rovnakej kvalite ako poskytovateľ. Identifikáciu subdodávateľa spolu s čestným
vyhlásením poskytovateľa, že tento subdodávateľ spĺňa podmienky v zmysle odseku
1, písm. a) tohto článku, musí poskytovateľ predložiť objednávateľovi najneskôr tri
pracovné dni pred začatím plánovanej subdodávky. Objednávateľ má právo
odmietnuť podiel na realizácii plnenia predmetu plnenia subdodávateľom, ak nie sú
splnené podmienky uvedené v odseku 1. písm. a) tohto článku tejto zmluvy.
2. V prípade ak vznikne v priebehu trvania zmluvy povinnosť subdodávateľa zapísať sa do
registra partnerov verejného sektora podľa § 2 zákona č. 315/2016 Z. z., je poskytovateľ
povinný písomne oznámiť túto skutočnosť objednávateľovi (osobe oprávnenej na obchodné
a vecné rokovania).
3. Písomné oznámenie podľa predchádzajúceho odseku je povinný poskytovateľ zaslať ešte
pred realizáciou úhrady finančných prostriedkov, ktorou by bolo dosiahnuté finančné
plnenie v sume 100 000 eur a viac alebo v úhrne v sume 250 000 eur a viac v kalendárnom
roku za plnenie z tejto zmluvy.
4. V prípade, ak subdodávateľ nesplní podmienku uvedenú v odseku 1 písm. b)
a/alebo poskytovateľ poruší odseku 2 a 3 tohto článku zmluvy alebo ak dôjde k jeho
výmazu z registra partnerov verejného sektora, má objednávateľ voči poskytovateľovi
nárok na zmluvnú pokutu vo výške 5 % z ceny plnenia.

6

Článok VII.
Zánik Zmluvy a sankcie
1. Zmluva zaniká:
a) uplynutím doby podľa čl. III tejto zmluvy.
b) vzájomnou písomnou dohodou zmluvných strán,
c) písomným odstúpením od tejto zmluvy,
d) písomnou výpoveďou.
2. Dohoda podľa ods. 1 písm. b) tohto článku musí byť uzatvorená písomne, podpísaná oboma
zmluvnými stranami a musí obsahovať dohovor o vzájomnom vyrovnaní
nevysporiadaných majetkovoprávnych vzťahov vzniknutých v súvislosti s touto zmluvou,
inak je neplatná.
3. Každá zo zmluvných strán môže od tejto zmluvy odstúpiť v prípade podstatného porušenia
povinností druhou zmluvnou stranou. Odstúpenie je účinné doručením písomného
oznámenia o odstúpení druhej zmluvnej strane. Odstúpenie musí mať písomnú formu, musí
byť doručené druhej zmluvnej strane a musí v ňom byť uvedený konkrétny dôvod
odstúpenia, inak je neplatné. Odstúpením od tejto zmluvy sa zmluva neruší od počiatku, ale
až odo dňa doručenia odstúpenia druhej zmluvnej strane.
4. Objednávateľ je oprávnený odstúpiť od tejto zmluvy pri podstatnom porušení zmluvy
poskytovateľom, pričom za podstatné porušenie zmluvy poskytovateľom sa považuje
najmä ak:
a) poskytovateľ opakovane porušil svoje zmluvné povinnosti uvedené v tejto
zmluve, tzn. neposkytol predmet plnenia alebo jeho časti riadne a včas, resp.
v termínoch podľa tejto zmluvy;
b) na poskytovateľa bol podaný návrh na vyhlásenie konkurzu, bol na jeho majetok
vyhlásený konkurz alebo bol návrh na jeho vyhlásenie zamietnutý pre
nedostatok majetku alebo vstúpil do likvidácie alebo bolo začaté konanie
o reštrukturalizácii;
c) poskytovateľ pri plnení tejto zmluvy závažným spôsobom porušuje práva tretích
osôb;
d) má na základe dôveryhodných informácií dôvodné podozrenie, že poskytovateľ
alebo jeho subdodávateľ uzavrel pred a/alebo počas plnenia tejto zmluvy, s iným
hospodárskym subjektom zmluvu narúšajúcu hospodársku súťaž.
5. Objednávateľ je oprávnený odstúpiť od tejto zmluvy aj podľa § 15 ods. 1 zákona
č. 315/2016 Z. z., alebo ak zistí, že došlo k porušeniu zákazu vykonávať úkony oprávnenej
osoby z dôvodu jej vylúčenia.
6. Poskytovateľ je oprávnený odstúpiť od tejto zmluvy pri podstatnom porušení tejto zmluvy
objednávateľom, pričom za podstatné porušenie zmluvy objednávateľom sa považuje, ak je
objednávateľ v omeškaní s platbou za faktúru o viac ako 60 (šesťdesiat) dní po jej
splatnosti.
7. Zmluvu môže ktorákoľvek zo zmluvných strán písomne vypovedať bez udania dôvodu s
výpovednou lehotou 5 (päť) dní, ktorá začne plynúť prvým dňom nasledujúcim po dni, v
ktorom bola doručená písomná výpoveď druhej zmluvnej strane. Predčasné ukončenie tejto
zmluvy, bez ohľadu na zmluvnú stranu, ktorá túto zmluvu vypovedala alebo od nej
odstúpila, sa nedotýka zodpovednosti poskytovateľa za vady dovtedy dodaného plnenia
predmetu plnenia.
8. V prípade nesplnenia povinností poskytovateľa uvedených v čl. V odseku 2 písm. i) a j)
tejto zmluvy, má objednávateľ nárok na zmluvnú pokutu vo výške 5 % z ceny plnenia. Ak
vznikne objednávateľovi právo na odstúpenie od tejto zmluvy podľa § 15 ods. 1 zákona
č. 315/2016 Z. z. má zároveň nárok na zmluvnú pokutu vo výške 5 % z ceny plnenia.
9. V prípade omeškania objednávateľa s úhradou faktúry, môže poskytovateľ požadovať od
7

objednávateľa úrok z omeškania vo výške 0,01 % z nezaplatenej sumy za každý deň
omeškania.
10. V prípade, že poskytovateľ nedodá príslušný predmet plnenia riadne a včas, prípadne ak
riadne neodstráni vady príslušného predmetu plnenia, má objednávateľ nárok na zmluvnú
pokutu vo výške 20 % z ceny plnenia. Zmluvnou pokutou nie je dotknutý nárok
objednávateľa na náhradu škody. Zmluvné pokuty sú splatné 30. (tridsiatym) dňom odo
dňa, kedy malo dôjsť k nesplneniu povinnosti, na porušenie ktorej sa vzťahuje zmluvná
pokuta. Ustanovenia článku IV. tejto zmluvy sa pre fakturáciu zmluvnej pokuty použijú
primerane.
11. Objednávateľ je oprávnený odstúpiť od tejto zmluvy bez akýchkoľvek sankcií v prípade,
ak ešte nedošlo k plneniu tejto zmluvy a výsledky kontroly Riadiaceho orgánu vykonávanej
podľa zákona č. 357/2015 Z. z. o finančnej kontrole a audite a o zmene a doplnení
niektorých zákonov a č. 292/2014 Z. z. o príspevku poskytovanom z európskych
štrukturálnych a investičných fondov a o zmene a doplnení niektorých zákonov v znení
neskorších predpisov neumožňujú financovanie výdavkov vzniknutých z tejto zmluvy.
Článok VIII.
Zodpovednosť za vady a zodpovednosť za škodu
1. Poskytovateľ zodpovedá za to, že predmet plnenia zodpovedá v dobe prevzatia výsledku
určenému v tejto zmluve, požiadavkám určeným v prílohe č. 1 tejto zmluvy a pokynom
objednávateľa.
2. Zmluvná strana, ktorá spôsobila škodu druhej zmluvnej strane, sa zbaví zodpovednosti, ak
preukáže, že škoda bola spôsobená okolnosťou vylučujúcou jej zodpovednosť.
3. Poskytovateľ je povinný uhradiť škodu, ktorá vznikne objednávateľovi v súvislosti
s predmetom plnenia, ktoré nebolo poskytnuté riadne a včas.
4. Zmluvné strany zodpovedajú za vzniknuté škody podľa ustanovení Obchodného zákonníka.
Nárok na náhradu škody nevzniká oprávnenej strane pokiaľ povinná strana preukáže, že k
porušeniu jej zákonnej alebo zmluvnej povinnosti došlo v dôsledku vyššej moci. To však
neplatí, ak prekážka označovaná ako vyššia moc nastala až v čase, keď bola povinná strana
v omeškaní s plnením svojej povinnosti.
5. Objednávateľ nezodpovedá za škody vzniknuté porušením zmluvných povinností
poskytovateľa.
Článok IX.
Dôverné informácie
1. Všetky informácie, ktoré si zmluvné strany pre splnenie predmetu plnenia navzájom
poskytli počas predzmluvných rokovaní sa považujú za dôverné a poskytnúť tieto
informácie tretej osobe môže zmluvná strana len po predchádzajúcom písomnom súhlase
dotknutej zmluvnej strany. Uvedené informácie sa zaväzuje chrániť ako vlastné, využívať
ich len v súvislosti s plnením predmetu plnenia, nezneužívať a nesprístupniť ich tretím
osobám. Dôverné informácie nemôžu byť sprístupnené tretej osobe bez výslovného
predchádzajúceho písomného súhlasu dotknutej zmluvnej strany, ak zmluva neustanovuje
inak, alebo ak z tejto zmluvy nevyplýva inak. Za dôverné informácie sa na účely tejto
zmluvy pokladajú aj všetky informácie, údaje alebo iné skutočnosti, o ktorých sa zmluvná
strana dozvedela na základe a/alebo v spojení s touto zmluvou (ďalej len „dôverné
informácie“).
2. Každá zmluvná strana je povinná, ak z tejto zmluvy alebo všeobecne záväzných právnych
predpisov nevyplýva inak, zachovávať mlčanlivosť o dôverných informáciách a je povinná
8

3.
4.

5.
6.

zabezpečiť, aby žiadna dôverná informácia nebola sprístupnená bez súhlasu druhej
zmluvnej strany, a to či už úplne alebo čiastočne, tretej osobe.
Tento záväzok mlčanlivosti platí aj po ukončení tohto zmluvného vzťahu.
Povinnosť mlčanlivosti sa neaplikuje v prípade, ak zmluvná strana zodpovedne preukáže,
že:
a) je povinná predmetnú dôvernú informáciu sprístupniť a/alebo zverejniť na základe
zákona alebo
b) dôverná informácia sa stala všeobecne známa.
V prípade, ak zmluvná strana má v úmysle dôvernú informáciu sprístupniť, je povinná o
tom bez zbytočného odkladu informovať vopred druhú zmluvnú stranu.
Za porušenie povinnosti mlčanlivosti sa nepovažuje:
a) ak je dôverná informácia sprístupnená v potrebnom rozsahu právnemu zástupcovi,
daňovému poradcovi alebo audítorovi zmluvnej strany, ak tieto osoby budú
preukázateľne zaviazané zmluvnou stranou k povinnosti mlčanlivosti;
b) zverejnenie tejto zmluvy v Centrálnom registri zmlúv vedenom Úradom vlády
Slovenskej republiky,
c) zverejnenie tejto zmluvy Úradom pre verejné obstarávanie na základe jej predloženia
objednávateľom.
Článok X.
Doručovanie a komunikácia Zmluvných strán

1. Každá komunikácia podľa tejto zmluvy medzi zmluvnými stranami bude prebiehať
prostredníctvom oprávnených osôb - štatutárnych orgánov zmluvných strán, alebo osôb
oprávnených na vecné a obchodné rokovania:
Za poskytovateľa:
Za objednávateľa:

Mgr. Juraj Méry

Všetky oznámenia medzi zmluvnými stranami týkajúce sa plnenia tejto zmluvy musia byť
vykonané v písomnej podobe a doručené faxom, osobne, elektronicky alebo poštou druhej
zmluvnej strane podľa tohto článku tejto zmluvy.
2. Zmluvné strany sa dohodli, že písomnú podobu komunikácie považujú za zachovanú aj
v prípade elektronickej komunikácie (e-mail). To však neplatí, ak ide o právne úkony,
s ktorými nastáva zmena, vznik a zánik práv a povinností vyplývajúcich z tejto zmluvy.
Takéto oznámenia musia byť vykonané v písomnej podobe a druhej strane doručené buď
osobne alebo doporučeným listom či inou formou registrovaného poštového styku na adresu
uvedenú na titulnej stránke tejto zmluvy.
3. Písomná komunikácia medzi zmluvnými stranami sa na účely plnenia tejto zmluvy bude
považovať za doručenú v prípade:
a) osobného doručenia prostredníctvom kuriérskej služby alebo inak, po jej prijatí,
b) doručenia e-mailom, po doručení potvrdenia od príjemcu o prijatí, pričom
príjemca nie je oprávnený vo vlastnom e-mailovom nastavení klientovi odmietnuť
odoslanie potvrdenia o prijatí e-mailu, alebo
c) doporučenej zásielky, k dátumu uvedenému na potvrdení o doručení alebo na
potvrdení o tom, že zásielku nemožno doručiť.
4. Za deň doručenia zásielky zmluvnej strane, ktorej bola adresovaná, sa považuje aj deň:
a) v ktorom ju táto zmluvná strana odmietla prijať,
b) ktorým márne uplynula odberná lehota pre jej vyzdvihnutie na pošte alebo

9

c) v ktorý bola na nej zamestnancom pošty vyznačená poznámka, že “adresát sa
odsťahoval”, “adresát je neznámy” alebo iná poznámka, ktorá podľa poštového
poriadku znamená nedoručiteľnosť zásielky.
Článok XI.
Záverečné ustanovenia
1. Táto zmluva nadobúda platnosť dňom jej podpísania obidvoma zmluvnými stranami a
účinnosť dňom nasledujúcim po dni jej zverejnenia v Centrálnom registri zmlúv vedenom
Úradom vlády SR podľa § 47a ods. 1 Občianskeho zákonníka a § 5a ods. 1 a 6 zákona
č. 211/2000 Z. z. o slobodnom prístupe k informáciám.
2. Všetky zmeny či doplnky k tejto zmluve je možné uskutočniť iba prostredníctvom
očíslovaných písomných dodatkov.
3. Poskytovateľ nie je oprávnený bez predchádzajúceho písomného súhlasu objednávateľa
postúpiť pohľadávky vzniknuté na základe tejto zmluvy tretím osobám.
4. Zmluvné strany vyhlasujú, že štatutárne orgány poskytovateľa a objednávateľa sú
oprávnené na podpísanie tejto zmluvy a zároveň vyhlasujú, že zmluvu neuzatvorili v tiesni
ani za nápadne nevýhodných podmienok.
5. Zmluva je vyhotovená v 7 (siedmich) rovnopisoch, 5 (päť) pre objednávateľa a 2 (dva) pre
poskytovateľa.
6. Zmluvné strany ďalej vyhlasujú, že si túto zmluvu pozorne prečítali, jej obsahu porozumeli
a na znak súhlasu s jej obsahom pripájajú svoje podpisy.
7. Neoddeliteľnou súčasťou tejto zmluvy sú prílohy:
Príloha č. 1 Špecifikácia predmetu plnenia a jednotkových cien
Príloha č. 2 Zoznam subdodávateľov
V Bratislave, dňa ....................................
Za objednávateľa:

V Bratislave, dňa ....................................
Za poskytovateľa:

.................................................
Mgr. Tibor Šimoni MBA
generálny tajomník služobného úradu

............................................................
Ing. Martin Mác
konateľ

10

Príloha č. 1 – Špecifikácia predmetu plnenia a jednotkových cien
Objednávateľ: MDV SR
Poskytovateľ: Zoznam, s.r.o.
Celková cena bez DPH: 95.300,00 EUR
Celková cena s DPH. 114.360,00 EUR
Celkový počet zobrazení: 3.234.412
Jednotková cena bez DPH na 1.000 zobrazení (Cena CPT):37,50 EUR video banner, 75,00 EUR preroll video, 62,50 EUR video v článku

1

Príloha č.2 - Zoznam subdodávateľov

P. č.

Obchodné meno a
sídlo subdodávateľa

Osoba oprávnená
konať za
%
subdodávateľa
podiel
IČO (meno a priezvisko,
na
dátum narodenia, zákazke
adresa pobytu)

1
2
3

1

Predmet
subdodávok

