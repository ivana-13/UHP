ZMLUVA O DIELO 20190703/EU/2019
„Obchôdzkový systém“ do areálu Závodiska, š.p. Starohájska 29, Bratislava
uzatvorená podľa §536 a nasl. zákona č. 513/1991 Zb. Obchodný zákonník v znení neskorších
predpisov (ďalej len „Obchodný zákonník“)
(ďalej len “zmluva“)

medzi zmluvnými stranami
Objednávateľ
Obchodné meno:
Sídlo:
Zastúpený:

Závodisko, š.p.
Starohájska 29, 852 69 Bratislava
Ing. Tomáš Zajac, riaditeľ
Tel.: +421 2/623 11 878, email: zajac@zavodisko.sk
Ing. Ladislav Molnár
Tel.: +421 2/623 10 965, email: molnar@zavodisko.sk
31354301
2020353797
SK2020353797
OTP Banka Slovensko, a.s.
SK06 5200 0000 0000 0853 3135
OTPVSKBX

Osoby oprávnené na
rokovanie
IČO:
DIČ:
IČ DPH:
Bankové spojenie:
IBAN:
SWIFT Kód:

(ďalej len „objednávateľ“)
a
Zhotoviteľ
Obchodné meno:
Sídlo:
Zastúpený:
Osoby oprávnené na
rokovanie:
IČO:
DIČ:
IČ DPH:
Bankové spojenie:
Číslo účtu:
SWIFT Kód:

WDS Solutions s.r.o.
Mateja Bela 2494/4, 911 08 Trenčín
Ing. Lukáš Bumbál, konateľ
Tel.: +421 904 938 140, email: bumbal@wds.sk
Lukáš Schneider
Tel.: +421 903 199 988, emial: schneider@wds.sk
46450424
2023387960
SK2023387960
Tatra banka, a.s.
SK1911000000002926867686
TATRSKBX

(ďalej len „zhotoviteľ“)
(objednávateľ a zhotoviteľ ďalej spolu aj ako „zmluvné strany“)

1

Čl. I.
Predmet zmluvy, dielo

1.

Zhotoviteľ sa zaväzuje zhotoviť pre objednávateľa dielo:
Dodanie Obchôdzkového systému v zmysle špecifikácie (Príloha č. 1), ktorý bude
umiestnený v areáli Závodiska, š.p., Starohájska 29, Bratislava.
Zhotoviteľ vykoná pre objednávateľa dielo v rozsahu prác:
dodanie obchôdzkového systému a komponentov
testovanie
doprava
montáž obchôdzkového systému na miestach osadenia
zaškolenie zamestnancov objednávateľa
v mieste určenom objednávateľom podľa čl. II na pozemku objednávateľa a za súhlasu
iných oprávnených osôb. Za prípadné legislatívne povolenia na umiestnenie zodpovedá
objednávateľ.

2.

Objednávateľ sa zaväzuje toto dielo bez vád a závad zápisom o prevzatí prevziať v
určenom preberacom konaní a zaplatiť jeho dohodnutú cenu.

Čl. II.
Miesto zhotovenia diela

Zhotoviteľ vykoná dielo v nasledovných lokalitách:
Závodisko, š.p., Starohájska 29, 85269 Bratislava
ktoré sú vo vlastníctve objednávateľa a za súhlasu iných oprávnených osôb.

Čl. III.
Dojednaný čas zhotovenia diela

1. Zhotoviteľ zhotoví dielo na základe tejto zmluvy a riadne zhotovené dielo:
a) podľa Čl. I, bod 1 odovzdá objednávateľovi do 10 kalendárnych dní od pripísania platby
podľa čl. V, bod 1, písm. a). Dielo sa považuje za zhotovené a odovzdané
objednávateľovi v deň podpisu preberacieho protokolu, ktorým objednávateľ dielo
prevezme a dielo nebude mať žiadne vady. Predpokladaný termín dodania do 31.7.2019.
2. Zhotoviteľ je povinný informovať objednávateľa o dodaní diela 3 pracovné dní pred
začatím prác na umiestnení diela.
3. V prípade omeškania objednávateľa s odovzdaním miesta určenia v dohodnutých
termínoch, pokiaľ nebude dohodnuté inak, predlžuje sa automaticky termín ukončenia a
odovzdania diela o rovnaký počet dní, ako trvalo omeškanie objednávateľa. Objednávateľ
vyzve písomne zhotoviteľa na začatie prác na diele resp. dielach vo forme zaplatenia
faktúry podľa čl. V, bod 1, písm. a). Bez zaplatenia faktúry nemôže zhotoviteľ začať práce
na diele resp. dielach.

2

Čl. IV.
Cena diela
1. Za zhotovenie diela zaplatí objednávateľ zhotoviteľovi dohodnutú cenu, ktorá je stanovená
na základe záväzných rozpočtov, spracovaných pred uzavretím zmluvy, ktoré sú súčasťou
priloženej cenovej ponuky za nasledovné práce:

a) dodanie obchôdzkového systému s príslušenstvom, podľa čl. I, bod 1, 16100,- EUR
bez DPH (slovom: šestnásťtisícsto EUR).
2. Prípadné práce naviac oproti cenovej ponuke zaplatí objednávateľ len po ich
predchádzajúcom písomnom odsúhlasení.
3. Cena za dielo zahŕňa dopravu a inštaláciu v primeranej výške nad zemou.

ČL. V
Platobné podmienky

1. Cena diela je splatná na základe čiastkových faktúr, ktoré je zhotoviteľ oprávnený vystaviť
nasledovne:
a) prvá splátka vo výške 55 % kúpnej ceny, t.j. 8855,- EUR bez DPH je splatná na
základe faktúry vystavenej zhotoviteľom pred začatím výroby diela podľa čl. I, bod 1
tejto zmluvy,
b) splátka vo výške 45 % kúpnej ceny, t.j 7245,- EUR bez DPH podľa čl. I, bod 1 je
splatná na základe faktúry vystavenej zhotoviteľom po dokončení inštalácie
obchôdzkového systému, pred touto platbou je zhotoviteľ povinný kompletne
odovzdať celý predmet diela.
2. Čiastkové faktúry na úhradu ceny za dielo sú splatné do 7 dní odo dňa ich doručenia
objednávateľovi.

Čl. VI.
Vlastnícke právo k zhotovovanej veci a nebezpečenstvo škody

1. Vlastníkom zhotovovanej veci – diela je od počiatku až po jeho úplne zaplatenie zhotoviteľ.
Zhotoviteľ znáša nebezpečenstvo škody na zhotovovanom diele až do jeho odovzdania
v zmysle článku VII. zmluvy. Ak po dokončení diela nebude dodržaný dátum splatnosti
vyúčtovacej faktúry, zhotoviteľ má právo akokoľvek naložiť s dielom.
2. Vlastníkom zhotovenej veci – diela sa po úplnom zaplatení stáva bezvýhradne
objednávateľ.
3. Počas umiestňovania a realizácie diela berie zhotoviteľ diela až do jeho odovzdania
v zmysle článku VII. zmluvy na seba zodpovednosť za škodu spôsobenú objednávateľovi
a tretím osobám dotknutým pri výkone diela.
Čl. VII.
Odovzdanie diela

3

1.
2.
3.
4.

Zhotoviteľ vyzve na prevzatie riadne zhotoveného diela objednávateľa ihneď po inštalácii
diela.
O odovzdaní diela bude spísaný spoločný zápis o prevzatí (ďalej aj „zápis o prevzatí“), z
ktorého bude zrejmý stav diela v okamžiku jeho prevzatia objednávateľom.
Objednávateľ je oprávnený odmietnuť prevzatie diela v prípade, že dielo má vady.
Vady diela, ktoré budú zrejmé pri odovzdávaní diela, musí objednávateľ vytknúť
(oznámiť) už v zápise o prevzatí. Zhotoviteľ všetky tieto vady odstráni v lehote siedmich
dní od prevzatia diela objednávateľom, ak je to v povahe vady.

Čl. VIII.
Záruka za akosť
Zhotoviteľ preberá záruku za akosť diela od jeho odovzdania nasledovne:
1) za technologickú časť diela nasledovne:
a) Na Obchôdzkový systém podľa Čl. I, bod 1 je záruka 24 mesiacov
2) v prípade, že dielo, po dobu trvania záručnej lehoty bude vykazovať vady takého
technického charakteru, že bude dielo nepoužiteľné je zhotoviteľ povinný tieto vady
odstrániť na vlastné náklady. Nahlásenie poruchy (závady) bude oznámené e-mailom na
adresu support@wds.sk alebo poštou na adresu zhotoviteľa. Ostatné vady neuvedené
v predchádzajúcej vete je zhotoviteľ povinný odstrániť v primeranej lehote od ich
nahlásenia objednávateľom.

Čl. IX.
Zmluvné pokuty
1.
a)

Zmluvné strany sa dohodli na týchto zmluvných pokutách:
pri nedodržaní zmluvne dohodnutého termínu dokončenia diela, alebo nedodržania
v zmluve určených termínov na odstránenie vád/závad na diele Čl. VIII, zhotoviteľ zaplatí
objednávateľovi zmluvnú pokutu vo výške 0,05 % z ceny diela za každý deň omeškania,
avšak maximálne len do výšky 5 % z celkovej ceny diela; povinnosť platiť zmluvnú
pokutu podľa predchádzajúcej vety nemá zhotoviteľ v prípade, ak dôjde k omeškaniu
s dokončením diela alebo nedodržaniu v zmluve určených termínov na odstránenie vád na
diele z dôvodu vyššej moci, nezávislej od vôle zmluvných strán (vojnový stav, jadrový
útok, zemetrasenie, povodeň, víchrica, pád lavíny a pod.).
b) pri omeškaní objednávateľa so zaplatením faktúry zaplatí zhotoviteľovi úrok z omeškania
vo výške 0,05 % z dlžnej čiastky za každý deň omeškania, avšak maximálne len do výšky
5 % z celkovej ceny diela.
2. Nárok objednávateľa požadovať popri zmluvnej pokute podľa bodu 1. tohto článku zmluvy
od zhotoviteľa aj náhradu škody týmto nie je dotknutý.

Čl. X.
Záverečné ustanovenia

1. Zhotoviteľ môže od zmluvy odstúpiť len v prípade, že objednávateľ aj napriek písomným
výzvam neplní záväzky vyplývajúce z tejto zmluvy po dobu viac ako 90 dní, pričom má
nárok na vyplatenie tej pomernej časti ceny diela, v ktorej fáze sa dielo nachádza.
2. Zmluvné strany sa dohodli, že prípadné vzájomné spory sa budú snažiť urovnať zmierom.
V prípade, ak spor nebude možné urovnať zmierom, bude riešený výhradne Súdmi
4

Slovenskej republiky.
3. Zmluva je vyhotovená v 4 rovnopisoch, z ktorých každá strana si ponechá po 2 origináloch.
4. Zmeny zmluvy je možné uskutočniť len na základe dohody obidvoch zmluvných strán a
budú realizované výlučne formou písomného dodatku k tejto zmluve.
5. Táto zmluva sa uzatvára na dobu neurčitú a nadobúda platnosť dňom podpisu oboma
zmluvnými stranami a účinnosť dňom nasledujúcim po dni jej zverejnenia v Centrálnom
registri zmlúv.
Príloha č. 1 - Špecifikácia obsahu a rozsahu predmetu plnenia
Príloha č. 2 - Preberací protokol diela
Príloha č. 3 - Cenová ponuka

V Bratislave, dňa 3.7.2019

Objednávateľ:

Zhotoviteľ:

...........................................................

............................................................

Ing. Tomáš Zajac
riaditeľ

Lukáš Bumbál
konateľ

5

