Zmluva o poskytovaní služby časovej pečiatky
uzatvorená v súlade s § 269 ods. 2 zákona č. 513/1991 Zb. Obchodný zákonník v platnom znení

Zmluvné strany:
Obchodné meno:
Sídlo:
IČO:
DIČ:
IČ DPH:
Bankové spojenie:
Zapísaná:
Zastúpená:
(ďalej len „DTCA“)

D. Trust Certifikačná Autorita, a.s.
Plynárenská 7/C
821 09 Bratislava
35 840 005
2020262651
SK2020262651
Tatra banka, 2622712298 / 1100
Obchodný register, Okresný súd Bratislava I,
oddiel Sa, vložka číslo 2986/B
Ing. Július Lintner, predseda predstavenstva

a
Obchodné meno:
Sídlo:

Úrad pre reguláciu elektronických komunikácií a poštových bslužieb
Továrenská 7,
828 55 Bratislava
42 355 818
2024003729

IČO:
DIČ:
IČ DPH:
Bankové spojenie:
Štátna pokladnica, Radlinského 31, Bratislava; 7000499755/8180
Zastúpený:
Ing. Vladimír Kešjar – predseda úradu
(ďalej len „Odberateľ“)

uzatvárajú v súlade s § 269 ods. 2 Obchodného zákonníka v znení neskorších predpisov túto
Zmluvu o poskytovaní služby časovej pečiatky č. 394/2017 (ďalej len „Zmluva“).

Preambula
DTCA vyhlasuje, že ako exkluzívny zmluvný partner spoločnosti:
První certifikační autorita, a.s.
sídlo: Podvinný mlýn 2178/6, 190 00, Praha 9, Česká republika
IČO: 264 39 395
zapísanej v obchodnom registri vedenom Mestským súdom v Prahe, oddiel B, vložka 7136
(ďalej len „ I.CA“) ,
ktorá je poskytovateľom dôveryhodných služieb v zmysle Nariadenia Európskeho parlamentu
a Rady Európskej únie č.910/2014 o elektronickej identifikácii a dôveryhodných službách pre
elektronické transakcie na vnútornom trhu (eIDAS) a zákona Národnej rady Slovenskej
republiky č. 272/2016 Z.z. o dôveryhodných službách pre elektronické transakcie na
vnútornom trhu a o zmene a doplnení niektorých zákonov (zákon o dôveryhodných službách),
je oprávnená poskytovať dôveryhodné služby vydávania kvalifikovaných certifikátov,
poskytovanie kvalifikovaných elektronických časových pečiatok a poskytovanie ostatných
dôveryhodných služieb v mene I.CA pre Slovenskú republiku.
1/4

Článok I.
Predmet Zmluvy
1. Na základe tejto Zmluvy a za podmienok v nej uvedených sa DTCA zaväzuje zabezpečiť
Odberateľovi:
a) pripojenie k službe kvalifikovaných elektronických časových pečiatok I.CA (v ďalšom
len „časové pečiatky“)
b) vydávanie časových pečiatok I.CA pre Odberateľa v zmysle Nariadenia č.910/2014 eIDAS a zákona č. 272/2016 Z.z. o dôveryhodných službách a v súlade s platnou
Politikou časových pečiatok I.CA (ďalej len „PCP“), ktorá je zverejnená na webových
stránkach www.ica.cz.
2. Časové pečiatky vydávané na základe tejto Zmluvy budú vydávané iba oprávnenému
žiadateľovi. Oprávneným žiadateľom sa pre účely tejto Zmluvy rozumie osoba, ktorá
preukáže identitu (autentizuje sa) v elektronickej komunikácii použitím platného
technologického (komerčného serverového) certifikátu I.CA vydaného pre tento účel.
3. Kvalifikované elektronické časové pečiatky I.CA sú vydávané formou balíčka časových
pečiatok, čo predstavuje vopred stanovený počet časových pečiatok, ktoré je Odberateľ na
základe tejto zmluvy oprávnený od I.CA odobrať. Stanovená doba pre ich čerpanie je
maximálne 3 roky od uzatvorenia zmluvy.
4. Prihlásenie k službe pre odber časových pečiatok bude na základe autentizácie
technologickým (komerčným serverovým) certifikátom I.CA.
- OID politiky časovej autority - 1.3.6.1.4.1.23624.10.1.50.1.0
- URL serveru časovej autority - https://tsa.ica.cz/cgi-bin/razitko.cgi
- Podporovaný HASH algoritmus – SHA-256, SHA-512
Článok II.
Záväzky Odberateľa
1. Odberateľ sa zaväzuje pri používaní služby časových pečiatok dodržiavať platnú PCP.
2. Odberateľ nesie plnú a výlučnú zodpovednosť za škody vzniknuté v súvislosti
s nedodržaním platnej PCP zo strany Odberateľa.
3. Na účely autentizácie k službe časových pečiatok, DTCA vystaví technologický
(komerčný serverový) certifikát, v ktorom bude v položke „organizationName - O“ údaj
o spoločnosti Odberateľa, a to názov spoločnosti. Odberateľ splnomocňuje týmto DTCA
na vystavenie technologického (komerčného serverového) certifikátu k prístupu ku službe
časových pečiatok v mene Odberateľa.
Článok III.
Záväzky DTCA
1. DTCA sa zaväzuje poskytovať službu časových pečiatok I.CA v súlade s platnou PCP.
2. DTCA sa zaväzuje poskytovať žiadateľom o časové pečiatky podporu zaručenú PCP.

2/4

Článok IV.
Zodpovednosť za škodu
1. V prípade, že bude jednej zo zmluvných strán spôsobená škoda z dôvodu právoplatného
udelenia pokuty príslušným štátnym orgánom, alebo vymoženia náhrady škody treťou
stranou a táto škoda vznikla v dôsledku preukázateľného porušenia povinností
vyplývajúcich zo Zmluvy druhou zmluvnou stranou, má poškodená zmluvná strana nárok
požadovať od druhej zmluvnej strany náhradu škody v preukázateľnej výške.
Článok V.
Cenové podmienky
1. Ceny plnenia podľa tejto Zmluvy boli dohodnuté zmluvnými stranami v súlade so
zákonom č. 18/1996 Z.z. o cenách v znení neskorších predpisov a vyhlášky MF SR č.
87/1996 Z. z. v znení neskorších predpisov nasledovne:
a) Poplatok za poskytnutie plnenia podľa čl. I. ods. 1. písm. a) Zmluvy vo výške 0.- Eur
bez DPH.
V tomto poplatku je zahrnutý poplatok za vydanie certifikátu potrebného pre
komunikáciu v súlade s čl. I. ods. 2., a pripojenie ku službe časovej pečiatky na strane
dôveryhodného poskytovateľa tejto služby (I.CA Praha).
b) Poplatok za poskytnutie plnenia podľa čl. I. ods. 1. písm. b) tejto Zmluvy je
dohodnutý nasledovne:
Balíček I.CA Start10000, ktorý poskytuje právo Odberateľovi odobrať 10 000 kusov
kvalifikovaných časových pečiatok za 713.- Eur bez DPH
2. Pred vyčerpaním balíčka pečiatok príde na mailovú adresu zadanú odberateľom
upozornenie o blížiacom sa vyčerpaní zakúpeného balíčka. Dokúpenie každého ďalšieho
balíčka časových pečiatok nie je viazané uzatvorením dodatku ku Zmluve, pre tento účel
postačí mailová objednávka zo strany Odberateľa zaslaná na mail info@dtca.sk.
Notifikačná mailová adresa Odberateľa: Lubomir.Lacko@teleoff.gov.sk .
3. Odberateľ je povinný uhradiť poplatok podľa ods. 1 písm. a) b) tohto článku prevodom
na účet DTCA na základe faktúry vystavenej DTCA, s lehotou splatnosti 14 dní odo dňa
doručenia faktúry Odberateľovi.
4. Faktúra vystavená DTCA musí spĺňať náležitosti podľa právnych predpisov platných
v Slovenskej republike. V opačnom prípade je Odberateľ oprávnený vrátiť faktúru DTCA
na opravu. Lehota splatnosti opravenej faktúry začne v takomto prípade plynúť až odo dňa
doručenia opravenej faktúry obsahujúcej všetky potrebné zákonné náležitosti.
5. Pri nezaplatení faktúry v stanovenej lehote splatnosti si DTCA vyhradzuje právo
neprijímať ďalšie žiadosti o časové pečiatky od Odberateľa do doby vyrovnania všetkých
finančných záväzkov zo strany Odberateľa.

3/4

Článok VI.
Záverečné ustanovenia
1. Zmluva sa uzatvára na dobu neurčitú v súvislosti s článkom I. ods. 3 tejto zmluvy.
2. Zmluva nadobúda platnosť dňom jej podpísania oboma zmluvnými stranami a účinnosť
dňa 01.01.2018 po jej zverejnení Centrálnom registri zmlúv, ktorý vedie Úrad vlády
Slovenskej republiky.
3. Zmluva zaniká
a) písomnou dohodou zmluvných strán,
b) písomným vypovedaním zo strany DTCA z titulu porušenia ustanovení tejto Zmluvy
zo strany Odberateľa,
c) písomným vypovedaním zo strany Odberateľa, aj bez uvedenia dôvodu.
4. Výpovedná lehota je 1 mesiac a začína plynúť prvým dňom mesiaca nasledujúceho po
doručení výpovede druhej zmluvnej strane.
5. Zmluva sa môže meniť výlučne formou písomných dodatkov podpísaných oboma
zmluvnými stranami.
6.

Zánikom Zmluvy nezaniká povinnosť zmluvných strán vyrovnať všetky záväzky
vzniknuté na základe tejto Zmluvy a bezodkladne uskutočniť všetky úkony, nutné k
zabráneniu vzniku škody druhej zmluvnej strane.

7. Vzájomné vzťahy zmluvných strán neupravené touto Zmluvou sa riadia príslušnými
ustanoveniami PCP, Obchodného zákonníka, Nariadenia Európskeho parlamentu a Rady
Európskej únie č.910/2014 (eIDAS), zákona č. 272/2016 Z.z. o dôveryhodných službách
a ostatnými všeobecne záväznými právnymi predpismi platnými na území SR.
8. Táto Zmluva je vyhotovená v 2 rovnopisoch, z ktorých jeden obdrží Odberateľ a jeden
DTCA.
9. Zmluvné strany vyhlasujú, že ich vôľa vyjadrená touto Zmluvou je vážna, slobodná a
určitá, ich zmluvné prejavy sú dostatočne zrozumiteľné, že Zmluvu uzatvorili nie v tiesni
ani za nápadne nevýhodných podmienok a na znak súhlasu ju podpisujú.
10. Zmluvu za DTCA podpisuje Ing. Július Lintner, predseda predstavenstva D. Trust
Certifikačná Autorita, a.s. sám na základe splnomocnenia predstavenstva spoločnosti D.
Trust Certifikačná Autorita, a.s.

Za DTCA:

Za Odberateľa:

V Bratislave, dňa

V Bratislave, dňa

………………………………………

………………………………………

Ing. Július Lintner

Ing .Vladimír Kešjar

predseda predstavenstva

predseda úradu

4/4

