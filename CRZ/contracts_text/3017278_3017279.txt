Zmluva o zriadení záložného práva
k nehnuteľným veciam č. 117/16
uzatvorená podľa ustanovenia § 151a a nasl. Občianskeho zákonníka
(ďalej len „zmluva“)

´
ZMLUVNÉ STRANY

1. ZÁLOŽNÝ VERITEĽ:

Pôdohospodárska platobná agentúra
sídlo: Dobrovičova 12, 815 26 Bratislava 1
IČO: 30 794 323
štatutárny orgán: Ing. Juraj Kožuch, PhD., generálny riaditeľ
rozpočtová organizácia zriadená zákonom č. 473/2003 Z. z.
v znení neskorších predpisov s pôsobnosťou podľa zákona č.
543/2007 Z. z.
(ďalej ako „ záložný veriteľ“)

2. ZÁLOŽCA :

IQ Vision, s.r.o.
sídlo: Scherffelova 38, 058 01 Poprad
štatutárny orgán: Ing. Martin Hantabál - konateľ
IČO: 35 864 176
registrácia: Obchodný register Okresného súdu v Prešove,
Oddiel: Sro, vložka č.: 31937/P

spoluvlastnícky podiel:

(ďalej ako „záložca“)

po tom, čo sa presvedčili o identite druhej zmluvnej strany a o tom, že jej označenie uvedené v záhlaví
tejto zmluvy zodpovedá aktuálnemu zápisu v príslušnom registri a že je nesporná totožnosť a riadne
oprávnenie osôb konajúcich v mene alebo za druhú zmluvnú stranu na také konanie a po vzájomnom
ubezpečení, že tieto údaje nie sú dotknuté zmenami už uskutočnenými, ale ešte nezapísanými
v príslušnom registri uzatvárajú podľa § 151a a nasl. Občianskeho zákonníka túto zmluvu:

Čl. I.
Určenie zabezpečovanej pohľadávky
1. Predmetom tejto zmluvy je dohoda zmluvných strán o zabezpečení pohľadávky záložného
veriteľa, ktorá môže vzniknúť v budúcnosti na základe:

Európsky poľnohospodársky fond pre rozvoj vidieka: Európa investuje do vidieckych oblastí



Zmluvy o poskytnutí nenávratného finančného príspevku 064PO070064 zo dňa 18.3.2016
uzatvorenej medzi záložným veriteľom a záložcom na poskytnutie nenávratného finančného
príspevku
v maximálnej
výške:
1 641 390,70 EUR (slovom jeden
milión
šesťstoštyridsaťjedentisíc tristodeväťdesiat EUR a 70 centov ) v znení jej prípadných budúcich
dodatkov (ďalej len „Zmluva o NFP“). Spolu s predmetnou pohľadávkou je záložným právom
podľa tejto zmluvy zabezpečené aj jej príslušenstvo.

2. Záložným právom zriadeným touto zmluvou sa zabezpečuje v zmysle ustanovenia § 151c ods. 2
Občianskeho zákonníka pohľadávka záložného veriteľa, ktorá môže vzniknúť v budúcnosti za
nasledovných podmienok:
-

záložca poruší ustanovenia Zmluvy o NFP alebo tejto zmluvy takým spôsobom, že záložný
veriteľ je oprávnený na základe odstúpenia od Zmluvy o NFP resp. iného spôsobu ukončenia
Zmluvy o NFP alebo tejto zmluvy požadovať od záložcu vrátenie poskytnutého nenávratného
finančného príspevku v príslušnej výške,

-

záložcovi vznikne povinnosť vrátiť poskytnutý nenávratný finančný príspevok v príslušnej
výške v iných prípadoch uvedených v Zmluve o NFP, ako sú uvedené v predchádzajúcom
bode tohto odseku, resp. na základe rozhodnutia o porušení finančnej disciplíny.

3. Záložným právom zriadeným zmluvou sa zabezpečuje pohľadávka uvedená v čl.I/1 zmluvy,
ktorá môže vzniknúť z titulu uvedeného v čl. I/2 a 3 tejto zmluvy, a to pohľadávka:
a) na vrátenie nenávratného finančného príspevku vyplateného záložným veriteľom záložcovi
na základe Zmluvy o NFP,
b) na zaplatenie pokuty a penále za porušenie finančnej disciplíny,
c) na náhradu nákladov nevyhnutne a účelne vynaložených na uplatnenie práv zo Zmluvy o NFP
a na náhradu nákladov účelne vynaložených v súvislosti s výkonom záložného práva,
d) na vydanie bezdôvodného obohatenia, ktoré vznikne záložcovi v súvislosti so Zmluvou o NFP
v dôsledku plnenia bez právneho dôvodu, plnením z neplatného právneho úkonu alebo
plnením z právneho dôvodu, ktorý odpadol,
e) ktorá vznikne záložnému veriteľovi z dôvodu uplatnenia náhrady škody, súvisiacej s konaním
alebo opomenutím konania záložcu podľa Zmluvy o NFP alebo tejto zmluvy.
4. Zmluvné strany sa dohodli, že záložca záloh uvedený v čl. II./1 tejto zmluvy poskytuje a záložný
veriteľ prijíma záložné právo na tento záloh ako záložný veriteľ v prvom rade na účely
zabezpečenia pohľadávky záložného veriteľa, ktorá môže vzniknúť v zmysle ustanovení Zmluvy
o NFP a tejto zmluvy.
5. Záložca berie na vedomie, že na základe Zmluvy o NFP vzniká záložcovi záväzok vrátiť
záložnému veriteľovi poskytnutý nenávratný finančný príspevok, zaplatiť pokutu a penále za
porušenie finančnej disciplíny a iné príslušenstvo, dohodnuté v Zmluve o NFP, a splniť všetky
ďalšie záväzky vyplývajúce zo Zmluvy o NFP a tejto zmluvy, a bez obmedzenia zaplatiť a uhradiť
úroky z omeškania platby pri porušení podmienok Zmluvy o NFP a náklady spojené s ich
uplatnením (nákladmi sú najmä súdne trovy a trovy iného konania, náklady spojené s výkonom
záložného práva a náklady spojené s predajom zálohu na dobrovoľnej dražbe).
6. Záväzok záložcu uvedený v predchádzajúcich bodoch tohto článku zmluvy predstavuje
pohľadávku záložného veriteľa zabezpečovanú touto zmluvou (pre všetky tam uvedené
pohľadávky ďalej len súhrnné označenie “zabezpečovaná pohľadávka”).
Čl. II.
Predmet záložného práva (záloh)
1.

Na zabezpečenie pohľadávky uvedenej v čl. I. tejto zmluvy sa zriaďuje záložné právo na
nehnuteľný majetok záložcu (ktorý je predmetom Zmluvy o NFP) špecifikovaný
nasledovne:

2

Európsky poľnohospodársky fond pre rozvoj vidieka: Európa investuje do vidieckych oblastí

Nehnuteľnosti/nehnuteľnosť zapísané/zapísaná na LV č.: 2056; katastrálne územie:
Veľká Lomnica; obec: Veľká Lomnica; okres: Kežmarok; List vlastníctva je vedený
katastrálnym odborom Okresného úradu Kežmarok, nehnuteľnosť je na ňom zapísaná
ako:
 Stavba:
a) súpisné číslo: bez súp. čísla; na parcele registra „C“ KN- parcelné č.: 3728/199; popis
stavby: APARTMÁNY VEĽKÁ LOMNICA I. NATUR RESORT;
druh stavby: 21;
umiestnenie stavby: 1, spoluvlastnícky podiel: 1/1
b) súpisné číslo: bez súp. čísla; na parcele registra „C“ KN- parcelné č.: 3728/200; popis
stavby: APARTMÁNY VEĽKÁ LOMNICA I. NATUR RESORT;
druh stavby: 21;
umiestnenie stavby: 1, spoluvlastnícky podiel: 1/1
c) súpisné číslo: bez súp. čísla; na parcele registra „C“ KN- parcelné č.: 3728/201; popis
stavby: APARTMÁNY VEĽKÁ LOMNICA I. NATUR RESORT;
druh stavby: 21;
umiestnenie stavby: 1, spoluvlastnícky podiel: 1/1
d) súpisné číslo: bez súp. čísla; na parcele registra „C“ KN- parcelné č.: 3728/202 popis
stavby: APARTMÁNY VEĽKÁ LOMNICA I. NATUR RESORT;
druh stavby: 21;
umiestnenie stavby: 1, spoluvlastnícky podiel: 1/1
e) súpisné číslo: bez súp. čísla; na parcele registra „C“ KN- parcelné č.: 3728/203 popis
stavby: APARTMÁNY VEĽKÁ LOMNICA I. NATUR RESORT;
druh stavby: 21;
umiestnenie stavby: 1, spoluvlastnícky podiel: 1/1

Pozemky:
a) parcela registra „C“ KN- parcelné č.: 3728/197; výmera: 116 m2; druh pozemku: Ostatné
plochy; umiestnenie pozemku: 2; spôsob využitia pozemku: 26.
b) parcela registra „C“ KN- parcelné č.: 3728/198; výmera: 27 m2; druh pozemku: Ostatné
plochy; umiestnenie pozemku: 2; spôsob využitia pozemku: 26.
c) parcela registra „C“ KN- parcelné č.: 3728/199; výmera: 189 m2; druh pozemku: Ostatné
plochy; umiestnenie pozemku: 2; spôsob využitia pozemku: 26.
d) parcela registra „C“ KN- parcelné č.: 3728/200; výmera: 77 m2; druh pozemku: Ostatné
plochy; umiestnenie pozemku: 2; spôsob využitia pozemku: 26.
e) parcela registra „C“ KN- parcelné č.: 3728/201; výmera: 63 m2; druh pozemku: Ostatné
plochy; umiestnenie pozemku: 2; spôsob využitia pozemku: 26.
f) parcela registra „C“ KN- parcelné č.: 3728/202; výmera: 1 m2; druh pozemku: Ostatné
plochy; umiestnenie pozemku: 2; spôsob využitia pozemku: 26.
g) parcela registra „C“ KN- parcelné č.: 3728/203; výmera: 394 m2; druh pozemku: Ostatné
plochy; umiestnenie pozemku: 2; spôsob využitia pozemku: 26.
Záložca vyhlasuje, že na zálohu špecifikovanom v tejto zmluve neviaznu žiadne ťarchy
a nie je
zaťažený právom tretej osoby s výnimkou prípadného prenechania
prevádzkovania majetku záložcu nadobudnutého z nenávratného finančného prostriedku
tretej osobe vyplývajúcou zo Zmluvy o NFP. Ďalej vyhlasuje, že k zálohu má výlučné
vlastnícke právo.
2.

Zmluvné strany sa dohodli, že pri zmene užívania stavby, resp. pri prípadnej rekonštrukcii,
prístavbe alebo nadstavbe zostáva celá nehnuteľnosť založená v prospech záložného veriteľa
i s jej prístavbou alebo nadstavbou. Zmluvné strany sa dohodli, že ak je predmetom zálohu

3

Európsky poľnohospodársky fond pre rozvoj vidieka: Európa investuje do vidieckych oblastí

rozostavaná stavba, po jej dokončení zostane celá nehnuteľnosť založená v prospech záložného
veriteľa.

Čl. III.
Povinnosti záložcu
1.

Záložca sa zaväzuje:
a) nepreviesť bez predchádzajúceho písomného
nehnuteľnosti na tretiu osobu,

súhlasu

záložného

veriteľa

založené

b) opätovne nezaťažovať bez predchádzajúceho písomného súhlasu záložného veriteľa záloh
záložným právom v prospech iného veriteľa,
c) nevložiť založené nehnuteľnosti ako vecný (nepeňažný) vklad do základného imania
právnických osôb,
d) nezmenšovať hodnotu založených nehnuteľností, najmä o založené nehnuteľnosti sa riadne
starať so starostlivosťou riadneho hospodára a bez predchádzajúceho písomného súhlasu
záložného veriteľa nezaťažovať založené nehnuteľnosti vecnými bremenami, nájmami a pod.,
pričom takéto konanie bude posudzované ako zmenšovanie hodnoty založených
nehnuteľností, prípadne až ako poškodzovanie záložného veriteľa, okrem výnimky uvedenej
v čl. II/2,
e) poistiť založené nehnuteľnosti pre prípad krádeže, poškodenia, zničenia, a to po celú dobu
existencie pohľadávky záložného veriteľa a poistenie týchto vecí preukázať záložnému
veriteľovi platnou poistnou zmluvou najneskôr pred vyplatením príslušnej Žiadosti o platbu,
ktorá súvisí s predmetom poistenia,
f) nezrušiť poistenie počas trvania záložného práva, riadne a včas plniť poistné podmienky, o
vzniku poistnej udalosti bezodkladne informovať záložného veriteľa,
g) bez zbytočného odkladu zabezpečiť podanie návrhu na vklad záložného práva do katastra
nehnuteľností spolu so zmluvou o zriadení záložného práva v potrebnom počte rovnopisov
príslušnému okresnému úradu na vlastné náklady,
h) predložiť záložnému veriteľovi originál výpisu listu vlastníctva so zapísaným záložným
právom v prospech záložného veriteľa na 1. mieste v súlade s touto zmluvou najneskôr pred
vyplatením prvej Žiadosti o platbu, v prípade postupného zabezpečovania pohľadávky
záložným právom sa zriadenie záložného práva preukazuje týmto spôsobom aj pri ďalších
Žiadostiach o platbu,
i) na základe žiadosti záložného veriteľa predložiť všetky požadované informácie a doklady
o založených nehnuteľnostiach,
j) bez zbytočného odkladu písomne informovať záložného veriteľa o všetkých skutočnostiach
a ich zmenách v nadväznosti na jeho vyhlásenia podľa tejto zmluvy,
k) požiadať bez zbytočného odkladu o zmenu registrácie v katastri nehnuteľností, ak nastanú
zmeny v údajoch, ktoré sa týkajú záložcu.
2.

Nesplnenie ktorejkoľvek z vyššie uvedených povinností sa považuje za podstatné porušenie
tejto zmluvy. Oprávnené odstúpenie od tejto zmluvy záložným veriteľom zmluvné strany
kvalifikujú ako podstatné porušenie Zmluvy o NFP s možnosťou záložného veriteľa odstúpiť od
Zmluvy o NFP.
Čl. IV.
Práva a povinnosti záložného veriteľa

4

Európsky poľnohospodársky fond pre rozvoj vidieka: Európa investuje do vidieckych oblastí

1. Záložný veriteľ je oprávnený presvedčiť sa o stave zálohu, je oprávnený na tento účel vstupovať
na pozemky a do nehnuteľností, vyžadovať od záložcu potrebné vysvetlenia a predloženie
príslušnej evidencie a dokumentácie. Záložca sa zaväzuje tieto oprávnenia záložného veriteľa
strpieť, umožniť mu prehliadku založených nehnuteľností a poskytnúť mu potrebnú súčinnosť.
2. Záložný veriteľ sa pri výkone svojej činnosti riadi ustanoveniami uzatvorených zmlúv so
záložcom a ustanoveniami všeobecne záväzných právnych predpisov.
Čl. V.
Výkon záložného práva

1. Ak splatná zabezpečovaná pohľadávka alebo jej časť nie je riadne a včas záložcom splnená alebo
v iných prípadoch, v ktorých to pripúšťa všeobecne záväzný právny predpis, je záložný veriteľ
oprávnený v súlade s ustanovením § 151a a nasl. Občianskeho zákonníka začať výkon záložného
práva, tzn. uspokojiť sa zo zálohu alebo domáhať sa uspokojenia zo zálohu týmito spôsobmi:
a) predať záloh podľa osobitných predpisov (napr. Exekučný poriadok, Občiansky súdny
poriadok), alebo
b) predať záloh na dobrovoľnej dražbe podľa osobitného zákona (zákon č. 527/2002 Z.z.
o dobrovoľných dražbách a o doplnení zákona SNR č. 323/1992 Zb. o notároch a notárskej
činnosti (Notársky poriadok ) v znení neskorších predpisov), alebo
c) iným vhodným spôsobom predaja, alebo
d) iným spôsobom podľa predpisov, ktoré budú platné v dobe vzniku podmienok na výkon
záložného práva.
2. Výber vhodného spôsobu výkonu záložného práva patrí záložnému veriteľovi. V prípadoch
uvedených v čl. V/1 písm. b) a c) tejto zmluvy je záložný veriteľ oprávnený nakladať so zálohom
na základe záložného práva ako práva k cudzej veci.
3. Záložný veriteľ môže pri výkone svojho záložného práva predať (alebo dať predať) založenú vec
v mene záložcu v súlade s § 151 m Občianskeho zákonníka. Záložný veriteľ je oprávnený výkon
záložného práva viesť na jednotlivé založené nehnuteľnosti pre každú samostatne alebo súčasne
s inou založenou nehnuteľnosťou alebo pre všetky založené veci spolu.
4. Za iné vhodné spôsoby výkonu záložného práva sa považujú napríklad:
a) priamy predaj tretej osobe, pričom kúpna cena bude kupujúcim vyplatená ku dňu účinnosti
kúpnej zmluvy a bude stanovená na základe znaleckého posudku o všeobecnej hodnote
nehnuteľností, podaného znalcom z príslušného odboru určeného záložným veriteľom; o
predaji predmetu zálohu v tomto prípade bude záložný veriteľ záložcu vopred informovať;
alebo
b) vyhlásenie verejnej obchodnej súťaže (ďalej len „súťaž“) záložným veriteľom.
5. Realizáciu záložného práva vykoná záložný veriteľ sám alebo prostredníctvom tretej osoby, ktorá
je na realizáciu tejto činnosti oprávnená.
6. Záložný veriteľ sa zaväzuje v zmysle § 151m Občianskeho zákonníka oznámiť výkon záložného
práva záložcovi a registrovať v registri záložných práv začatie výkonu záložného práva.
S výkonom záložného práva môže záložný veriteľ začať najskôr po uplynutí 30 dní odo dňa
oznámenia realizácie záložného práva záložcovi a registrácie výkonu záložného práva na registri
záložných práv.
7. Z dôvodu, že pri predaji zálohu koná záložný veriteľ v mene záložcu, záložca ako mandant
poveruje a zároveň splnomocňuje záložného veriteľa ako mandatára, aby pri výkone

5

Európsky poľnohospodársky fond pre rozvoj vidieka: Európa investuje do vidieckych oblastí

záložného práva predal záloh v mene a na účet záložcu ako mandanta a udeľuje mu
plnomocenstvo, aby uskutočnil všetky úkony, potrebné a nevyhnutné na výkon záložného
práva podľa tejto zmluvy, a to najmä
a)
b)
c)
d)

zabezpečil znalecký posudok na ocenenie zálohu znalcom, podľa výberu záložného veriteľa
ako mandatára,
zabezpečil potrebné listiny na prevod vlastníckeho práva,
podpísal v zastúpení záložcu ako mandanta kúpnu zmluvu,
na vykonanie všetkých ďalších právnych úkonov súvisiacich s predajom nehnuteľných vecí.

8. Záložca je povinný strpieť výkon záložného práva. Záložca sa ďalej zaväzuje spolupracovať so
záložným veriteľom pri výkone záložného práva, najmä umožniť záložnému veriteľovi alebo ním
splnomocnenej osobe prístup k zálohu za účelom jeho obhliadky alebo vykonania všetkých
úkonov potrebných k oceneniu zálohu na účely výkonu záložného práva alebo zistenia ceny
zálohu. Záložca sa ďalej zaväzuje zdržať sa akéhokoľvek konania, ktoré by akýmkoľvek
spôsobom bránilo výkonu práva záložného veriteľa.
9. Hodnota výťažku z predaja zálohu bude použitá na úhradu pohľadávky záložného veriteľa
v zmysle Zmluvy o NFP a tejto zmluvy. Platobná dispozícia bude včlenená do kúpnej zmluvy
uzatvorenej so záujemcom o nadobudnutie zálohu.
10. Záložný veriteľ ako mandatár plnomocenstvo prijíma a zaväzuje sa postupovať pri výkone
záložného práva efektívne, s odbornou starostlivosťou a podľa všeobecne záväzných právnych
predpisov a uskutočňovať činnosť, na ktorú sa zaviazal v súlade so záujmami záložcu ako
mandanta.
11. Záložca ako mandant nie je oprávnený plnomocenstvo počas trvania pohľadávky záložného
veriteľa ako mandatára vypovedať. Škodu, ktorá vznikne záložnému veriteľovi porušením tejto
povinnosti záložcom je záložca povinný bez omeškania uhradiť. Zmluvné strany týmto vylučujú
platnosť všetkých ustanovení Obchodného zákonníka vzťahujúcich sa k úprave mandátnej
zmluvy, ktoré sa priečia alebo inak zhoršujú realizáciu tejto zmluvy.
12. Záložca sa zaväzuje uhradiť záložnému veriteľovi náklady neplatnej dražby, ak neplatnosť dražby
spôsobil záložca tým, že poskytol záložnému veriteľovi nepravdivé alebo neúplné údaje, týkajúce
sa zálohu. Záložca uhradí aj tie náklady, ktoré vznikli záložnému veriteľovi alebo dražobníkovi
v súvislosti s upustením od dražby, ak k upusteniu od dražby došlo z dôvodu, že záložca svojim
konaním zabránil účastníkom dražby vykonať obhliadku predmetu dražby podľa príslušných
ustanovení zákona č. 527/2002 Z.z.
Čl. VI.
Osobitné ustanovenia

1. Záložca podpisom tejto zmluvy vyhlasuje, že:
a) záloh v súčasnosti nie je a v budúcnosti po dobu trvania práv záložného veriteľa vyplývajúcich
z tejto zmluvy, bez predchádzajúceho písomného súhlasu záložného veriteľa, ani nebude
predmetom akejkoľvek zmluvy, na základe ktorej by vlastnícke, resp. užívacie práva k zálohu
v plnom alebo čiastočnom rozsahu nadobudla akákoľvek tretia osoba, okrem výnimky
uvedenej v čl. II/2,
b) záloh v súčasnosti nie je a v budúcnosti po dobu trvania práv záložného veriteľa vyplývajúcich
z tejto zmluvy, bez predchádzajúceho písomného súhlasu záložného veriteľa, ani nebude
predmetom akéhokoľvek zabezpečenia splnenia akýchkoľvek záväzkov záložcu a/alebo
akejkoľvek tretej osoby, najmä, že predmetný záloh záložca nezaťaží a nezriadi ťarchu
v prospech tretej osoby,

6

Európsky poľnohospodársky fond pre rozvoj vidieka: Európa investuje do vidieckych oblastí

c) neuzavrel písomnú zmluvu o zriadení záložného práva s treťou osobou k zálohu a/alebo
nezaregistroval záložné právo k zálohu v prospech tretej osoby,
d) na jeho majetok nebol vyhlásený konkurz, ani podaný návrh na vyhlásenie konkurzu, resp. že
si nie je vedomý žiadnych skutočností nasvedčujúcich tomu, že by v budúcnosti mohlo dôjsť
k podaniu návrhu na vyhlásenie konkurzu na jeho majetok,
e) nebolo vydané rozhodnutie akejkoľvek oprávnenej osoby alebo orgánu o likvidácii záložcu,
resp. že si nie je vedomý žiadnych skutočností nasvedčujúcich tomu, že by v budúcnosti
mohlo dôjsť k vydaniu rozhodnutia o likvidácii záložcu,
f) voči nemu nie je vedené exekučné konanie, konanie o výkon rozhodnutia alebo dobrovoľná
dražba na základe návrhu tretej osoby, na základe ktorých by mohlo dôjsť k scudzeniu zálohu
v akejkoľvek forme v prospech akejkoľvek tretej osoby, resp. že si nie je vedomý žiadnych
skutočností nasvedčujúcich tomu, že by v budúcnosti mohlo dôjsť k začatiu takýchto konaní,
g) voči nemu nie je vedené exekučné konanie alebo konanie o výkon rozhodnutia z titulu
nedoplatkov v súvislosti s neplnením daňových, colných alebo odvodových povinností
záložcu, na základe ktorého by mohlo dôjsť k scudzeniu zálohu v akejkoľvek forme
v prospech akejkoľvek tretej osoby, resp. že si nie je vedomý žiadnych skutočností
nasvedčujúcich tomu, že by v budúcnosti mohlo dôjsť k začatiu takýchto konaní,
h) nie je insolventný alebo neschopný platiť akékoľvek svoje peňažné záväzky voči svojim
veriteľom v termíne ich splatnosti, resp. že je nepravdepodobné, že nedodrží taký záväzok
vyplývajúci z inej zmluvy dojednanej s ktoroukoľvek treťou osobou, nedodržanie ktorého
môže mať vplyv na schopnosť záložcu plniť záväzky podľa tejto zmluvy,
i) nie sú mu známe žiadne okolnosti obmedzujúce jeho oprávnenie uzavrieť túto zmluvu, najmä
že uzatvorenie tejto zmluvy a vykonávanie práv a plnenie záväzkov z nej vyplývajúcich nie je
v rozpore so žiadnym uznesením alebo rozhodnutím orgánov záložcu, spoločenskou alebo
zakladateľskou zmluvou alebo zakladateľskou listinou, stanovami, alebo inými internými
dokumentmi záložcu a nie je ani viazané na súhlas, povolenie alebo vyjadrenie akéhokoľvek
orgánu záložcu alebo inej tretej osoby v zmysle všeobecne záväzných právnych predpisov,
j) je oprávnený so založenými nehnuteľnosťami disponovať a že záloh nie je vecou, s ktorou
záložca nakladá alebo môže nakladať v bežnom obchodnom styku v rámci výkonu predmetu
jeho podnikania,
k) na zálohu neviazne a ani nezriadil iné záložné právo a že záloh nie je zaťažený žiadnym iným
vecným právom,
l) záloh nie je predmetom nájomných alebo podnájomných vzťahov, okrem výnimky uvedenej
v čl. II/2,
m) neprebieha žiadne správne, súdne alebo iné konanie o zálohu, ktoré by bolo v rozpore
s účelom záložného práva.
2. Záložné právo prechádza aj pri zmene v osobe záložcu alebo záložného veriteľa ako aj pri
prevode vlastníctva zálohu (ustanovenia § 151c ods. 3 a § 151h ods. 1 Občianskeho zákonníka).
3. Záložca vyhlasuje a zodpovedá záložnému veriteľovi za to, že všetky vyhlásenia, uvedené v
predchádzajúcich bodoch tohto článku zmluvy, sú pravdivé a úplné a zaväzuje sa konať tak, aby
až do úplného splnenia zabezpečovanej pohľadávky riadne plnil všetky povinnosti pre neho z
týchto vyhlásení vyplývajúce. V prípade, ak sa ukáže, že ktorékoľvek z ustanovení odseku 1 tohto
článku je nepravdivé, neúplné alebo zavádzajúce, môže záložný veriteľ odstúpiť od tejto zmluvy.
Oprávnené odstúpenie od tejto zmluvy záložným veriteľom zmluvné strany kvalifikujú ako
podstatné porušenie Zmluvy o NFP s možnosťou záložného veriteľa odstúpiť od Zmluvy o NFP.

7

Európsky poľnohospodársky fond pre rozvoj vidieka: Európa investuje do vidieckych oblastí

Čl. VII.
Vznik, trvanie a zánik záložného práva

1. Záložné právo v prospech záložného veriteľa vzniká v zmysle ustanovenia § 151e ods. 2
Občianskeho zákonníka zápisom tohto práva v katastri nehnuteľností.
2. Zánik záložného práva k založeným nehnuteľnostiam sa spravuje ustanoveniami § 151md
Občianskeho zákonníka.
3. Po zániku záložného práva zriadeného touto zmluvou sa záložný veriteľ zaväzuje bez
zbytočného odkladu vykonať všetky úkony k tomu, aby bolo záložné právo v jeho prospech
zrušené a vymazané z katastra nehnuteľností.
4. Trvanie záložného práva podľa tejto zmluvy sa predlžuje pri predĺžení platnosti Zmluvy o NFP a
inej zmene Zmluvy o NFP alebo záväzkov z nich vyplývajúcich.
5. Záložné právo podľa tejto zmluvy trvá a zabezpečuje pohľadávky záložného veriteľa v zmysle
Zmluvy o NFP a tejto zmluvy do úplného ukončenia platnosti Zmluvy o NFP a zániku
všetkých záväzkov z nej vyplývajúcich.

Čl. VIII.
Záverečné ustanovenia

1.

Práva a povinnosti z tejto zmluvy prechádzajú na právneho nástupcu, príp. dediča záložcu
a taktiež na právneho nástupcu záložného veriteľa.

2.

Zmluva sa uzatvára na dobu trvania záväzkov záložcu voči záložnému veriteľovi vyplývajúcich
zo Zmluvy o NFP.

3.

Zmluvu je možné meniť a dopĺňať len formou písomných dodatkov na základe vzájomného
súhlasu zmluvných strán.

4.

V prípade neplatnosti ktoréhokoľvek ustanovenia tejto zmluvy sa zmluvné strany zaväzujú,
dodatkom doplniť túto zmluvu o ustanovenie, ktoré bude upravovať zmluvné vzťahy najbližšie
pôvodnému dojednaniu.

5.

Všetky právne vzťahy vyslovene neupravené v tejto zmluve sa riadia platnými právnymi
predpismi Slovenskej republiky, a to prvotne podľa § 151a a nasl. Občianskeho zákonníka.

6.

Záložca súhlasí, že záložný veriteľ je oprávnený spracúvať jeho osobné údaje, ktoré poskytol pre
účely tejto zmluvy po dobu trvania tejto zmluvy a tieto údaje je oprávnený poskytnúť tretím
osobám len v súlade s platnými právnymi predpismi.

7.

Táto zmluva je vyhotovená v 5 rovnopisoch.

8.

Zmluva nadobúda platnosť dňom podpisu oboma zmluvnými stranami. V zmysle § 47a ods.1
Občianskeho zákonníka táto zmluva je účinná dňom nasledujúcim po dni jej zverejnenia. V
zmysle katastrálneho zákona č. 162/1995 Z. z. o katastri nehnuteľností a o zápise vlastníckych
a iných práv k nehnuteľnostiam /katastrálneho zákona/ podľa § 28 ods.3 právne účinky vkladu
vznikajú na základe právoplatného rozhodnutia okresného úradu o jeho povolení.

9.

Zmluvné strany vyhlasujú, že táto zmluva vznikla na základe ich slobodnej, vážnej a určitej vôle,
nie v tiesni a za nápadne nevýhodných podmienok. Na dôkaz týchto skutočností pripájajú
zmluvné strany k dohodnutým zmluvným ustanoveniam svoje podpisy, na strane záložcu úradne
overené.

8

Európsky poľnohospodársky fond pre rozvoj vidieka: Európa investuje do vidieckych oblastí

10. Táto zmluva je povinne zverejňovaná podľa § 5a zákona č. 211/2000 Z. z. o slobodnom prístupe
k informáciám a o zmene a doplnení niektorých zákonov v znení neskorších predpisov.
11. Zmluvné strany berú na vedomie, že v prípade nezverejnenia zmluvy do troch mesiacov od jej
uzavretia platí v zmysle ustanovenia § 47 a ods.4 Občianskeho zákonníka , že k uzavretiu zmluvy
nedošlo.

Za záložného veriteľa v Bratislave dňa: 4.7.2017

Ing. Juraj Kožuch,- PhD. generálny riaditeľ
Pôdohospodárska platobná agentúra

Za záložcu v Bratislave dňa: 26.6.2017

Ing. Martin Hantabál - konateľ
IQ Vision, s.r.o.

9

