Zmluva o dielo č. Z201736079_Z
uzatvorená v zmysle §536 a nasl. Obchodného zákonníka
I. Zmluvné strany
1.1

Objednávateľ:
Obchodné meno:
Sídlo:
IČO:
DIČ:
IČ DPH:
Číslo účtu:
Telefón:

1.2

Detská fakultná nemocnica s poliklinikou Bratislava
Limbová 1, 83340 Bratislava, Slovenská republika
00607231
2020848368
SK 2020848368
SK32 8180 0000 0070 0027 9306
+421 259371571

Dodávateľ:
Obchodné meno:

STAPRO SLOVENSKO s.r.o.

Sídlo:

Hroncova 3, 04001 Košice, Slovenská republika

IČO:

31710549

DIČ:

2020483982

IČ DPH:

SK2020483982

Číslo účtu:

SK89 0200 0000 0012 1814 9953

Telefón:

0918166720

II. Predmet zmluvy
2.1

2.2

Všeobecná špecifikácia predmetu Zmluvy:
Názov:

MODERNIZÁCIA NIS (MODUL RDG, CP)

Kľúčové slová:

modernizácia NIS (modul RDG a Clinical Pathways)

CPV:

48000000-8 - Softvérové balíky a informačné systémy; 72000000-5 - Služby informačných
technológií: konzultácie, vývoj softvéru, internet a podpora

Druh/y:

Tovar; Služba

Funkčná špecifikácia predmetu Zmluvy:
• RÁDIOLÓGIA - základným cieľom realizácie je zaistenie nasledovných procesov:
• prehľadný a dokumentovateľný workflow pacienta od vystavenia žiadanky (na ambulancii alebo oddelení) až po jeho
kontrolné vyšetrenie (opäť na ambulancii alebo oddelení) s plnohodnotnou integráciou systému manažmentu
pacienta SystemOmega, nemocničného informačného systému MEDEA a výkazníctva StaproFONS – Výkazníctvo
SK
• prehľadný grafický diár s možnosťou definície vlastných šablón vyšetrení pre objednávky vrátane ich farebného
odlíšenia, stanovenia dĺžky vyšetrenia, predvyplnenia základných údajov a jednoduché intuitívne objednávanie,
predovšetkým Drag&Drop preobjednanie, zmena dĺžky vyšetrenia, storno objednávky
• prehľadný zoznam vyšetrených pacientov – evidencia všetkých žiadaniek s možnosťou filtrovania podľa obdobia,
aktuálneho stavu žiadanky v rámci vyšetrovacieho procesu, stavu vykázania, vytlačenia nálezu, či prehľad
stornovaných vyšetrení
• podpora fulltextového prehľadávania nálezov
• plnohodnotná integrácia s Tatramed PACS (odosielanie HL7 správ na worklist server Tatramed, otváranie štúdií cez
TomoCon, integrácia T3C)
• podpora pre spracovanie MPPS stavov (Modality Performed Procedure Step): stavy posielané z modalít pre ďalšie
spracovanie a riadenie procesu vyšetrenia.
• ukladanie rádiologického nálezu a jeho príloh (žiadanka, kartička pacienta, laboratórne vyšetrenia, iné.) vo formáte
enkapsulovaného PDF a ich archivávciu v dátovom úložisku PACS.
• podpora pre tvorbu konfigurovateľných zostáv – možnosť tvorby reportov na základe spracovávaných údajov bez
nutnosti zásahu dodávateľa – integrované inteligentné riešenie reportingu.

Strana 1 z 6

• sledovanie limitov zdravotných poisťovní tak formou online kontroly pri objednávaní (varovanie) ako aj formou
jednoduchej a prehľadnej zostavy.
• RÁDIOLÓGIA - požiadavky na riešenie procesov::
• žiadanky na vyšetrenia – možnosť vystavenia a spracovania žiadanky tak z nemocničného informačného systému
ako aj z web prostredia
• objednávanie pacientov – prehľadný a intuitívny diár s možnosťou definície kontrol na rôzne udalosti, predovšetkým
na dodržanie limitu zdravotnej poisťovne, súbežných objednávok, prestávok a pracovnej doby.
• príchod pacienta - spracovanie žiadanky a zadanie všetkých potrebných údajov pre ďalšie vykonanie vyšetrenia s
možnosťou scanovania žiadanky (a iných dokumentov) a vloženia priamo do dokumentácie pacienta. Po uložení je
automaticky generovaný worklist pre modalitu.
• čakáreň – zaradenie pacienta do čakárne vrátane evidencie času príchodu. Slúži zároveň ako informácia pre
technikov o čakajúcich pacientoch.
• spracovanie MPPS stavov – na základe stavov posielaných z modalít sú vykonávané zmeny v stavoch vyšetrenia
pacienta, evidencia reálneho začiatku a ukončenia vyšetrenia
• vyšetrenie pacienta – spracovanie žiadanky a zaevidovanie všetkých vykonaných vyšetrení, spotrebovaných
materiálov s automatickým vykázaním výkonov do zdravotnej poisťovne alebo samoplatcom na pozadí, bez nutnosti
priameho zadávania konkrétnych kódov výkonov. Po ukončení vyšetrenia je automaticky worklist ukončený, užívateľ
má tak prehľadný a reálny stav na konzole modality
• popis nálezu – integrácia s prehliadačom PACS poskytuje lekárovi jednoduchý a rýchly prístup k obrazovej
dokumentácii pacienta. Lekár má pre vyhotovenie nálezu niekoľko možností práce:
• - manuálny zápis nálezu, využitie preddefinovaných textov.
• - vyhotovenie zvukového záznamu na profesionálny mikrofónoch (napr. Philips, Olympus), pričom po ukončení
diktovania je zvukový záznam vložený priamo do dokumentácie pacienta a uložený na centrálny databázový server.
Ovládanie zvukového záznamu prebieha priamo na mikrofóne, bez nutnosti klikania v aplikácii
• - elektronická prepisovateľka – plnohodnotná integrácia externej aplikácie za účelom online prepisu hovoreného slova
na text, pričom do dokumentácie pacienta je možné vložiť len text, ktorý lekár po sebe opraví, alebo aj zvukový
záznam, určený na kontrolu pisárke.
• prepis nálezu pisárkou – centralizované riešenie natívne podporuje činnosť interných aj externých pisárok, ktoré pre
uľahčenie práce využívajú nožné pedále (napr. Olympus) pre prehrávanie zvukových záznamov. Po nadiktovaní
zvukového záznamu lekárom tak pisárka ihneď vidí klinické udalosti určené k prepisu. Po prepísaní označí nález ako
prepísaný
• validácia nálezu – lekár či už kontrolou vlastného nálezu, alebo kontrolou nálezu po pisárke tento nález uzatvára, čím
sa jeho ďalšia editácia stáva nemožná. FONS Enterprise podporuje editáciu takéhoto nálezu buď napísaním dodatku
alebo stornovaním originálneho nálezu a vytvorením identickej kópie nového záznamu. V databáze tak ostáva
informácia aj o pôvodnom náleze.
• odosielanie nálezov externým žiadateľom – systém bez zásahu užívateľa generuje XML správy vo formáte DASTA
(na Slovensku v tejto chvíli rozšírený formát pre výmenu laboratórnych aj rádiologických nálezov).
• prístup k nálezom prostredníctvom web portálu pre externých žiadateľov - užívateľsky jednoduché riešenie, ktoré
poskytne odosielajúcim lekárom na základe ich bezplatnej registrácie prístup ku všetkým nálezom vrátane obrazovej
dokumentácie tých pacientov, ktorých oni sami odoslali na vyšetrenie. Systém po registrácii automaticky odošle
vyplnenú zmluvu odosielajúcemu lekárovi aj administrátorovi portálu na email, po podpise zmluvy o ochrane
osobných údajov je konto aktivované správcom portálu
• CLINICAL PATHWAYS – klinické doporučené postupy (procesy):
• klinické doporučené postupy s[ „systematicky vytvárané stanoviská, pomáhajúce lekárom, zdravotným sestrám a
pacientom v špecifických klinických situáciách rozhodovať o primeranej zdravotnej starostlivosti.“ V posledných
desiatich rokoch došlo k významnému pokroku na poli ich metodológie tvorby, adaptácie, implementácie a
vyhodnotenia. Predovšetkým ku kvalite a štandardom doporučených postupov sa pristupuje viac systematicky
• CLINICAL PATHWAYS - základným cieľom realizácie je zaistenie nasledovných procesov:
• grafický užívateľský nástroj pre účely tvorby klinických doporučených postupov na úrovni zaškoleného užívateľa
zdravotníckeho zariadenia
• tvorba klinických doporučených postupov pre lekárov a ich následná praktické využívanie v dennodennej zdravotnej
starostlivosti o pacienta
• tvorba klinických doporučených postupov pre stredný zdravotný personál a ich následná praktické využívanie v
dennodennej zdravotnej starostlivosti o pacienta
• každý hospitalizovaný pacient môže mať 1..n aktívnych procesov
• každý krok klinického doporučeného postupu je možné sledovať a vyhodnotiť (splnenie vrátane časovej známky a
užívateľa, resp. nesplnenie vrátane časovej známky, užívateľa a uvedenia dôvodu).
• na jednotlivé kroky procesu je možné naviazať akékoľvek klinické udalosti (napr. žiadanky, formuláre, tlačivá), alebo
spustenie modulu.

Strana 2 z 6

• krok procesu môže byť označený ako povinný, čím užívateľ nemôže daný krok vynechať, t.j. označiť ako nesplnený
• do procesov je možné vkladať tzv. ad hoc kroky procesu, nakoľko každá liečba a každý pacient je unikátny a môže
vyžadovať vychýlenie sa definovanému klinickému doporučenému postupu.
• jednotlivé kroky procesu generujú úlohy, tzv. tasky, ktoré sú užívateľovi v jednoduchej, prehľadnej a zrozumiteľnej
podobe zobrazené (napr. dnešné odbery, merania teploty, žiadanky na zobrazovacie vyšetrenia a iné)
• nad ukončenými aj bežiacimi procesmi je možné zostavovať štatistické prehľady, kontrolu plnenia úloh, prehľad
nesplnených krokov jednotlivých procesov
2.3

Technická špecifikácia predmetu Zmluvy:

Technické vlastnosti

Jednotka

Modernizácia (upgrade) a nastavenie procesov NIS
(modul RDG a CP)

ks

Technické vlastnosti

Hodnota/Charakteristika

2.4

Minimum

Maximum

Presne
1

Osobitné požiadavky na plnenie:

Názov
I. CENA
1. Dodávateľ predmetu zákazky je povinný predložiť podrobnú cenovú kalkuláciu do 5 pracovných dní od uzavretia zmluvy, v
ktorej pre jednotlivé položky uvedie: jednotkové ceny bez DPH, jednotkové ceny s DPH, cenu celkom bez DPH, cenu celkom s
DPH a v prípade ak dodávateľ predmetu zákazky ponúka ekvivalentný výrobok, uvedie aj typ / označenie tovaru (obchodné
označenie, značku / výrobcu). Celková cena za predmet zákazky / zmluvy v cenovej kalkulácii musí byť v súlade s celkovou
cenou predmetu zmluvy, uvedenej v článku IV. Zmluvy - Zmluvná cena.
2. Celková cena predmetu zákazky / zmluvy a cena za jednotlivé položky obsahujú všetky náklady dodávateľa predmetu
zákazky spojené s plnením predmetu uvedeného v časti Tech. špec. predmetu zákazky / zmluvy (doprava na miesto plnenia,
vykládka do určených priestorov v miestach plnenia, inštalácia a zaškolenie zamestnancov objednávateľa predmetu zákazky,
likvidácia obal. odpadu, odstraňovanie uznaných vád počas záručnej doby) a tiež všetky dane, clá, poplatky, platby vyberané v
rámci uplatňovania nesadzobných opatrení ustanovené osobitnými predpismi, ako aj iné náklady spojené s plnením zmluvy.
3. Dodávateľovi predmetu zákazky nevznikne nárok na úhradu akýchkoľvek dodatočných nákladov, ktoré si nezapočítal do
ceny predmetu zákazky / zmluvy. Všetky ceny predložené dodávateľom predmetu zákazky zohľadňujú primerané,
preukázateľné náklady a primeraný zisk.
4. V prípade, že dodávateľ predmetu zákazky ku dňu predkladania ponuky nie je platcom DPH, avšak po podpise zmluvy sa
ním stane, nemá nárok na zvýšenie ceny predmetu zákazky / zmluvy o hodnotu DPH.
5. Ak je dodávateľ predmetu zákazky identifikovaný pre DPH v inom členskom štáte EÚ a tovar bude do SR prepravený z
iného členského štátu EÚ, tento Dodávateľ predmetu zákazky nebude pri plnení zmluvy fakturovať DPH. Vo svojej
kontraktačnej ponuke však musí uviesť príslušnú sadzbu a výšku DPH podľa zákona č. 222/2004 Z.z. a cenu vrátane DPH.
Objednávateľ predmetu zákazky nie je zdaniteľnou osobou a v tomto prípade je/bude registrovaný pre DPH podľa § 7 zákona
č. 222/2004 Z.z. a bude povinný odviesť DPH v SR podľa zákona č. 222/2004 Z.z.
II. MIMORIADNE NÍZKA PONUKA
1. V prípade ak cena dodávateľa predmetu zákazky bude mimoriadne nízka vo vzťahu k predmetu zákazky / zmluvy, resp.
bude vykazovať znaky mimoriadne nízkej ponuky podľa § 53 ods. 3 zákona č. 343/2015 Z. z. o verejnom obstarávaní a o
zmene a doplnení niektorých zákonov v znení neskorších predpisov (ďalej len "Zákon o verejnom obstarávaní") dodávateľ
predmetu zákazky je povinný predložiť na požiadanie objednávateľa predmetu zákazky v lehote určenej objednávateľom
predmetu zákazky doklady a vyjadrenie, ktorým preukáže v rozsahu § 53 Zákona o verejnom obstarávaní reálnosť plnenia za
zmluvnú cenu.
2. Ak dodávateľ predmetu zákazky v čase stanovenom objednávateľom predmetu zákazky nepredloží na základe písomnej
výzvy doklady a vyjadrenie preukazujúce reálnosť plnenia predmetu zákazky / zmluvy za mimoriadne nízku cenu, resp. za
cenu vykazujúcu znaky mimoriadne nízkej ponuky, považuje sa to za podstatné porušenie zmluvných podmienok a za dôvod
na odstúpenie od zmluvy.
III. PLENIE PREDMETU ZÁKAZKY
1. Dodávateľ predmetu zákazky sa zaväzuje do 5 pracovných dní od uzavretia zmluvy predložiť objednávateľovi predmetu
zákazky kontaktné údaje osoby zodpovednej za riadne plnenie predmetu zmluvy v rozsahu: meno, priezvisko, tel. číslo a
e-mailová adresa.
2. Dodávateľ predmetu zákazky je povinný na požiadanie objednávateľa predmetu zákazky do 5 pracovných dní odo dňa
uzavretia zmluvy sprístupniť vzorku predmetu zákazky vo svojom sídle, obchodnej prevádzke, alebo v inom mieste a umožniť
objednávateľovi predmetu zákazky vykonať osobnú obhliadku predmetu zákazky na overenie splnenia Technickej špecifikácie
predmetu zákazky / zmluvy.
Strana 3 z 6

3. Miestom dodania je Bratislava; presnú adresu s kontaktnou osobou objednávateľ predmetu zákazky poskytne dodávateľovi
predmetu zákazky do 5 pracovných dní od uzavretia zmluvy.
4. Plnenie sa uskutoční v pracovné dni a v pracovnom čase objednávateľa predmetu zákazky (8:00 - 16:00 h / pružný
pracovný čas 6:00 - 20:00).
5. Dodávateľ predmetu zákazky je povinný spresniť deň a hodinu dodania predmetu zmluvy, resp. jeho časti telefonicky alebo
e-mailom, minimálne jeden deň pred dodaním predmetu zmluvy a tento termín musí písomne potvrdiť zodpovedný zástupca
objednávateľa predmetu zákazky. V prípade neoznámenia termínu dodávky tovaru, objednávateľ predmetu zákazky nie je
povinný prevziať tovar v deň doručenia, ale až v nasledujúci deň. Všetky náklady spojené s odmietnutím prevzatia
neoznámenej dodávky znáša dodávateľ predmetu zákazky.
IV. POŽIADAVKY NA TOVAR
1. Dodávateľ predmetu zákazky dodá tovar, ktorý je certifikovaný a schválený na dovoz a predaj v Slovenskej republike, resp.
v Európskej únii a bude vyhovovať platným medzinárodným normám, STN a všeobecne záväzným právnym predpisom.
Dodávateľ predmetu zákazky je povinný na požiadanie objednávateľa preukázať uvedené certifikácie tovaru, ako aj všetky
vlastnosti tovaru, ktoré sú vyžadované v Technickej špecifikácií predmetu zákazky / zmluvy.
2. Dodávateľ predmetu zákazky predloží do 5 pracovných dní od uzavretia zmluvy potvrdenie od výrobcu NIS MEDEA a
TOMOCON PACS, že dodávateľ predmetu zákazky je držiteľom autorizácie na dodávku, inštaláciu a rekonfiguráciu
ponúknutého riešenia. Záručná doba na dodaný tovar je 2 roky. Dodávateľ predmetu zákazky predloží do 5 pracovných dní
osobu, ktorá su bude priamo podielať na inštalácii a migrácii.
3. Objednávateľ predmetu zákazky požaduje predložiť platný certifikát ISO 9001 a 27001 (pre oblasť rovnakú, alebo
porovnateľnú s predmetom zákazky).
4. Pokiaľ z Technickej špecifikácie predmetu zákazky / zmluvy vyplýva priame alebo nepriame označenie výrobku alebo
výrobcu, výrobný postup, značka, obchodný názov, patent alebo typ, objednávateľ predmetu zákazky v takom prípade pripustí
ekvivalentné plnenie / riešenie, za ktoré bude považovať výrobok rovnakých alebo vyšších parametrov. Dodávateľ predmetu
zákazky je povinný objednávateľovi predmetu zákazky riadne preukázať parametre ekvivalentného plnenia.
5. Dodávateľ predmetu zákazky je povinný dodať tovar podľa tejto zmluvy nový, nerepasovaný. Tovar nesmie byť pred
dodaním používaný, opotrebovaný, ani iným spôsobom čiastočne alebo úplne znehodnotený vo svojich technických a / alebo
materiálových vlastnostiach. Tovar nesmie pochádzať z výstav alebo byť pred dodaním vystavovaný.
6. Objednávateľ predmetu zákazky si vyhradzuje právo prevziať iba tovar spĺňajúci všetky technické vlastnosti uvedené v
Technickej špecifikácií predmetu zákazky / zmluvy, ktorý je funkčný, bez zjavných vád, dodaný v kompletnom stave a v
požadovanom množstve. V opačnom prípade si objednávateľ predmetu zákazky vyhradzuje právo nepodpísať dodací list,
neprevziať dodaný tovar a nezaplatiť cenu za riadne nedodaný tovar.
7. Funkčné, technické a výkonnostné požiadavky na predmet zákazky, ktoré sú uvedené v Technickej špecifikácii predmetu
zákazky/zmluvy sú považované za minimálne. Objednávateľ predmetu zákazky akceptuje aj také funkčné, technické a
výkonnostné vlastnosti predmetu zákazky / zmluvy v rámci predloženej súťažnej ponuky, ktorých vyjadrené kvantifikovateľné
aj nekvantifikovateľné parametre budú vyššie (lepšie) ako sú objednávateľom predmetu zákazky uvedené požadované
parametre funkčných, technických a výkonnostných vlastnostiach predmetu zákazky / zmluvy.
V. FAKTURÁCIA
1. Úhrada za predmet zákazky / zmluvy bude realizovaná formou bezhotovostného platobného styku bez poskytnutia
zálohovej platby. Cena za skutočne dodaný predmet zákazky / zmluvy bude uhradená jednorazovo na základe dodávateľom
predmetu zákazky vyhotovenej a doručenej faktúry.
2. Prílohou faktúry budú kópie dodacích listov potvrdených povereným zamestnancom objednávateľa predmetu zákazky alebo
iný doklad o preprave alebo doručení zásielky tovaru.
3. Splatnosť faktúry je minimálne 14 dní odo dňa jej doručenia do podateľne objednávateľa predmetu zákazky.
4. Dodávateľ predmetu zákazky sa zaväzuje poslať vyhotovenú faktúru listinne poštou a súčasne aj v textovo čitateľnom
súbore vo formáte PDF elektronicky, na e-mailovú adresu objednávateľa predmetu zákazky, a to bezodkladne po jej vystavení.
Dodávateľ predmetu zákazky vyhlasuje, že obsah faktúry poslanej poštou sa bude zhodovať s faktúrou poslanou v
elektronickej podobe na e-mailovú adresu objednávateľa predmetu zákazky.
5. Miesto doručenia faktúry v listinnej faktúry je sídlo objednávateľa predmetu zákazky. E-mailovú adresu, na ktorú dodávateľ
zašle faktúru elektronicky oznámi objednávateľ dodávateľovi predmetu zákazky do 5 pracovných dní odo dňa uzavretia tejto
zmluvy.
6. Dodávateľom predmetu zákazky vystavená faktúra ako daňový doklad musí byť vyhotovená v súlade s ustanoveniami
zákona č. 222/2004 Z. z. o dani z pridanej hodnoty v znení neskorších predpisov. V prípade, ak faktúra vystavená
dodávateľom nebude obsahovať všetky zákonom stanovené náležitosti alebo bude obsahovať nesprávne alebo neúplné
údaje, objednávateľ predmetu zákazky má právo takúto faktúru vrátiť dodávateľovi na jej doplnenie, resp. opravu a dodávateľ
je povinný podľa charakteru nedostatku vystaviť novú, opravenú, resp. doplnenú faktúru s novou lehotu splatnosti.
VI. PODMIENKY ÚČASTI
1. Dodávateľ predmetu zákazky musí spĺňať podmienky účasti týkajúce sa osobného postavenia podľa § 32 zákona o
verejnom obstarávaní. Objednávateľ predmetu zákazky upozorňuje dodávateľov na skutočnosť, že prijatím zákona č.
343/2015 Z.z. o verejnom obstarávaní došlo k úprave podmienok týkajúcich sa osobného postavenia, ako aj k úprave
podmienok zápisu do zoznamu hospodárskych subjektov.

Strana 4 z 6

2. Podmienkou nadobudnutia platnosti a účinnosti zmluvy je zápis údajov o dodávateľovi predmetu zákazky v registri partnerov
verejného sektora podľa 315/2016 Z.z. o registri partnerov verejného sektora a o zmene a doplnení niektorých zákonov. Ak v
momente uzavretia zmluvy nemá dodávateľ v registri partnerov verejného sektora v súlade s príslušnými ustanoveniami
zákona, zmluva nadobudne účinnosť najskôr v deň zápisu dodávateľa predmetu zákazky do tohto registra (bod 4.4 VZP
OPET).
3. Objednávateľ predmetu zákazky je oprávnený od zmluvy odstúpiť ak v momente uzavretia zmluvy nie je dodávateľ
predmetu zákazky v registri partnerov verejného sektora zapísaný v súlade s príslušnými ustanoveniami zákona a k zápisu do
tohto registra nedôjde ani do 30 dní od momentu uzavretia zmluvy (bod 18.2, písm. v VZP OPET).
4. Nepredloženie dokladov preukazujúcich splnenie podmienok účasti týkajúce sa osobného postavenia podľa § 32 zákona o
verejnom obstarávaní sa považuje za podstatné porušenie zmluvy s možnosťou uplatnenia zmluvnej pokuty a s možnosťou
využitia inštitútu odstúpenia od zmluvy pre podstatné porušenie zmluvných podmienok.
5. Objednávateľ predmetu zákazky upozorňuje, že dodávateľ musí byť v zmysle § 32 ods. 1 písm. e) zákona o verejnom
obstarávaní oprávnený poskytovať službu, ktorá zodpovedá predmetu zákazky. V prípade pochybností objednávateľa je
dodávateľ povinný na požiadanie objednávateľa predmetu zákazky v lehote určenej objednávateľom predmetu zákazky
preukázať splnenie podmienok dokladom podľa § 32 ods. 1 písm. e) zákona o verejnom obstarávaní. V opačnom prípade je
objednávateľ predmetu zákazky oprávnený odstúpiť od zmluvy.
VII. ĎAĽŠIE USTANOVENIA
1. Objednávateľ predmetu zákazky požaduje zložiť na jeho účet vedený v Štátnej pokladnici sumu vo výške 10 % zo Zmluvnej
ceny, ako výkonovú záruku zmluvného záväzku za účelom riadneho plnenia zmluvných povinností (najmä kvality a termínov
plnenia) do 5 pracovných dní od uzatvorenia zmluvy. V prípade, ak dodávateľ predmetu zákazky riadne plnenie neuskutoční,
uvedená finančná čiastka v plnej sume prepadá v prospech objednávateľa predmetu zákazky. V prípade riadneho plnenia
zmluvných povinností dodávateľom predmetu zákazky je objednávateľ predmetu zákazky povinný do 3 pracovných dní ...
... po splnení zmluvy vrátiť dodávateľovi predmetu zákazky na jeho účet výkonovú záruku v plnej výške.
2. V prípade, ak dodávateľ predmetu zákazky poruší akúkoľvek zmluvnú podmienku a/alebo ktorékoľvek ustanovenie uvedené
v osobitných požiadavkách na plnenie a/alebo dodaný tovar nebude spĺňať akúkoľvek vlastnosť uvedenú v Technickej
špecifikácii predmetu zákazky / zmluvy, toto porušenie sa považuje za podstatné porušenie zmluvy a objednávateľ predmetu
zákazky má právo odstúpiť od zmluvy a následne vyhotoví negatívnu referenciu dodávateľovi predmetu zákazky.
3. V prípade porušenia povinnosti dodávateľa predmetu zákazky dodať celé plnenie riadne a včas podľa zmluvy je
objednávateľ oprávnený požadovať od dodávateľa zaplatenie zmluvnej pokuty vo výške 0,10% ceny plnenia denne. Účelom
zmluvnej pokuty je pokryť náklady, ktoré vzniknú objednávateľovi v dôsledku nutnosti zrušenia zmluvy a opakovania zákazky z
dôvodu predloženia ponuky dodávateľom, ktorá nebude zodpovedať vlastnostiam uvedeným v Technickej špecifikácii
predmetu zákazky / zmluvy a/alebo z dôvodu predloženia ponuky, za cenu ktorej tovar nebude možné dodať a/alebo z iného
dôvodu na ...
... strane dodávateľa predmetu zákazky.
4. Všetky doklady a dokumenty musia byť predložené v štátnom jazyku. Ak je doklad alebo dokument vyhotovený v cudzom
jazyku, predkladá sa spolu s jeho úradným prekladom do štátneho jazyka, to neplatí pre návrhy, doklady a dokumenty
vyhotovené v českom jazyku.
5. Objednávateľ predmetu zákazky si vyhradzuje právo odstúpiť od zmluvy v prípade ak proces verejného obstarávania
nebude akceptovaný zo strany poskytovateľa finančných prostriedkov, alebo v prípade ak objednávateľovi predmetu zákazky
nebudú pridelené finančné prostriedky na realizáciu zákazky zo strany ich poskytovateľa.
Názov
2.5

Upresnenie
Prílohy opisného formulára Zmluvy:

Popis

Názov súboru

III. Zmluvné podmienky
3.1

3.2

Miesto plnenia Zmluvy:
Štát:

Slovenská republika

Kraj:

Bratislavský

Okres:

Bratislava III

Obec:

Bratislava - mestská časť Nové Mesto

Ulica:

Limbová 1

Čas / lehota plnenia zmluvy:
31.07.2017 08:00:00 - 31.10.2017 15:00:00
Strana 5 z 6

3.3

3.4

Dodávané množstvo/ rozsah zmluvného plnenia:
Jednotka:

riešenie

Požadované množstvo:

1,0000

Práva a povinnosti zmluvných strán podľa tejto Zmluvy sa spravujú Obchodnými podmienkami elektronického
trhoviska verzia 3.1, účinná zo dňa 1.2.2017 , ktoré tvoria neoddeliteľnú prílohu tejto Zmluvy.

IV. Zmluvná cena
4.1

Celková cena predmetu Zmluvy bez DPH: 204 750,00 EUR

4.2

Sadzba DPH: 20,00

4.3

Celková cena predmetu Zmluvy vrátane DPH: 245 700,00 EUR

V. Záverečné ustanovenia
5.1

Táto Zmluva bola uzavretá automatizovaným spôsobom v rámci Elektronického kontraktačného systému a v zmysle
Obchodných podmienok elektronického trhoviska verzia 3.1, účinná zo dňa 01.02.2017, ktoré tvoria jej prílohu č. 1.

5.2

Táto Zmluva nadobúda platnosť dňom jej uzavretia a účinnosť za podmienok definovaných v Obchodných
podmienkach elektronického trhoviska uvedených v bode 5.1 tejto zmluvy.

5.3

Táto Zmluva vrátane jej príloh predstavuje úplnú dohodu zmluvných strán o jej predmete. Vedľajšie dohody k tejto
zmluve neexistujú.

5.4

Táto Zmluva je vyhotovená v elektronickej podobe v štyroch vyhotoveniach, po jednom pre každú zmluvnú stranu,
jedno vyhotovenie bude zaslané na zverejnenie v Centrálnom registri zmlúv Úradu vlády Slovenskej republiky a jedno
bude zverejnené v Centrálnom registri zmlúv trhoviska.

5.5

Túto Zmluvu bude možné meniť a dopĺňať za podmienok stanovených príslušnými všeobecne záväznými právnymi
predpismi len vo forme písomného a číslovaného dodatku podpísaného oboma zmluvnými stranami.

5.6

Táto Zmluva má nasledovné prílohy:
Príloha č.1 Obchodné podmienky elektronického trhoviska verzia 3.1, účinná zo dňa 01.02.2017,
https://portal.eks.sk/SpravaOpet/Opet/VerejnyDetail/

V Bratislave, dňa 28.07.2017 12:38:02
Objednávateľ:
Detská fakultná nemocnica s poliklinikou Bratislava
konajúci prostredníctvom osoby poverenej zastupovať Objednávateľa v rámci elektronického trhoviska
Dodávateľ:
STAPRO SLOVENSKO s.r.o.
konajúci prostredníctvom osoby poverenej zastupovať Dodávateľa v rámci elektronického trhoviska

Strana 6 z 6

