Zmluva číslo 163/2017 na obstaranie tovarov a služieb pre existujúci informačný
systém pre kategorizáciu liečiv a liekov (ďalej aj ako „IS Kategorizácia˝) pre
Ministerstvo zdravotníctva SR uzatvorená v zmysle § 269 ods. 2 Obchodného
zákonníka medzi zmluvnými stranami (ďalej len „zmluva˝)

ZMLUVNÉ STRANY
I.

Ministerstvo zdravotníctva Slovenskej republiky

sídlo:
Limbová 2, 83752 Bratislava, Slovenská republika
IČO:
165565
bankové spojenie:
Štátna pokladnica
číslo účtu:
7000150115/8180
štatutárny orgán:
JUDr. Ing. Tomáš Drucker, minister
osoba oprávnená
na rokovanie:
Ing. Michal Kondáš,
ako objednávateľ na jednej strane, ďalej len „objednávateľ˝
a
II.

Disig, a.s.

sídlo:
IČO:
IČ DPH:
registrácia:

Záhradnícka 151, 821 08 Bratislava
359 75 946
SK2022116976
OR Okresného súdu Bratislava I, odd.: Sa, vložka č.: 3794/B

štatutárny orgán:

Ing. Ľuboš Batěk, predseda predstavenstva
Ing. Ivan Kühn, podpredseda predstavenstva
Tatra banka, a.s.,
SK11 1100 0000 0026 2576 8772

bankové spojenie:
číslo účtu:

ako zhotoviteľ na strane druhej, ďalej len „poskytovateľ ˝ a spoločne
s „objednávateľom˝ ďalej len „zmluvné strany˝

Preambula
Objednávateľ prevádzkuje programové aplikácie v rámci zhotoveného, dodaného a
implementovaného informačného systému pre kategorizáciu liečiv a liekov na základe Zmluvy o
dielo č. 103/2011 na vybudovanie informačného systému pre kategorizáciu liečiv a liekov zo
dňa 30.3.2011 (ďalej len „zmluva o dielo˝).
ČL. I
PREDMET ZMLUVY
1.

Predmetom tejto zmluvy je dodávka tovarov a služieb pre existujúci informačný systém
pre kategorizáciu liečiv a liekov (ďalej aj ako „IS Kategorizácia˝) pre MZSR v rozsahu,
ktorý zabezpečí poskytovanie kontinuity činností prevádzkovaného elektronického portálu
za dohodnutú odplatu uvedenú v čl. 3 tejto zmluvy.

2.

V rámci predmetu zákazky sa poskytovateľ zaväzuje zabezpečiť:
a) základný balík pre priebežné poskytovanie autentizačných a podpisovacích
certifikátov podľa štandardu X.509 v3 vydávaných certifikačnou autoritou, ktorej
certifikát je umiestnený v dôveryhodnom úložisku všeobecne rozšírených

b)

c)
d)
e)

3.

prehliadačov – minimálne Microsoft, Mozilla, Chrome a Apple v rozsahu 1000 ks
súčasne používaných certifikátov s dĺžkou platnosti 12 mesiacov počas dĺžky trvania
zmluvy
(certifikáty musia spĺňať nasledovné požiadavky: dĺžka kľúča 2048bit, SHA256RSA,
položky subjektu – CN, OU=Pre ucely kategorizacie MZ SR, L, C=SK,
SERIALNUMBER, E)
základný balík pre priebežné poskytovanie kvalifikovaných certifikátov (mandátnych)
pre elektronický podpis vydávaných v podľa nariadenia Európskeho parlamentu a
Rady (EÚ) č. 910/2014 o elektronickej identifikácii a dôveryhodných službách pre
elektronické transakcie na vnútornom trhu (ďalej aj ako „nariadenie eIDAS“) v
rozsahu 5 ks súčasne používaných certifikátov s dĺžkou platnosti 12 mesiacov počas
dĺžky trvania zmluvy
jednorazovú dodávku certifikovaných SSCD zariadení pre uloženie privátnych kľúčov
kvalifikovaných certifikátov v rozsahu 5 ks
základný balík pre priebežné poskytovanie kvalifikovaných elektronických časových
pečiatok vydávaných v podľa nariadenia eIDAS v rozsahu 60.000 ks ročne
jednorazovú dodávku a upgrade komponentu zabezpečujúceho automatické
vytváranie a overovanie kvalifikovaných podpisov používaného v rámci IS
Kategorizácia pre potreby hromadného podpisovania rozhodnutí, aby spĺňal
požiadavky nariadenia eIDAS, v rozsahu 3 ks softvérových licencií – časovo
neobmedzená používateľská licencia.

Pri prekročení vyššie uvedených počtov si môže objednávateľ prostredníctvom
oprávnenej osoby objednávateľa doobjednať:
a) rozširujúci balík 100 ks autentizačných a podpisovacích certifikátov v sume 1.600,- €
(slovom jedentisícšesťsto euro) bez DPH
b) rozširujúci balík 5 ks kvalifikovaných certifikátov v sume 108,35,- € (slovom stoosem
euro a tridsaťpäť centov) bez DPH
c) rozširujúci balík 10.000 ks časových pečiatok v sume 800,-€ (slovom osemsto euro)
bez DPH.
ČL. II
SPÔSOB PLNENIA PREDMETU ZMLUVY

1.

Poskytovateľ je povinný dodať tovary a služby uvedené v článku č. I bod 2) ods. a) až d)
v súlade s požadovaným rozsahom a parametrami do 10 pracovných dní od účinnosti
tejto zmluvy.

2.

Poskytovateľ je povinný dodať tovary a služby uvedené v článku č. I bod 2) ods. e v
súlade s požadovaným rozsahom a parametrami do 30 pracovných dní od účinnosti tejto
zmluvy, za predpokladu poskytnutia plnej súčinnosti zo strany objednávateľa.

3.

Ak sa nedohodne inak, poskytovateľ je povinný dodať tovary a služby v lokalite sídla
objednávateľa.

4.

Ak sa nedohodne inak, poverené osoby objednávateľa nahlasujú doobjednanie tovarov
uvedených v článku č. I bod 3) prostredníctvom elektronickej pošty na e-mailovej
adrese: obchod@disig.sk.
Zmeny kontaktných údajov poskytovateľa je poskytovateľ povinný bezodkladne oznámiť
objednávateľovi.

5.

Prevzatie doobjednaných tovarov podľa článku č. I bod 3) musí prebehnúť protokolárne v
zmysle Akceptačného protokolu (Príloha č. 3).

6.

Objednávka nových tovarov musí obsahovať minimálne náležitosti uvedené v prílohe č. 1
tejto zmluvy – „Objednávka nových tovarov˝.

ČL. III
CENY A PLATOBNÉ PODMIENKY
1.

Objednávateľ sa zaväzuje zaplatiť poskytovateľovi za dodané tovary a služby uvedené
v článku č. I bod 2) v súlade s požadovaným rozsahom a parametrami vopred dohodnutú
cenu 42.744,20,- € (slovom: štyridsaťdvatisíc sedemstoštyridsaťštyri euro a dvadsať
centov) bez DPH, DPH 8.548,84,- € (slovom: osemtisíc päťstoštyridsaťosem
a osemdesiatštyri centov), cena s DPH 51.293,04,- € (slovom: päťdesiatjedentisíc
dvestodeväťdesiattri euro a 4 centy). Cena je dohodnutá podľa zákona č. 18/1996 Z. z. o
cenách v znení neskorších predpisov.

2.

Objednávateľ sa zaväzuje zaplatiť poskytovateľovi za doobjednané tovary vopred
dohodnutú cenu podľa v článku č. I bod 3). Cena je stanovená podľa § 3 zákona
Národnej rady Slovenskej republiky č. 18/1996 Z. z. o cenách v znení neskorších
predpisov a vyhlášky Ministerstva financií Slovenskej republiky č. 87/1996 Z. z., ktorou
sa vykonáva zákon Národnej rady Slovenskej republiky č. 18/1996 Z. z. o cenách v znení
neskorších predpisov. Zmluvná cena je vyjadrená v eurách. .

3.

Faktúra je splatná do 30 kalendárnych dní od jej doručenia objednávateľovi, ak bude
riadne vystavená, pričom objednávateľ ju uhradí bankovým prevodom na účet
poskytovateľa uvedený v záhlaví zmluvy. Faktúra je riadne vystavená, ak obsahuje číslo
zmluvy a všetky náležitosti daňového dokladu podľa zákona č. 222/2004 Z. z. o dani z
pridanej hodnoty v znení neskorších predpisov a zákona č. 431/2002 Z. z. o účtovníctve
v znení neskorších predpisov.

4.

V prípade, že predložená faktúra nebude obsahovať náležitosti uvedené v
predchádzajúcom bode, objednávateľ vráti faktúru poskytovateľovi písomnou
doporučenou zásielkou alebo osobne proti podpisu poskytovateľa (ďalej len „zásielka˝), a
poskytovateľ je povinný vystaviť novú faktúru s novou lehotou splatnosti. V prípade, že
poskytovateľ zásielku neodôvodnene odmietne prevziať, považuje sa za doručenú
poskytovateľovi dňom odmietnutia prevzatia zásielky vyznačeného na doručenke.

5.

Zmluvné strany sa dohodli, že ak sa poskytovateľ dostane do omeškania s plnením si
svojich povinností, môže objednávateľ uplatniť voči poskytovateľovi zmluvnú pokutu vo
výške 0,05% za každý začatý deň omeškania z ceny tovarov a služieb, s poskytnutím
ktorých je poskytovateľ v omeškaní. Uplatnením zmluvnej pokuty nie je dotknutý nárok
objednávateľa na náhradu vzniknutej škody v plnom rozsahu.

6.

Zmluvné strany sa dohodli, že poskytovateľ má právo v prípade omeškania
objednávateľa s úhradou faktúry za dodané tovary a služby podľa tejto zmluvy uplatniť si
úrok z omeškania vo výške 0,05 % z dlžnej sumy za každý začatý deň omeškania.
Uplatnením zmluvnej pokuty nie je dotknutý nárok poskytovateľa na náhradu dlžnej
sumy v plnom rozsahu.
ČL. IV
DOBA PLATNOSTI A UKONČENIA ZMLUVY
1. Táto zmluva sa uzatvára na dobu 12 mesiacov. Možno ju zmeniť a dopĺňať iba po
predchádzajúcej dohode oboch zmluvných strán a to formou písomných dodatkov.
2. Túto zmluvu môžu ukončiť zmluvné strany písomnou dohodou.
3. Od tejto zmluvy môže odstúpiť ktorákoľvek zo zmluvných strán, pokiaľ druhá zmluvná
strana opakovane (minimálne dvakrát) a hrubo poruší ustanovenie tejto zmluvy. Na
skutočnosť porušovania zmluvnej povinnosti, ktorá má byť dôvodom odstúpenia ako aj

na možnosť odstúpenia musí byť zmluvná strana, ktorá hrubo porušuje ustanovenie
zmluvy vopred písomne upozornená a to v lehote aspoň 30 dní, počas ktorých môže
porušujúca zmluvná strana zjednať nápravu. Písomné odstúpenie od zmluvy musí
obsahovať odôvodnenie s uvedením konkrétnych skutočností, ktoré tvoria dôvod
odstúpenie od zmluvy.
ČL. V
OCHRANA AUTORSKÉHO PRÁVA A INÝCH ODDOBNÝCH PRÁV
1.

Poskytovateľ vyhlasuje, že podľa všetkých slovenských predpisov práva duševného
vlastníctva je oprávnený udeliť objednávateľovi softvérovú licenciu v zmysle článku č. I
bod 2) ods. e. Nepravdivosť tohto vyhlásenia poskytovateľa zakladá povinnosť náhrady
škody podľa § 373 a nasl. Obchodného zákonníka.
ČL. VI
ZÁVEREČNÉ USTANOVENIA

1.

Poskytovateľ je povinný zachovať mlčanlivosť o všetkých informáciách a údajoch, o
ktorých sa dozvie v súvislosti s plnením zmluvy tretím osobám a zaväzuje sa nešíriť a
nezneužívať ich ďalej akoukoľvek formou ani po ukončení zmluvného vzťahu.

2.

Zmluvné strany sa dohodli, že poskytovateľ má právo uvádzať objednávateľa vo svojich
referenciách.

3.

Prípadné spory a nedorozumenia, ktoré vzniknú zo zmluvy sa budú zmluvné strany
usilovať riešiť predovšetkým formou dohody. V prípade, ak nedôjde k dohode, požiada
jedna zo zmluvných strán o rozhodnutie súd.

4.

Zmluvné strany sa dohodli, že zmluva sa riadi príslušnými ustanoveniami Obchodného
zákonníka, pričom právne vzťahy neupravené touto zmluvou sa riadia príslušnými
ustanoveniami ostatných platných právnych predpisov, najmä Autorským zákonom.

5.

Neoddeliteľnou súčasťou tejto zmluvy je:
Príloha č. 1 – „Objednávka nových tovarov˝
Príloha č. 2 – „Zoznam oprávnených osôb objednávateľa˝
Príloha č. 3 – „Akceptačný protokol – vzor˝

6.

Zmluvné strany sa zaväzujú, že sa budú navzájom a včas písomne informovať o zmenách
a to najmä o zmenách čísla bankového spojenia, faxového a telefónneho čísla, o zmene
adresy sídla, zmene e-mailovej adresy bez uzavretia dodatku k tejto zmluve.

7.

Ak niektoré ustanovenia zmluvy nie sú celkom alebo sčasti platné a/alebo účinné alebo
neskôr stratia platnosť a/alebo účinnosť, nie je tým dotknutá platnosť a/alebo účinnosť
ostatných ustanovení. Namiesto neplatných a/alebo neúčinných ustanovení a na
vyplnenie medzier sa použije právna úprava, ktorá, pokiaľ je to právne možné, sa čo
najviac približuje zmyslu a účelu zmluvy, pokiaľ pri uzatváraní zmluvy zmluvné strany
túto otázku brali do úvahy.

8.

Zmluva je vyhotovená v 5 rovnopisoch. Objednávateľ obdrží 3 a poskytovateľ
vyhotovenia zmluvy.

9.

Zmluva nadobúda platnosť a účinnosť podpisom oboch zmluvných strán.

10.

Zmluvné strany si zmluvu prečítali jej obsahu porozumeli, potvrdzujú, že majú plnú

2

spôsobilosť na právne úkony, že zmluva je určitá a zrozumiteľná a na znak toho, že
zmluva zodpovedá ich slobodnej vážnej a skutočnej vôli ju podpísali bez výhrad.

V Bratislave dňa 16.08.2017

V Bratislave dňa

Objednávateľ:

Poskytovateľ:

Tomáš Drucker, minister, v. r.
---------------------------------------------

Ing. Ľuboš Batěk, Disig, a. s., v. r.
-----------------------------------------------

-------------------

14.08.2017

PRÍLOHA č. 1 – Objednávka nových tovarov

OBJEDNÁVKA NOVÝCH TOVAROV
Vyplní objednávateľ:
Názov objednávky

Por. číslo objednávky/rok

Typ objednávky
Nový tovar

Miesto výkonu

Popis objednávky

Poverená osoba
objednávateľa

Dátum zadania objednávky
□

Dohodnutá cena

Požadovaný dátum odovzdania

PRÍLOHA č. 2 – Zoznam oprávnených osôb objednávateľa

1.

Ing. Michal Kondáš, tel: 02 59373187, e-mail: michal.kondas@health.gov.sk

PRÍLOHA č. 3 – Akceptačný protokol – vzor
AKCEPTAČNÝ PROTOKOL
Označenie/identifikácia objednávky:
Objednávateľ:
Ministerstvo zdravotníctva Slovenskej republiky
Limbová 2, 83752 Bratislava, Slovenská republika
IČO: 165565

Poskytovateľ:
Disig, a.s.
Záhradnícka 151, 821 08 Bratislava
IČO: 359 75 946

Požadovaný dátum odovzdania

Skutočný dátum odovzdania

Poverená osoba objednávateľa:

Poverená osoba poskytovateľa:

Popis doobjednaného tovaru:

Akceptácia plnenia poskytovateľa
Akceptácia bez výhrad:
Objednávateľ potvrdzuje poskytovateľovi
splnenie
požiadavky na dodané tovary/služby v plnom rozsahu
akceptuje a preberá

Akceptácia objednávateľa zo dňa :...

..........................................................

Meno, priezvisko, funkcia
Podpis osoby oprávnenej osoby
Pečiatka
Akceptácia s výhradami:
Objednávateľ potvrdzuje poskytovateľovi splnenie
požiadavky na dodané tovary/služby v s nasledovnými
výhradami:

Vyjadrenie
poskytovateľa/Dohoda
zistených nedostatkov

o odstránení

-

Podpis zodpovednej osoby objednávateľa

..........................................................

Meno, priezvisko, funkcia
Podpis osoby oprávnenej osoby
Pečiatka

Podpis zodpovednej osoby poskytovateľa

..........................................................
Meno, priezvisko, funkcia
Podpis osoby oprávnenej osoby
Pečiatka

