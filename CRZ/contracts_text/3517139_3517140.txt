Zmluva o poskytnutí finančných prostriedkov
č. 18-163-03900
uzatvorená v súlade s ust. § 22 zákona č. 284/2014 Z. z. o Fonde na podporu umenia a o zmene a doplnení zákona č.
434/2010 Z. z. o poskytovaní dotácií v pôsobnosti Ministerstva kultúry Slovenskej republiky v znení zákona č. 79/2013 Z. z. v
platnom znení, v spojení s ust. § 269 ods. 2 zákona č. 513/1991 Zb. Obchodný zákonník v znení neskorších predpisov v
spojení s ust. § 51 zákona č. 40/1964 Zb. Občiansky zákonník v znení neskorších predpisov (ďalej aj ako Zmluva)

1 Zmluvné strany
1.1 Poskytovateľ
názov:

Fond na podporu umenia

sídlo:

Cukrová 14, 811 08 Bratislava–Staré Mesto

IČO:

42418933

konajúc prostredníctvom:

prof. PhDr. Peter Michalovič, PhD., predseda Rady
Mgr. Jozef Kovalčik, PhD., riaditeľ FPU

zriadený:

zákonom č. 284/2014 Z. z. o Fonde na podporu umenia

E-mail:

robert.spotak@fpu.sk

bežný účet – IBAN:

SK58 8180 0000 0070 0054 3066

depozitný účet – IBAN:

SK20 8180 0000 0070 0055 3256

variabilný symbol:

1816303900

(ďalej aj ako Poskytovateľ alebo FPU)
1.2 Prijímateľ finančných prostriedkov

obchodné meno/meno a priezvisko:

EastWorks s.r.o.

sídlo/miesto podnikania/bydlisko:

Murgašova 3, 040 01 Košice

IČO/rodné číslo:

46124870

DIČ:

2023247952

IČ DPH:

SK2023247952

Štatutárny orgán:

Rudolf Staruch, konateľ

E-mail:

eastworks@eastworks.eu, jozef.staruch@eastworks.eu

číslo účtu – IBAN:

SK59 8330 0000 0025 0144 8611

(ďalej aj ako Prijímateľ)
(Poskytovateľ a Prijímateľ ďalej aj ako Zmluvné strany)

2 Úvodné ustanovenia
2.1

Poskytovateľ poskytuje finančné prostriedky na základe zákona č. 284/2014 Z. z. o Fonde na podporu umenia a o
zmene a doplnení zákona č. 434/2010 Z. z. o poskytovaní dotácií v pôsobnosti Ministerstva kultúry Slovenskej
republiky v znení zákona č. 79/2013 Z. z. v znení neskorších predpisov (ďalej aj ako Zákon o FPU) a podľa interných
predpisov Poskytovateľa, ktorými sú najmä Štatút Poskytovateľa VP č. 2/2015 zo dňa 14.01.2016 (ďalej aj ako Štatút),
Zásady poskytovania finančných prostriedkov z Fondu na podporu umenia VP FPU č. 12/2015 podľa aktuálneho znenia
(ďalej aj ako Zásady) a Štruktúra podpornej činnosti Fondu na podporu umenia na rok 2018 (ďalej aj ako Štruktúra
podpornej činnosti) a v súlade s podmienkami stanovenými vo Výzve číslo 8/2018 na predkladanie žiadostí (ďalej aj
ako Výzva).

Zmluva o poskytnutí finančných prostriedkov č. 18-163-03900

Strana 1 z 10

2.2

Finančné prostriedky poskytnuté na základe tejto Zmluvy sú verejnými prostriedkami a na ich poskytnutie a použitie
sa vzťahujú ustanovenia zákona č. 523/2004 Z. z. o rozpočtových pravidlách verejnej správy a o zmene a doplnení
niektorých zákonov v znení neskorších predpisov (ďalej aj ako Zákon o rozpočtových pravidlách) a príslušné
ustanovenia zákona č. 358/2015 Z. z. o úprave niektorých vzťahov v oblasti štátnej pomoci a minimálnej pomoci a o
zmene a doplnení niektorých zákonov (zákon o štátnej pomoci) (ďalej aj ako Zákon o ŠP).

2.3

Prijímateľ predložil Poskytovateľovi na základe Výzvy úplnú písomnú žiadosť číslo 18-163-03900 o poskytnutie
finančných prostriedkov (ďalej aj ako Žiadosť). Odborná komisia FPU vo svojom hodnotení (ďalej aj ako Hodnotenie)
odporučila poskytnúť Prijímateľovi finančné prostriedky na podporu projektu podrobne špecifikovaného v Žiadosti
(ďalej aj ako Projekt). Riaditeľ FPU na základe Hodnotenia rozhodol o poskytnutí finančných prostriedkov dňa
11.05.2018.

3 Predmet zmluvy
3.1

Touto Zmluvou sa Poskytovateľ zaväzuje poskytnúť Prijímateľovi finančné prostriedky na realizáciu Projektu s názvom
GrayZone RTS game, a to vo výške a za podmienok stanovených najmä v tejto Zmluve, vo Výzve, v Zákone o FPU, v
iných súvisiacich všeobecne záväzných právnych predpisoch, v interných predpisoch FPU (najmä v Zásadách, v
Štatúte a v Štruktúre podpornej činnosti). Prijímateľ sa zaväzuje Poskytovateľom poskytnuté finančné prostriedky
použiť v súlade s účelom poskytnutia finančných prostriedkov, rešpektujúc najmä podmienky stanovené touto
Zmluvou, Výzvou, Zákonom o FPU, Štatútom, Zásadami, Štruktúrou podpornej činnosti ako aj inými všeobecne
záväznými právnymi predpismi a inými internými predpismi Poskytovateľa. Prijímateľ sa zároveň zaväzuje
Poskytovateľovi hodnoverne preukázať použitie poskytnutých finančných prostriedkov v súlade s účelom ich
poskytnutia a v súlade s inými podmienkami vyplývajúcimi z obsahu tejto Zmluvy a/alebo v súlade s podmienkami
vyplývajúcimi z Výzvy, zo Zákona o FPU, z iných súvisiacich všeobecne záväzných právnych predpisov a z interných
predpisov FPU (najmä zo Zásad, zo Štatútu a zo Štruktúry podpornej činnosti).

4 Účel a spôsob poskytnutia finančných prostriedkov
4.1

Základným účelom tejto Zmluvy je poskytnutie finančných prostriedkov Poskytovateľom Prijímateľovi na
tvorba multimediálneho diela vo forme beta final.

4.2

Zmluvné strany sa dohodli na záväzných vecných výstupoch z Projektu (ďalej aj ako Záväzné výstupy), ktoré sú
špecifikované v prílohe č. 1 k tejto Zmluve. Obsah a rozsah Záväzných vecných výstupov možno na základe dohody
Zmluvných strán meniť dodatkom k tejto Zmluve.

4.3

Poskytovateľ poskytuje zo svojho rozpočtu Prijímateľovi finančné prostriedky vo forme dotácie v celkovej výške 40
000,00 EUR na úhradu bežných výdavkov.

4.4

Finančné prostriedky sa poskytujú ako minimálna pomoc (pomoc de minimis) podľa Schémy minimálnej pomoci
poskytovanej v Slovenskej republike prostredníctvom Fondu na podporu umenia v znení dodatku č. 2, ktorá bola
zverejnená v Obchodnom vestníku č. 243/2017 vydanom dňa 21.12.2017 pod G000045.

5 Práva a povinnosti zmluvných strán
5.1

Poskytovateľ sa zaväzuje poskytnúť finančné prostriedky Prijímateľovi bezhotovostne na bankový účet uvedený v
záhlaví tejto Zmluvy najskôr v deň nasledujúci po dni zverejnenia tejto Zmluvy v Centrálnom registri zmlúv podľa
osobitého predpisu, najneskôr do 30 dní odo dňa zverejnenia tejto Zmluvy v Centrálnom registri zmlúv podľa
osobitého predpisu.

5.2

Finančné prostriedky poskytnuté podľa tejto Zmluvy sú účelovo viazané na úhradu všetkých alebo len niektorých
bežných výdavkov, ktoré súvisia s realizáciou Projektu, ktoré sú podrobne špecifikované v rozpočte nákladov
Projektu. Rozpočet je prílohou č. 2 k tejto Zmluve (ďalej aj ako Rozpočet projektu). Finančné prostriedky poskytnuté
na základe tejto Zmluvy nesmú byť použité v rozpore s touto Zmluvou, v rozpore so všeobecne záväznými právnymi
predpismi ani v rozpore s internými predpismi Poskytovateľa.

5.3

Prijímateľ sa zaväzuje podieľať sa na finančnom zabezpečení realizácie Projektu formou povinného spolufinancovania
určeného podľa príslušných ustanovení Zákona o FPU, Štruktúry podpornej činnosti a podľa rozpočtu Projektu v sume
najmenej 2 750,00 EUR.

Zmluva o poskytnutí finančných prostriedkov č. 18-163-03900

Strana 2 z 10

5.4

Prijímateľ prijíma finančné prostriedky poskytnuté na základe tejto Zmluvy bez výhrad v plnom rozsahu a za
podmienok vyplývajúcich z tejto Zmluvy, zo všeobecne záväzných právnych predpisov a z interných predpisov
Poskytovateľa.

5.5

Prijímateľ je oprávnený použiť finančné prostriedky poskytnuté na základe tejto Zmluvy na úhradu konkrétneho
výdavku/nákladu, avšak najviac v sume, ktorá je pri rozpočtovej skupine tohto nákladu/výdavku uvedená v Rozpočte
projektu. Prijímateľ je oprávnený použiť a vyúčtovať výdavky/náklady v rámci jednotlivých skupín rozpočtových
položiek uvedených v prílohe č. 2 k tejto Zmluve. V priebehu realizácie projektu môže Prijímateľ uskutočniť presuny
finančných prostriedkov medzi skupinami rozpočtových položiek uvedených v tejto Zmluve maximálne do výšky 20 %
finančných prostriedkov pridelených na danú skupinu rozpočtových položiek bez toho, aby musel žiadať o zmenu
podmienok poskytnutia dotácie. Prijímateľ nie je povinný použiť všetky finančné prostriedky poskytnuté na základe
tejto Zmluvy.

5.6

Prijímateľ je povinný použiť finančné prostriedky výlučne na výdavky súvisiace s realizáciou Projektu (ďalej len
oprávnené výdavky). FPU bude ako oprávnené výdavky podľa predchádzajúcej vety akceptovať aj výdavky Prijímateľa,
ktoré Prijímateľ vynaložil pred uzavretím Zmluvy, ak boli vynaložené na úhradu výdavkov, ktoré vznikli najskôr
01.07.2018. Výdavky musia Prijímateľovi vzniknúť najneskôr do 30.06.2019. Dňom vzniku výdavku sa rozumie deň
dodania tovaru alebo poskytnutia služieb, ktoré sú predmetom vyúčtovania. Dňom úhrady sa rozumie deň odpísania
finančných prostriedkov z účtu Prijímateľa za účelom zaplatenia ceny za tovar alebo služby.

5.7

Oprávnenými výdavkami v zmysle bodu 5.6 tejto Zmluvy sa rozumejú výdavky uvedené v príslušnej výzve. Výdavky bez
priameho vzťahu k realizácii projektu, ani výdavky, ktoré nie sú súčasťou Rozpočtu projektu, nebudú akceptované.
Taktiež nebudú akceptované ako oprávnené všetky výdavky uvedené v článku 6 bod 6 Zásad.

5.8

Výnosy z poskytnutých finančných prostriedkov, ako sú napr. úroky poskytnuté peňažným ústavom, v ktorom má
Prijímateľ zriadený účet, na ktorom sa finančné prostriedky nachádzajú (ďalej aj ako Výnosy), sú príjmami štátneho
rozpočtu, ak zákon č. 523/2004 Z. z. o rozpočtových pravidlách verejnej správy a o zmene a doplnení niektorých
zákonov v znení neskorších zákonov alebo osobitný zákon neustanovujú inak. Prijímateľ je povinný všetky Výnosy po
odrátaní poplatkov za vedenie účtu (okrem poplatkov za založenie a zrušenie účtu) odviesť na depozitný bankový účet
(pre identifikáciu platby je Prijímateľ povinný použiť variabilný symbol uvedený v záhlaví tejto Zmluvy) Poskytovateľa
pred dátumom konečného a úplného vyúčtovania poskytnutých finančných prostriedkov. Neodvedenie Výnosov podľa
predchádzajúcej vety je porušením finančnej disciplíny v zmysle § 31 ods. 1 písm. d) zákon č. 523/2004 Z. z. o
rozpočtových pravidlách verejnej správy a o zmene a doplnení niektorých zákonov. O vrátení Výnosov Prijímateľ
upovedomí Poskytovateľa písomne pred realizáciou prevodu. V prípade, že Prijímateľovi výnosy nevznikli, je povinný
Poskytovateľovi o tom podať informáciu formou čestného vyhlásenia pri vyúčtovaní poskytnutých finančných
prostriedkov.

5.9

Ak Prijímateľ nebude realizovať Projekt, je povinný o tejto skutočnosti Poskytovateľa bez zbytočného odkladu písomne
informovať. Prijímateľ je povinný v lehote podľa Zmluvy finančné prostriedky poskytnuté mu na základe tejto Zmluvy v
plnom rozsahu vrátiť na bežný účet Poskytovateľa uvedený v záhlaví tejto Zmluvy, ak finančné prostriedky vracia do
31.12.2018, alebo na depozitný účet, ak finančné prostriedky vracia po 01.01.2019. Pre identifikáciu platby je
Prijímateľ povinný použiť variabilný symbol uvedený v záhlaví tejto Zmluvy. Výnosy Prijímateľ Poskytovateľovi odvedie
podľa bodu 5.8 tejto Zmluvy. Prijímateľ vrátením nepoužitých finančných prostriedkov na ne stráca akýkoľvek nárok.

5.10 Ak Prijímateľ nepoužije celú sumu poskytnutých finančných prostriedkov, je povinný v lehote podľa Zmluvy všetky
nepoužité finančné prostriedky vrátiť na bežný účet Poskytovateľa uvedený v záhlaví tejto Zmluvy, ak finančné
prostriedky vracia do 31.12.2018, alebo na depozitný účet uvedený v záhlaví tejto Zmluvy, ak finančné prostriedky
vracia po 01.01.2019. Pre identifikáciu platby je Prijímateľ povinný použiť variabilný symbol uvedený v záhlaví tejto
Zmluvy. O vrátení nepoužitých finančných prostriedkov Prijímateľ upovedomí Poskytovateľa písomne pred realizáciou
prevodu. Prijímateľ vrátením nepoužitých finančných prostriedkov na ne stráca akýkoľvek nárok.
5.11 Poskytovateľ je oprávnený kedykoľvek vykonať vecnú a finančnú kontrolu hospodárenia s finančnými prostriedkami
poskytnutými na základe tejto Zmluvy ako aj kontrolu dodržiavania povinností a záväzkov Prijímateľa z právneho
vzťahu vzniknutého na základe tejto Zmluvy. Prijímateľ je povinný umožniť Poskytovateľovi a ním povereným osobám
vykonanie kontroly podľa predchádzajúcej vety. Za tým účelom je Prijímateľ povinný Poskytovateľovi poskytnúť
potrebnú súčinnosť, najmä predložiť doklady a údaje z účtovnej dokumentácie, umožniť vstup do svojho sídla, resp.
priestorov, v ktorých podniká alebo vykonáva inú činnosť alebo realizuje Projekt. Poskytovateľ sa zaväzuje oznámiť
Prijímateľovi termín kontroly najmenej 5 dní vopred, a to písomne prostredníctvom poštovej zásielky alebo e-mailom.
Pri určovaní termínu kontroly sa Poskytovateľ zaväzuje postupovať tak, aby uskutočnením kontroly Prijímateľovi
nespôsobil neprimerané zdržania v realizácii Projektu.

Zmluva o poskytnutí finančných prostriedkov č. 18-163-03900

Strana 3 z 10

5.12 Prijímateľ sa v súvislosti s realizáciou Projektu zaväzuje podľa povahy Projektu primeraným a vhodným spôsobom
informovať o tom, že Projekt, na ktorý boli poskytnuté finančné prostriedky na základe tejto Zmluvy, podporil
Poskytovateľ. Pri propagácii Projektu je Prijímateľ povinný postupovať podľa aktuálneho znenia Príručky k propagácii
a informovaní o získaní podpory z verejných zdrojov FPU a podľa Manuálu pre vizuálnu identitu FPU, ktoré
Poskytovateľ zverejní na webovom sídle FPU. Prijímateľ sa zaväzuje postupovať v zmysle znenia dokumentov
špecifikovaných v predchádzajúcej vete aktuálnych k momentu vykonávania propagácie. Prijímateľ sa tiež zaväzuje v
dostatočnom časovom predstihu, najneskôr však 10 dní vopred, informovať Poskytovateľa o termíne realizácie
výstupov projektu, vrátane reprezentačných, propagačných a/alebo spoločenských podujatí súvisiacich s uvedením
Projektu na verejnosti. Na základe vzájomnej dohody je Prijímateľ povinný umožniť osobám konajúcim za/v mene
Poskytovateľa účasť na všetkých podujatiach súvisiacich s Projektom.
5.13 Prijímateľ sa zaväzuje, že pri všetkých podujatiach a aktivitách súvisiacich s Projektom na verejnosti vykoná s
vynaložením maximálneho úsilia také opatrenia, ktorými zamedzí tomu, aby mohlo dôjsť alebo došlo najmä k
nasledovným negatívnym spoločenským javom:
a)

podpore alebo propagácii skupín osôb alebo hnutí, ktoré v rámci svojej činnosti násilím, hrozbou násilia
alebo hrozbou inej ťažkej ujmy smerujú k potláčaniu základných práv a slobôd iných,

b)

používaniu zástav, odznakov, rovnošiat alebo hesiel, prejavovaniu sympatií k skupine alebo hnutiam, ktoré
násilím, hrozbou násilia alebo hrozbou inej ťažkej ujmy smerujú k potláčaniu základných práv a slobôd osôb,

c)

sprístupňovaniu, uvádzaniu do obehu, ponúkaniu, predávaniu alebo inému spôsobu rozširovania
extrémistických materiálov,

d)

hanobeniu niektorého národa, jeho jazyka, k hanobeniu niektorej rasy alebo etnickej skupiny, k hanobeniu
jednotlivca alebo skupiny osôb pre ich príslušnosť k niektorej rase, národu, národnosti, farbe pleti, etnickej
skupine, pôvodu rodu, pre ich náboženské vyznanie alebo preto, že sú bez vyznania alebo k vyhrážaniu sa
takýmto osobám alebo k obmedzovaniu práv takýchto osôb,

e)

podnecovaniu k násiliu alebo k nenávisti voči skupine osôb alebo jednotlivcovi pre ich príslušnosť k niektorej
rase, národu, národnosti, farbe pleti, etnickej skupine, pôvodu rodu alebo pre ich náboženské vyznanie,

Prijímateľ sa rovnako zaväzuje, že pri všetkých podujatiach a aktivitách súvisiacich s Projektom nebude uskutočňovať
a/alebo iným subjektom neumožní uskutočňovať politickú agitáciu, podporu alebo popularizáciu názvu, značky,
programu alebo hesiel politickej strany, politického hnutia alebo kandidáta, umiestňovať alebo rozdávať letáky,
respektíve realizovať na tento účel alebo v súvislosti s tým akékoľvek úkony
(ďalej aj ako Nežiaduce konanie).
5.14 Ak aj napriek splneniu povinnosti Prijímateľa podľa bodu 5.13 Zmluvy dôjde bez jeho zavinenia k takému
Nežiaducemu konaniu, Prijímateľ je povinný bez zbytočného odkladu vykonať také úkony a prijať také opatrenia, aby
Nežiaducemu konaniu okamžite zamedzil a zabezpečil, aby sa v ďalšom takom konaní nepokračovalo.
5.15 V prípade, že dôjde zo strany Prijímateľa k porušeniu povinností podľa bodov 5.13 a/alebo 5.14 tejto Zmluvy, považujú
sa finančné prostriedky poskytnuté na základe tejto Zmluvy za použité v rozpore s touto Zmluvou. Finančné
prostriedky podľa predchádzajúcej vety je Prijímateľ povinný poskytovateľovi vrátiť na bankový účet Poskytovateľa
uvedený v záhlaví tejto Zmluvy, a to najneskôr do 21 dní od doručenia výzvy Poskytovateľa Prijímateľovi na vrátenie
takých finančných prostriedkov.
5.16 Nesplnenie záväzkov a/alebo porušenie povinností vyplývajúcich pre Prijímateľa zo Zmluvy a/alebo v súvislosti so
Zmluvou sa považuje za použitie finančných prostriedkov v rozpore s účelom uvedeným v Zmluve, s výnimkou
nesplnenia záväzkov alebo porušenia povinností preukázateľne zapríčinených z dôvodu vyššej moci.

6 Podmienky poskytnutia a vyúčtovania finančných prostriedkov
6.1

Poskytovateľ sa na základe tejto Zmluvy zaväzuje poskytnúť Prijímateľovi finančné prostriedky vo výške uvedenej v
bode 4.3 bezhotovostným prevodom na účet Prijímateľa uvedený v záhlaví tejto Zmluvy.

6.2

V prípade zistenia Poskytovateľa o preukázateľných nedostatkoch pri hospodárení Prijímateľa s poskytnutými
finančnými prostriedkami je Poskytovateľ oprávnený až do času odstránenia týchto nedostatkov zastaviť poskytovanie
ďalších finančných prostriedkov Prijímateľovi.

Zmluva o poskytnutí finančných prostriedkov č. 18-163-03900

Strana 4 z 10

6.3

Použitie finančných prostriedkov, poskytnutých na základe tejto Zmluvy, podlieha ich finančnému vyúčtovaniu a
vecnému vyhodnoteniu Projektu (ďalej spolu aj ako Vyúčtovanie), ktoré Prijímateľ zrealizuje v registračnom systéme
Poskytovateľa. Prijímateľ je povinný Vyúčtovanie podľa predchádzajúcej vety Poskytovateľovi predložiť v tlačenej
podobe vygenerovanej z registračného systému FPU najneskôr do termínu: 30.09.2019. K Vyúčtovaniu je Prijímateľ
povinný priložiť aj:
a)

Kópie originálnych účtovných dokladov označených číslom Zmluvy (účtovný doklad ako preukázateľný
záznam musí obsahovať náležitosti v zmysle § 10 zákona č. 431/2002 Z. z. o účtovníctve, pričom za obsahovú
správnosť účtovného dokladu zodpovedá prijímateľ dotácie) potvrdzujúcich použitie poskytnutých
finančných prostriedkov a kópie výpisov z účtu označených číslom Zmluvy, na ktorý boli poukázané finančné
prostriedky a z ktorého boli uhrádzané výdavky na projekt s použitím poskytnutých finančných prostriedkov.
Ak je prijímateľ dotácie registrovaným platcom dane z pridanej hodnoty (ďalej len DPH) a môže si uplatniť
odpočítanie DPH, táto nie je pri vyúčtovaní dotácie považovaná za oprávnený výdavok.

Alebo
b)

Správu audítora alebo znalecký posudok licencovaného znalca o zhode predloženého finančného vyúčtovania
so zmluvou; správu audítora alebo znalecký posudok predloží prijímateľ vždy, ak je celková suma finančných
prostriedkov poskytnutých podľa zmluvy 100 000 EUR alebo viac. Správu audítora predkladá Prijímateľ v
rozsahu, ako je určené v článku 7 bod 4 Zásad.

c)
6.4

Ďalšie doklady v zmysle § 22 ods. (9) Zákona o FPU.

Vyúčtovanie musí obsahovať informáciu o použití finančných prostriedkov podľa skupín rozpočtových položiek s
ohľadom na Rozpočet projektu. Neoddeliteľnou súčasťou Vyúčtovania je aj zdokladovanie povinného spolufinancovania
oprávnených výdavkov projektu vo výške určenej v tejto Zmluve. Neoprávnené výdavky projektu žiadateľ nemôže
vyúčtovať ako povinné spolufinancovanie. Ak Prijímateľ v zdokladovaní a vyúčtovaní povinného spolufinancovania
projektu uvedie výdavky, ktoré uhradila tretia osoba, je povinný priložiť k vyúčtovaniu aj kópiu dokladu
potvrdzujúceho zmluvný vzťah medzi prijímateľom a touto osobou, na základe ktorého boli tieto výdavky uhradené.
Zároveň je Prijímateľ povinný k vyúčtovaniu zabezpečiť od tejto osoby predloženie kópií účtovných dokladov
potvrdzujúcich vznik a úhradu takto vyúčtovaných výdavkov. Povinnou prílohou vyúčtovania je aj prehľad ďalšieho
spolufinancovania projektu zo zdrojov uvedených v rozpočte projektu.

6.5

Vecné vyhodnotenie projektu Prijímateľ vypracuje v predpísanej štruktúre určenej v aktuálnom znení Príručky pre
vecné vyhodnotenie a vyúčtovanie projektu FPU, ktorú Poskytovateľ zverejní na webovom sídle FPU. Vecné
vyhodnotenie musí obsahovať:
a)

správu o realizácii projektu podrobne popisujúcu všetky etapy realizácie projektu,

b)

informáciu o naplnení predpokladov, cieľov a výsledkov projektu, ktoré prijímateľ uviedol v žiadosti o
poskytnutie finančných prostriedkov,

c)
6.6

vlastné zhodnotenie prínosu projektu po jeho realizácii.

K vecnému vyhodnoteniu Projektu je Prijímateľ povinný priložiť aj dokumenty potvrdzujúce splnenie povinnosti
Prijímateľa vyplývajúcej mu z čl. 5 bod 5.12 prvá veta tejto Zmluvy v rozsahu určenom v aktuálnom znení Príručky k
propagácii a informovaní o získaní podpory z verejných zdrojov FPU a dokumenty potvrdzujúce Záväzné výstupy z
Projektu podľa prílohy č. 1 k tejto Zmluve, v rozsahu určenom aktuálnym znením Príručky pre vecné vyhodnotenie a
vyúčtovanie projektu FPU.

6.7

Vyúčtovanie musí byť podpísané Prijímateľom alebo štatutárnym orgánom Prijímateľa alebo ním na tento účel písomne
splnomocnenou osobou, pričom toto splnomocnenie musí byť súčasťou predloženého Vyúčtovania.

6.8

Prijímateľ je povinný doručiť Vyúčtovanie Poskytovateľovi osobne do kancelárie FPU, prostredníctvom kuriérskej
služby alebo prostredníctvom doporučenej zásielky.

6.9

Ak Prijímateľ nepredloží Vyúčtovanie najneskôr v termíne stanovenom v bode 6.3 tohto článku, Poskytovateľ ho
písomne vyzve, aby predložil Vyúčtovanie bez zbytočného odkladu, najneskôr však do 10 dní od doručenia písomnej
výzvy. Ak prijímateľ nepredloží Vyúčtovanie ani v uvedenej dodatočnej lehote, považuje sa táto skutočnosť za použitie
finančných prostriedkov v rozpore s účelom uvedeným v tejto Zmluve.

Zmluva o poskytnutí finančných prostriedkov č. 18-163-03900

Strana 5 z 10

6.10 Ak kancelária zistí nedostatky vo Vyúčtovaní alebo v jeho prílohách, oznámi tieto nedostatky prostredníctvom
elektronickej pošty Prijímateľovi a vyzve ho, aby v lehote do 7 dní nedostatky odstránil. Ak Prijímateľ nezabezpečí
odstránenie nedostatkov v stanovenom termíne, považuje sa táto skutočnosť za použitie poskytnutých finančných
prostriedkov alebo ich časti, v rozpore s účelom uvedeným v tejto Zmluve.
6.11 Ak kancelária pri overovaní splnenia podmienok použitia finančných prostriedkov z fondu zistí také porušenie
podmienok uvedených v Zmluve, ktoré zakladá povinnosť prijímateľa vrátiť poskytnuté finančné prostriedky alebo ich
časť, neodkladne vyzve Prijímateľa, aby v lehote do 10 dní odviedol poskytnuté finančné prostriedky na účet fondu. Ak
Prijímateľ v určenej lehote výzvu neuposlúchne, alebo odvedie na účet fondu neúplnú sumu, považuje sa táto
skutočnosť za použitie poskytnutých finančných prostriedkov alebo ich časti, v rozpore s účelom uvedeným v tejto
Zmluve.

7 Vrátenie finančných prostriedkov, sankcie
7.1

Prijímateľ je povinný vrátiť Poskytovateľovi finančné prostriedky, ktoré použil v rozpore s touto Zmluvou, Zákonom o
FPU alebo účelom uvedeným v tejto Zmluve, a to do 30 dní odo dňa predloženia vyúčtovania alebo zistenia ich
neoprávneného použitia.

7.2

Prijímateľ je povinný vrátiť Poskytovateľovi finančné prostriedky, ktoré nepoužil celkom alebo sčasti na financovanie
Projektu, a to do 30 dní odo dňa skončenia realizácie Projektu.

7.3

Prijímateľ je povinný zaplatiť Poskytovateľovi pokutu vo výške 1 % z poskytnutých finančných prostriedkov, najmenej
30 EUR za nepredloženie Vyúčtovania spoločne s povinne predkladanými prílohami a inými dokladmi v zmysle Zmluvy
a Zákona o FPU v lehote uvedenej v Zmluve alebo v dodatočnej lehote určenej vo výzve Poskytovateľa. Ak je Prijímateľ
v omeškaní s predložením Vyúčtovania spoločne s povinne predkladanými prílohami a inými dokladmi v zmysle
Zmluvy a Zákona o FPU viac ako šesť mesiacov, je povinný za každý ďalší ukončený mesiac omeškania nasledujúci po
šiestom mesiaci zaplatiť Poskytovateľovi pokutu 200 EUR. Povinnosť Prijímateľa predložiť Poskytovateľovi Vyúčtovania
spoločne s povinne predkladanými prílohami a inými dokladmi v zmysle Zmluvy a Zákona o FPU tým nie je dotknutá.

7.4

Prijímateľ je povinný zaplatiť Poskytovateľovi penále vo výške 0,01 % zo sumy neoprávnene použitých finančných
prostriedkov, a to za každý deň neoprávneného použitia finančných prostriedkov podľa 7.1 Zmluvy. Prijímateľ je
povinný zaplatiť Poskytovateľovi penále vo výške 0,01 % zo sumy neoprávnene zadržaných finančných prostriedkov, a
to za každý deň neoprávneného zadržania finančných prostriedkov po uplynutí lehoty podľa bodu 7.2 Zmluvy.
Povinnosť Prijímateľa vrátiť Poskytovateľovi finančné prostriedky, na vrátenie ktorých vznikol Poskytovateľovi nárok
tým nie je dotknutá.

7.5

Ak je Prijímateľ povinný vrátiť finančné prostriedky alebo ich časť z dôvodov uvedených v bodoch 5.9, 5.10 alebo 5.15
Zmluvy a Prijímateľ finančné prostriedky alebo ich časť Poskytovateľovi nevráti vo výške a v lehote uvedených vo
výzve alebo v tejto Zmluve (t.j. poruší svoj záväzok vrátiť tieto finančné prostriedky), vzniká Poskytovateľovi voči
Prijímateľovi nárok na zaplatenie zmluvnej pokuty vo výške 0,01 % z hodnoty sumy finančných prostriedkov, ktorých
vrátenie Poskytovateľ od Prijímateľa výzvou požaduje, a to za každý deň takéhoto neoprávneného zadržiavania
finančných prostriedkov. Povinnosť Prijímateľa vrátiť Poskytovateľovi finančné prostriedky, na vrátenie ktorých vznikol
Poskytovateľovi nárok, tým nie je dotknutá.

7.6

V prípade omeškania Prijímateľa so zaplatením akéhokoľvek peňažného záväzku Poskytovateľovi je Prijímateľ povinný
zaplatiť Poskytovateľovi úroky z omeškania vo výške 0,03 % z dlžnej sumy, a to za každý deň omeškania.

7.7

V prípade, že v dôsledku skutočnosti, za ktorú zodpovedá Prijímateľ, vznikne Poskytovateľovi škoda, je Prijímateľ
povinný nahradiť ju Poskytovateľovi v lehote, ktorú určí Poskytovateľ, a v celom rozsahu tak, ako bude vyčíslená
Poskytovateľom.

7.8

Zaplatením penále, pokuty a zmluvnej pokuty podľa tejto Zmluvy nie je dotknuté právo na náhradu škody spôsobenej
porušením povinnosti, pre prípad porušenia ktorej bola dohodnutá; a náhrada škody môže byť uplatňovaná
Poskytovateľom voči Prijímateľovi v plnej výške a to aj v prípade, ak zmluvná pokuta prevyšuje výšku škody.

8 Zánik zmluvy
8.1

Právne vzťahy medzi Poskytovateľom a Prijímateľom založené touto Zmluvou môžu zaniknúť najmä:
a)

akceptáciou riadneho a úplného vyúčtovania Projektu podľa čl. 6 tejto Zmluvy,

b)

dohodou Zmluvných strán,

Zmluva o poskytnutí finančných prostriedkov č. 18-163-03900

Strana 6 z 10

c)
8.2

odstúpením od Zmluvy zo strany Poskytovateľa.

Poskytovateľ môže od tejto Zmluvy odstúpiť v prípade, ak Prijímateľ použije finančné prostriedky alebo ich časť v
rozpore so Zmluvou, resp. v rozpore s účelom uvedeným v tejto Zmluve. Rovnako môže Poskytovateľ odstúpiť od tejto
Zmluvy v prípade podstatného porušenia tejto Zmluvy alebo v prípade zmeny okolností, za ktorých došlo k uzavretiu
Zmluvy, a to najmä:
a)

ak sa preukáže, že údaje v žiadosti a dokladoch, na základe ktorých Poskytovateľ rozhodol o poskytnutí
dotácie boli nepravdivé, neúplné, zavádzajúce alebo sfalšované,

b)

ak Prijímateľ bezdôvodne pozastavil realizáciu projektu,

c)

ak na majetok Prijímateľa bola povolená exekúcia, reštrukturalizácia alebo vyhlásený konkurz, alebo bol
návrh na vyhlásenie konkurzu zamietnutý pre nedostatok majetku.

8.3

Poskytovateľ je oprávnený od Zmluvy odstúpiť v prípade, ak Prijímateľ predloží žiadosť o dotáciu na projekt v rámci
rovnakého opatrenia, v ktorom je poskytovaná dotácia touto Zmluvou, pričom Poskytovateľ daný projekt vyhodnotí ako
projekt zhodný s Projektom podľa tejto Zmluvy. Za zhodný sa považuje aj projekt obsahujúci odchýlky od Projektu, ak
podstatná časť projektu podľa posúdenia Poskytovateľa je zhodná s Projektom. V prípade odstúpenia podľa tohto bodu
je odstúpenie Poskytovateľa od Zmluvy účinné uplynutím posledného dňa obdobia, na ktoré už bola poskytnutá dotácia
podľa tejto Zmluvy, pričom deň účinnosti odstúpenia je zároveň posledným dňom platnosti Zmluvy, a Zmluva zaniká s
účinkami do budúcnosti.

8.4

Ak nie je ustanovené inak, odstúpenie od Zmluvy je účinné, a Zmluva zaniká momentom jeho doručenia druhej
Zmluvnej strane. Ak nie je uvedené inak, odstúpením od Zmluvy zanikajú všetky práva a povinnosti strán zo Zmluvy.
Zmluvná strana, ktorej pred odstúpením od Zmluvy poskytla plnenie druhá Zmluvná strana toto plnenie vráti.

8.5

Ak je Prijímateľom fyzická osoba, jej smrťou Zmluva nezanikne, ibaže jej obsahom bolo plnenie, ktoré mal Prijímateľ
vykonať osobne. Do práv a povinností Prijímateľa zo Zmluvy vstupujú dedičia Prijímateľa.

8.6

Ak obsahom Zmluvy je plnenie, ktoré mal zomrelý Prijímateľ vykonať osobne, táto Zmluva momentom jeho smrti
zaniká. Vysporiadanie nárokov zo Zmluvy vykoná Poskytovateľ voči dedičom. Poskytovateľ má nárok na vrátenie
nespotrebovanej časti plnenia ku dňu zániku Zmluvy, a ak Prijímateľ zo Zmluvy plnil čiastočne, má Poskytovateľ nárok
na vrátenie časti poskytnutých finančných prostriedkov v pomere k veľkosti uvedeného čiastočného plnenia
Prijímateľa, podľa toho ktorá suma je vyššia. Ak Prijímateľ zo Zmluvy ku dňu zániku Zmluvy neplnil vôbec, má
Poskytovateľ nárok na vrátenie celej sumy poskytnutých finančných prostriedkov. Dôkazné bremeno o plnení resp.
čiastočnom plnení zo Zmluvy prechádza na dedičov Prijímateľa. Ku dňu zániku Zmluvy zaniká akékoľvek právo
Prijímateľa (jeho dedičov) na akékoľvek plnenie Poskytovateľa zo Zmluvy.

8.7

Ustanovenia tejto Zmluvy upravujúce sankcie ako aj povinnosti z nich vyplývajúce, ako aj ďalšie ustanovenia, ktoré
svojou povahou majú platiť aj po zániku Zmluvy, nie sú odstúpením od Zmluvy dotknuté.

9 Záverečné ustanovenia
9.1

Poskytovateľ si vyhradzuje právo znížiť sumu poskytnutých finančných prostriedkov z dôvodu nedostatku finančných
prostriedkov v rozpočte Poskytovateľa, ktoré sú príspevkom zo štátneho rozpočtu, výlučne však o sumu priamo
vyplývajúcu z viazania výdavkov štátneho rozpočtu Ministerstvom financií Slovenskej republiky v zmysle Zákona o
rozpočtových pravidlách. V takomto prípade nezodpovedá Poskytovateľ za vzniknuté náklady Prijímateľa ani
nezodpovedá za prípadnú škodu.

9.2

Akékoľvek zmeny a doplnenia tejto Zmluvy je možné vykonať výlučne v písomnej forme prostredníctvom vzostupne
očíslovaných dodatkov k tejto Zmluve, uzatvorených po predchádzajúcej dohode Zmluvných strán. O skutočnostiach
rozhodných pre potrebu zmeny alebo doplnenia tejto Zmluvy zo strany Prijímateľa je Prijímateľ povinný informovať
Poskytovateľa bez zbytočného odkladu od ich vzniku. O zmenách rozhoduje riaditeľ FPU, v lehote najneskôr 15 dní od
doručenia žiadosti o zmenu, pričom svoje rozhodnutie je povinný dať na vedomie Rade FPU.

9.3

Ak finančné prostriedky poskytnuté na základe tejto Zmluvy použije Prijímateľ na dodanie tovaru, na uskutočnenie
stavebných prác a/alebo na poskytnutie služieb v zmysle zákona č. 343/2015 Z. z. o verejnom obstarávaní a o
zmene a doplnení niektorých zákonov, je Prijímateľ povinný postupovať v zmysle uvedeného všeobecne záväzného
právneho predpisu.

Zmluva o poskytnutí finančných prostriedkov č. 18-163-03900

Strana 7 z 10

9.4

Táto Zmluva nadobúda platnosť dňom jej podpísania oboma Zmluvnými stranami. Táto Zmluva podlieha v zmysle
príslušných ustanovení zákona č. 40/1964 Zb. Občiansky zákonník v znení neskorších predpisov v spojení s
relevantnými ustanoveniami zákona č. 211/2000 Z. z. povinnému zverejneniu.

9.5

Zmluva je vyhotovená v dvoch rovnopisoch, z ktorých jeden dostane Prijímateľ a jeden Poskytovateľ.

9.6

Prijímateľ podpisom tejto Zmluvy vyhlasuje, že sa oboznámil s príslušnými všeobecne záväznými právnymi predpismi
ako aj so súvisiacimi internými predpismi Poskytovateľa, ktoré upravujú všetky vzťahy výslovne upravené ako aj
výslovne neupravené v tejto Zmluve. Prijímateľ výslovne súhlasí s obsahom všetkých súvisiacich interných predpisov
Poskytovateľa a zaväzuje sa plniť všetky povinnosti, ktoré mu z nich v súvislosti s touto Zmluvou vyplývajú.

9.7

9.8

Neoddeliteľnou súčasťou Zmluvy sú aj tieto prílohy:
a)

Príloha č. 1: Záväzné výstupy projektu

b)

Príloha č. 2: Rozpočet projektu

Zásielka podľa tejto Zmluvy sa musí doručovať na e-mailovú adresu, prípadne na adresu sídla Zmluvnej strany, ktorej
je zásielka určená a ktoré sú uvedené v záhlaví tejto Zmluvy, ak sa Zmluvné strany nedohodnú inak a na doručovanie
zásielok si neurčia iné e-mailové adresy alebo iné korešpondenčné adresy. Zmluvné strany sa zaväzujú vzájomne si
písomne oznamovať všetky zmeny týkajúce sa adries oboch Zmluvných strán uvedených v záhlaví tejto Zmluvy bez
zbytočného odkladu. V prípade porušenia povinnosti podľa predchádzajúcej vety zodpovedá Zmluvná strana druhej
Zmluvnej strane za prípadnú škodu, ktorá jej porušením uvedenej povinnosti vznikla.

9.9

Zmluvné strany sa zaväzujú, že si navzájom v prípade potreby bez zbytočného odkladu poskytnú všetku nevyhnutnú
súčinnosť, ktorú bude možné v závislosti od konkrétnych okolností od nich spravodlivo požadovať. Zmluvné strany sa
zaväzujú vzájomne si v prípade potreby bez zbytočného odkladu poskytnúť informácie nevyhnutné na riadne splnenie
svojich záväzkov vyplývajúcich im zo Zmluvy, alebo z právnych predpisov, či prerokovať dôležité otázky, ktoré by
mohli v závažnej miere ovplyvniť plnenie povinností Zmluvných strán stanovených touto Zmluvou alebo právnym
predpisom, a tým ovplyvniť dosiahnutie účelu Zmluvy.

9.10 Zmluvné strany vyhlasujú, že si Zmluvu prečítali, rozumejú jej obsahu a súhlasia s ním. Zmluvné strany vyhlasujú, že
prostredníctvom tejto Zmluvy je vyjadrená ich skutočná, vážna, slobodná vôľa, v ktorej niet omylu. Zmluvné strany
vyhlasujú, že túto Zmluvu neuzavreli v tiesni a za nápadne nevýhodných podmienok. Na potvrdenie vyššie uvedeného
Zmluvné strany Zmluvu vlastnoručne podpíšu.
Bratislava 19.06.2018

Košice 11.06.2018

prijímateľ
predseda Rady FPU
za poskytovateľa

riaditeľ FPU
za poskytovateľa

Zmluva o poskytnutí finančných prostriedkov č. 18-163-03900

Strana 8 z 10

Príloha č. 1: Záväzné výstupy projektu
Názov diela: GrayZone RTS game
Autor/autori diela: Eastworks s.r.o
Druh diela: Single player 3D sci-fi RTS - strategická sci-fi hra v digitálnej forme dostupná cez internetové platformy
Vydavateľstvo: Vydané firmou Eastworks s.r.o
Spôsob distribúcie: Online cez platformy Steam, GOG, Humble Store, Itch
Predpokladaný rozsah: 8 misií, hrateľná doba 7-9 hodín
Predpokladaný termín vydania: Júl 2019
Informovanie verejnosti o podpore z FPU: Logo fondu a vyhlásenie o finančnej podpore umiestnené na viditeľnom mieste
(umiestnenie loga a textovej informácie o podpore v rámci úvodných titulkov/intra aplikácie, a web stránke hry)

Zmluva o poskytnutí finančných prostriedkov č. 18-163-03900

Strana 9 z 10

Príloha č. 2: Rozpočet projektu
2.1 Kalkulácia nákladov
Skupina rozpočtových položiek1,2,3,4
Autorské honoráre a personálne náklady
Spolu:
1

Rozpočet

Podpora z FPU

Podpora z FPU v %

55 000,00 €

40 000,00 €

100,00 %

55 000,00 €

40 000,00 €

72,73 %

Skupina rozpočtových položiek Autorské honoráre a personálne náklady zahŕňa kumulatívne rozpočtové podskupiny

Autorské honoráre, Práce a služby vykonané na faktúru a Personálne náklady, ako boli definované ako oprávnené výdavky vo
výzve.
2

Skupina rozpočtových položiek Nájmy priestorov zahŕňa kumulatívne rozpočtové podskupiny Nájom interiérov a Nájom

exteriérov, ako boli definované ako oprávnené výdavky vo výzve.
3

Skupina rozpočtových položiek Cestovné a prepravné zahŕňa kumulatívne rozpočtové podskupiny Cestovné náklady a

Náklady na prepravu techniky, ako boli definované ako oprávnené výdavky vo výzve.
4

Skupina rozpočtových položiek Propagácia a polygrafické náklady zahŕňa kumulatívne rozpočtové podskupiny Propagačné

materiály a publicita, Polygrafické náklady súvisiace s výrobou periodických publikácií a Polygrafické náklady súvisiace s
výrobou neperiodických publikácií, ako boli definované ako oprávnené výdavky vo výzve.
2.2 Predpokladané výnosy

Predpokladané výnosy

Výnosy

predaj hry Grayzone

10 000,00 €
Spolu:

10 000,00 €

2.3 Spolufinancovanie

Spolufinancovanie

Zdroje

Verejné zdroje SR
Vlastné zdroje
Spolu:

Zmluva o poskytnutí finančných prostriedkov č. 18-163-03900

Zdroje v %
0,00 €

0,00 %

5 000,00 €

9,09 %

5 000,00 €

9,09 %

Strana 10 z 10

