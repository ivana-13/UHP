Zmluva o poskytovaní služieb č. 150-2018/409-12968

Lighting Beetle s.r.o.
so sídlom Budyšínska 8, Bratislava 831 03
zapísaná v Obchodnom registri Okresného súdu Bratislava I, oddiel: Sro, vložka č.: 59475/B
IČO: 44 864 892
DIČ: 2022860840
IČ DPH: SK2022860840
bankové spojenie:
číslo účtu
v zastúpení: Michal Blažej , konateľ
Marek Šolc, konateľ
(ďalej len „Dodávateľ“)

a

Národná agentúra pre sieťové a elektronické služby
so sídlom Kollárova 8, 917 02 Trnava
detašované pracovisko: Trnavská cesta 100/II, 821 01 Bratislava
IČO: 42 156 424
DIČ: 2022736287
bankové spojenie:
číslo účtu
v zastúpení: Ing. Peter Ďurica
(ďalej len „Objednávateľ“)
(Dodávateľ a Objednávateľ ďalej spolu len „Zmluvné strany“ alebo každý samostatne „Zmluvná
strana“)

Zmluvné strany uzatvárajú v súlade s § 269 ods. 2 a nasl. zákona č. 513/1991 Z. z. Obchodný zákonník
v znení neskorších predpisov (ďalej len „Obchodný zákonník“) túto Zmluvu o poskytovaní služieb (ďalej
len „Zmluva“):

Preambula
(A) Dodávateľ je obchodná spoločnosť venujúca sa príprave a realizácii analýz a dizajnových riešení
pre web stránky a softvérové aplikácie pomocou konceptu User experience, pričom Dodávateľ má
všetku odbornú a technickú spôsobilosť potrebnú na poskytovanie týchto služieb pre

Objednávateľa za odplatu ako aj na poskytovanie odbornej konzultačnej a poradenskej činnosti
pre tieto uvedené činnosti. Dodávateľ zároveň vyhlasuje, že je plne odborne spôsobilý na
vykonávanie činností podľa tejto Zmluvy a že je povinný počas platnosti a účinnosti tejto Zmluvy
udržiavať v platnosti všetky odborné povolenia (príp. licencie alebo certifikáty) potrebné na výkon
činností v rozsahu tejto Zmluvy a dodržiavať všetky príslušné právne predpisy najmä o ochrane
osobných údajov a obchodného tajomstva podľa Obchodného zákonníka. Dodávateľ vyhlasuje, že
bude bezodkladne informovať Objednávateľa o akomkoľvek novom odbornom povolení,
certifikáte, licencií (prípadne jeho obnove) ako aj informovať o akomkoľvek zániku platnosti
(účinnosti) týchto povolení, najmä o odňatí alebo zmene platnosti odborného povolenia,
pozastavení prevádzkovania príslušného predmetu podnikania, zániku oprávnenia (spôsobilosti)
vykonávať predmet Zmluvy/časť predmetu Zmluvy alebo neschopnosti plniť si iné povinnosti a
záväzky v zmysle Zmluvy;
(B) Objednávateľ je príspevková organizácia Úradu vlády Slovenskej republiky (ďalej ako „ÚV SR“)
zriadená za účelom plnenia odborných úloh v oblasti informatizácie spoločnosti. Objednávateľ má
záujem o poskytnutie služieb podľa tejto Zmluvy.

Článok I
Predmet Zmluvy
1. Predmetom tejto Zmluvy je stanovenie práv a povinností Zmluvných strán pri poskytovaní služieb
Dodávateľa za odplatu Objednávateľovi za účelom prípravy doplnenia interakčného a vizuálneho
dizajnu pre prostredie elektronických schránok, konkrétne „Rozvoj funkcií elektronických
schránok a vizuálneho prostredia (dizajnu)“, zriadených na Ústrednom portáli verejnej správy
podľa zákona č. 305/2013 Z. z. o elektronickej podobe výkonu pôsobnosti orgánov verejnej moci
a o zmene a doplnení niektorých zákonov (zákon o e-Governmente) a záväzok Objednávateľa
platiť Dodávateľovi za riadne poskytovanie týchto služieb dohodnutú odplatu.

2. Dodávateľ sa zaväzuje dodať detailné wireframes aplikácie a/alebo výstupy vizuálneho dizajnu
jednotlivých stránok a/alebo HTML šablóny a/alebo prípravy knižnice použitých komponentov
a ďalšie služby v slúlade s Prílohou č. 2 – Opis predmetu zakázky s jednotkovými cenami a
podľa pokynov Objednávateľa (ďalej len „Služby“).
3.

Dodávateľ poskytne dohodnuté Služby v súlade s touto Zmluvou riadne a včas, pričom všetky
Služby uskutoční podľa pokynov Objednávateľa, so zodpovedajúcou odbornou starostlivosťou
a s vynaložením odborných znalostí a odovzdá Objednávateľovi alebo ním určenej osobe výsledok
tejto činnosti. Kontaktnou osobou za Objednávateľa v súvislosti so zadávaním pokynov podľa
tohto článku je ..............................., e-mail: redakcia@nases.gov.sk a ..............................., email: .............................................

4.

Objednávateľ sa zaväzuje písomne (čo znamená aj e-mailom) potvrdiť alebo odmietnuť akceptáciu
príslušnej časti dodávky Služieb do 5 (piatich) pracovných dní od jej odovzdania Dodávateľom na
kontaktnú osobu Objednávateľa: redakcia@nases.gov.sk, ...................................... V prípade, že
Objednávateľ v dohodnutej lehote nevznesie voči časti dodávky Služieb pripomienku, má sa za to,
že s jej obsahom súhlasí a zaväzuje sa následnú faktúru za túto Službu v lehote splatnosti zaplatiť.

5.

Ak na poskytnutie Služieb Dodávateľa podľa tejto Zmluvy budú potrebné informácie, počítačové
programy, iné práva a/alebo veci, ku ktorým má právo Objednávateľ, zaväzuje sa Objednávateľ na
čas potrebný na vykonanie Služby Dodávateľa tieto informácie, počítačové programy, iné práva
a/alebo veci Dodávateľovi poskytnúť v nevyhnutnom časovom rozsahu, najviac po dobu platnosti

Strana 2 / 16

Zmluvy. To neplatí pokiaľ Dodávateľ takými právami, informáciami a/alebo počítačovými
programami už disponuje, pričom Zmluvné strany sa dohodli, že Dodávateľ prednostne použije
tie, ktorými už sám disponuje. Dodávateľ je oprávnený odmietnuť poskytovanie Služieb podľa
tejto Zmluvy v prípade, že Objednávateľ na písomnú žiadosť Dodávateľa potrebnú súčinnosť
v zmysle tohto bodu Zmluvy bez zbytočného odkladu neposkytne.

6.

V prípade, že Objednávateľ bude požadovať Služby nad rámec rozsahu tejto Zmluvy, platí, že
Dodávateľ je povinný takúto Službu poskytnúť, ak sa Zmluvné strany písomne dohodnú na
podstatných podmienkach poskytnutia tejto Služby - jej obsahu, rozsahu a odmene, a to vo forme
samostatného dodatku k tejto Zmluve, pričom ostatné podmienky Zmluvy sa použijú na takýto
vzťah primerane.

Článok II
Informačná povinnosť

1.

Dodávateľ sa zaväzuje bez zbytočného odkladu alebo spôsobom podľa požiadaviek Objednávateľa
preukázateľne upovedomiť Objednávateľa o všetkých skutočnostiach, rozhodujúcich pre riadne
vykonávanie predmetu tejto Zmluvy. Zmluvné strany sa dohodli, že Dodávateľ bude informovať
Objednávateľa alebo ním poverenú osobu osobne a/alebo prostredníctvom elektronickej pošty.
Opakované porušenie tohto záväzku Dodávateľa bude považované za hrubé porušenie tejto
Zmluvy.

2.

Objednávateľ je povinný za účelom riadneho plnenia tejto Zmluvy poskytnúť Dodávateľovi
náležitú súčinnosť, a to najmä poskytovať Dodávateľovi podklady a informácie k existujúcim
nastaveniam elektronickej schránky v elektronickej podobe, resp. formou organizovania
pravidelných stretnutí.

3.

Objednávateľ je oprávnený kedykoľvek kontrolovať spôsob a úroveň poskytovaných Služieb a
udeľovať Dodávateľovi pokyny k ich zlepšeniu a náprave.

4.

Objednávateľ týmto udeľuje súhlas Dodávateľovi na použitie loga/obchodnej značky
Objednávateľa za účelom poskytovania Služieb a/alebo vytvorenia dohodnutého diela.
Objednávateľ týmto zároveň udeľuje súhlas Dodávateľovi na použitie autorských diel/databáz,
ktoré poskytne Dodávateľovi za účelom ich použitia pri poskytovaní Služieb a/alebo vytvorení
dohodnutého diela/databáz, len po dobu platnosti Zmluvy.

5.

Dodávateľ nie je oprávnený na uskutočňovanie akýchkoľvek právnych úkonov voči tretím osobám
v mene Objednávateľa (napr. uzatváranie dohôd alebo zmlúv, podpisovanie dokumentov v rámci
výkonu činností špecifikovaných v zmysle tejto Zmluvy ako Služby). Zmluvné strany sa dohodli, že
pokiaľ bude potrebné osobitné plnomocenstvo na výkon niektorých úkonov, Objednávateľ po
vlastnom zvážení takéto plnomocenstvo môže Dodávateľovi udeliť.

Článok III
Odplata

1. Za riadne a včasné poskytnutie Služieb Dodávateľom podľa tejto Zmluvy sa Objednávateľ zaväzuje
zaplatiť celkovú odplatu 38 915,00 € bez DPH (46 698,00 € s DPH) (ďalej len „Odplata“). Odplata

Strana 3 / 16

je stanovená v súlade so zákonom č. 18/1996 Z. z. o cenách v znení neskorších predpisov a v súlade
so súťažnou ponukou Dodávateľa a predstavuje maximálnu kapacitu 90,5 človekodní.
2. Cena za realizáciu Služieb uvedených v článku l tejto Zmluvy bude vypočítaná ako súčin reálne
odpracovaných človekodní a jednotkovej ceny za jeden človekodeň práce jednotlivých členov
pracovného tímu zostaveného Dodávateľom (ďalej len ,,Jednotková cena“). Jednotková cena za
jeden človekodeň predstavuje 430,00 € bez DPH (516,00 € s DPH).
3. Riadne poskytnuté zmluvné plnenia bude Objednávateľ uhrádzať postupne podľa predložených
faktúr Dodávateľa, ktorý je povinný ich vystavovať podľa potreby a doručiť poštou alebo osobne
do miesta detašovaného pracoviska Objednávateľa uvedeného v záhlaví Zmluvy podľa skutočne
poskytnutých plnení Dodávateľa v danom kalendárnom mesiaci. Rozsah skutočne poskytnutých
plnení Dodávateľ zdokladuje Pracovným výkazom potvrdeným Objednávateľom, ktorý bude
prílohou faktúry a jeho vzor tvorí Prílohu č. 1 tejto Zmluvy – Vzor pracovného výkazu (ďalej len
„Pracovný výkaz“).
4. Pracovný výkaz bude predložený na schválenie Objednávateľovi najneskôr do 5 pracovných dní
kalendárneho mesiaca nasledujúceho po kalendárnom mesiaci, v ktorom boli Služby poskytnuté.
5. V prípade, ak Objednávateľ nemá k Pracovnému výkazu výhrady, najneskôr do 5 pracovných dní
po doručení Pracovného výkazu kontaktná osoba za Objednávateľa podpíše predložený Pracovný
výkaz, čím akceptuje rozsah, kvalitu a spôsob poskytnutia Služieb.
6. V prípade, ak má Objednávateľ k predloženému Pracovnému výkazu oprávnené výhrady (plnenie
nebolo preukázateľne poskytnuté v súlade s touto Zmluvou), je povinný doručiť Dodávateľovi
výhrady k vykonaným prácam do 5 pracovných dní odo dňa doručenia Pracovného výkazu
Objednávateľovi.
7. Ak nebol Objednávateľom podpísaný Pracovný výkaz v lehote podľa ods. 5 tohto článku
a Dodávateľ neobdrží oprávnené výhrady k vykonaným prácam v stanovenej lehote, považujú sa
vykazované práce dňom nasledujúcim po márnom uplynutí lehoty za akceptované.
8. Lehota splatnosti faktúr za poskytnuté Služby je 30 kalendárnych dní odo dňa doručenia faktúry
Objednávateľovi. Úhrada Odplaty bude Objednávateľom uskutočnená prevodom na účet
Dodávateľa uvedený v záhlaví tejto Zmluvy. Faktúra bude obsahovať údaje požadované zákonom
č. 222/2004 Z. z. o dani z pridanej hodnoty v znení neskorších predpisov (ďalej len „Zákon o DPH“).
9. V prípade, že faktúra nebude vystavená v súlade so Zákonom o DPH a ďalších všeobecne
záväzných právnych predpisov, Objednávateľ bude bezodkladne informovať Dodávateľa
a Dodávateľ vystaví novú faktúru. Na splatnosť novej faktúry plynie nová lehota od momentu
doručenia takejto novej opravenej faktúry.
10. Zmluvné strany sa dohodli, že v prípade omeškania Objednávateľa s úhradou faktúry, je Dodávateľ
oprávnený požadovať od Objednávateľa úhradu úroku z omeškania vo výške 0,02 % z dlžnej sumy za
každý deň omeškania.

Článok IV
Povinnosti Zmluvných strán, mlčanlivosť, zmluvné pokuty, vady a sankcie

Strana 4 / 16

1.

Dodávateľ je povinný poskytnúť služby v termínoch určených Objednávateľom a zároveň
odsúhlasených Dodávateľom na úvodnom pracovnom stretnutí, ktoré sú zmluvné strany povinné
uskutočniť do 10 pracovných dní odo dňa účinnosti tejto zmluvy. Harmonogram poskytovania
Služieb odsúhlasený na úvodnom pracovnom stretnutí je pre Zmluvné strany záväzný.

2.

Dodávateľ sa zaväzuje, že Služby bude poskytovať vo vlastnom mene a na vlastnú zodpovednosť.
V prípade, ak sa na Služby podľa tejto Zmluvy využije tretia osoba/-y, Dodávateľ za činnosti týchto
osôb zodpovedá tak, akoby ich Dodávateľ vykonal sám s tým, že Dodávateľ je povinný zaviazať
preukázateľne ku všetkým povinnostiam (najmä k povinnosti mlčanlivosti) každú takúto osobu
a to ešte pred začiatkom poskytovania jednotlivých Služieb.

3.

Dodávateľ sa zaväzuje, že sa bude s odbornou starostlivosťou starať o zverené prístupy do
testovacieho prostredia, ktoré prevezme od Objednávateľa za účelom riadneho a včasného
poskytovania Služieb, bude ich poskytovať len tým svojim zamestnancom a spolupracujúcim
osobám, ktorí majú priamu súvislosť s poskytovaním Služieb podľa tejto Zmluvy, a bude ich
používať len v súlade s ich určením podľa tejto Zmluvy a zabezpečí ich ochranu pred akýmkoľvek
zneužitím, zničením a/alebo poškodením.

4.

Dodávateľ je počas platnosti tejto Zmluvy povinný pri výkone poskytovaných Služieb postupovať
podľa pokynov Objednávateľa. Dodávateľ sa zaväzuje včas informovať Objednávateľa, ak dospeje
k záveru, že ktorýkoľvek jeho pokyn je nesprávny, nevhodný a/alebo má iné vady. Zmluvné strany
sa dohodli, že Dodávateľ nezodpovedá za škodu, ktorá vznikne Objednávateľovi v dôsledku
nedodržania postupu, ktorý Dodávateľ v rámci poskytovania dohodnutých Služieb v predmetnej
veci Objednávateľovi odporučil, alebo v dôsledku rizík s odporúčaným postupom spojených, na
ktoré Dodávateľ Objednávateľa upozornil a Objednávateľ napriek tomu trval na svojom pokyne.

5.

Objednávateľ sa zaväzuje, že bez zbytočného odkladu po podpísaní tejto Zmluvy oboma
Zmluvnými stranami odovzdá Dodávateľovi potrebné prístupy do testovacieho prostredia pre
riadne poskytnutie požadovaných Služieb.

6.

V prípade omeškania Dodávateľa s poskytnutím Služieb je Objednávateľ oprávnený požadovať
zaplatenie zmluvnej pokuty vo výške 20,00 Eur s DPH (slovom: dvadsať eur s DPH) za každý aj
začatý deň omeškania. Celková maximálna výška pokuty však nepresiahne 20 % Odplaty za
jednotlivé dielčie plnenie, ktoré je v omeškaní podľa tejto Zmluvy. Dodávateľ sa zbaví
zodpovednosti za omeškanie s poskytnutím Služieb, ak omeškanie vlastným konaním nezavinil.
Nesplnením si informačnej povinnosti v zmysle bodu (A) Preambuly alebo z dôvodu existencie
niektorej porušujúcej skutočnosti preukázateľnej z bodu (A) Preambuly, je Objednávateľ
oprávnený účtovať Dodávateľovi zmluvnú pokutu vo výške 0,05 % zo sumy Odplaty podľa čl. III
ods. 1 tejto Zmluvy za každý deň trvania porušenia; a v prípade ak Dodávateľ nezjedná nápravu
ani v lehote 10 (desiatich) pracovných dní po doručení výzvy za týmto účelom od Objednávateľa,
je Objednávateľ oprávnený odstúpiť od tejto Zmluvy.

7.

Dodávateľ sa zaväzuje zachovávať úplnú a časovo neobmedzenú mlčanlivosť o všetkých
skutočnostiach týkajúcich sa Objednávateľa, o jeho majetkových účastiach v iných spoločnostiach,
o spoločníkoch a/alebo zamestnancoch, klientoch a obchodných partneroch, o ktorých sa dozvie
pri výkone alebo v súvislosti s poskytovaním Služieb, o všetkých a akýchkoľvek informáciách, o
ktorých sa dozvie v súvislosti s plnením tejto Zmluvy, resp. s predkontraktačnými rokovaniami s
ňou súvisiacimi. Dodávateľ sa zaväzuje urobiť také opatrenia, aby všetky informácie, ktoré majú
charakter dôverných informácií (predovšetkým sa za také považujú informácie, ktoré nie sú bežne
verejne dostupné), boli chránené pred zverejnením, prípadne pred ich poskytnutím akejkoľvek
tretej strane. Toto neplatí, pokiaľ informácie ako také sú určené Objednávateľom na zverejnenie
alebo ich zverejnenie vyžaduje platný právny predpis či štátny orgán alebo inštitúcia, ktorí sú
Strana 5 / 16

ohľadne im sprístupnených informácií viazaní povinnosťou mlčanlivosti na základe príslušných
právnych predpisov.
8.

Dodávateľ sa zaväzuje, že všetky dôverné informácie a podklady, ktoré obdržal od Objednávateľa
v akejkoľvek forme nesprístupní, neposkytne akejkoľvek fyzickej a/alebo právnickej osobe, okrem
vybraných osôb, ktoré majú s Dodávateľom uzatvorený pracovno-právny vzťah a/alebo iný
zmluvný vzťah a ktoré Dodávateľovi napomáhajú pri plnení jeho záväzkov v zmysle tejto Zmluvy.
Dodávateľ je povinný zabezpečiť, aby aj jeho zamestnanci, či spolupracovníci zachovávali časovo
neobmedzene mlčanlivosť o dôverných informáciách týkajúcich sa služieb a/alebo tejto Zmluvy.
Okrem toho Dodávateľ nesmie v neprospech Objednávateľa použiť žiadne informácie získané
počas alebo pre účely plnenia tejto Zmluvy. Dodávateľ sa zaväzuje, že bez zbytočného odkladu
oznámi Objednávateľovi akékoľvek okolnosti, ktoré by mohli viesť k vzniku konfliktu jeho záujmov
so záujmami Objednávateľa alebo osôb spriaznených, ovládajúcich alebo ovládaných
Objednávateľom alebo osôb majetkovo alebo personálne prepojených s Objednávateľom a/alebo
s osobami spriaznenými, ovládajúcimi alebo ovládanými Objednávateľom, ktorí sú Dodávateľovi
známi.

9.

Dodávateľ sa zaväzuje, že bez predchádzajúceho súhlasu Objednávateľa nebude používať dôverné
informácie na žiaden iný účel než je realizácia Služieb podľa tejto Zmluvy a nebude posielať
dôverné informácie prostredníctvom elektronickej pošty na svoju súkromnú e-mailovú adresu.

10. Zmluvné strany sa dohodli, že vykonajú všetky opatrenia na zabezpečenie utajenia akýchkoľvek
informácií v súvislosti s touto Zmluvou, vzájomnou korešpondenciou a informáciami spojenými s
touto Zmluvou v zmysle ustanovenia § 271 Obchodného zákonníka.
11. Pre prípad porušenia povinnosti Dodávateľa zachovávať mlčanlivosť a/alebo obchodné tajomstvo
či dôvernosť informácií poskytnutých mu na plnenie Služieb podľa tejto Zmluvy v rozsahu podľa
tejto Zmluvy sa Zmluvné strany dohodli na zmluvnej pokute vo výške 2.000,- EUR s DPH (slovom:
dvetisíc eur s DPH) za každé jednotlivé porušenie povinnosti. Zmluvné strany vyhlasujú, že výška
zmluvnej pokuty je spravodlivá a priamo úmerná závažnosti porušenia dôvernosti mlčanlivosti.
Objednávateľ je oprávnený požadovať od Dodávateľa okrem zmluvnej pokuty podľa
predchádzajúcej vety aj náhradu škody, ktorej výška nie je dojednaním o zmluvnej pokute v
žiadnom rozsahu dotknutá.
12. Poskytované Služby majú vady, ak ich poskytnutie nezodpovedá výsledku určenému v tejto
Zmluve alebo v pokyne Objednávateľa (napr. oneskorené, neúplné alebo inak nesprávne
poskytovanie Služieb), a zároveň sa týkajú výlučne programátorských prác. Dodávateľ je povinný
bez zbytočného odkladu urobiť opatrenia na odstránenie nedostatkov alebo vád v zmysle
predchádzajúcej vety, na ktoré bude Dodávateľ Objednávateľom upozornený a ktoré vzniknú jeho
zavinením. Na poskytnuté Služby na základe tejto Zmluvy poskytuje Dodávateľ záruku 12 (dvanásť)
mesiacov od odstránenia vady.
13. V prípade uplatnenia vád Objednávateľom podľa čl. IV ods. 12 tejto Zmluvy je Objednávateľ
povinný uplatniť vady v písomnej forme (stačí formou e-mailu na e-mailovú adresu Dodávateľa:
support@lbstudio.sk, pričom takáto reklamácia musí obsahovať najmä dátum poskytovania
Služby Dodávateľom/prevzatia Služby Objednávateľom; bližšia špecifikácia činností v rámci
poskytovaných Služieb, ktorej sa vady týkajú/bližšia špecifikácia Služieb; opísanie vád a nárok z
vád, ktoré si Objednávateľ uplatňuje. Dodávateľ je povinný zaslať svoje stanovisko k reklamácií
uplatnenej Objednávateľom v písomnej forme (stačí formou e-mailu) najneskôr do 5 (piatich)
pracovných dní odo dňa doručenia písomnej reklamácie Objednávateľa.

Strana 6 / 16

14. Ak bude Objednávateľ požadovať odstránenie vád riadnym vykonaním poskytnutej Služby, je
Dodávateľ povinný odstrániť vady jej/jeho riadnym vykonaním v plnom rozsahu na svoje náklady,
a to bez zbytočného odkladu od doručenia oznámenia o vadách.
15. Všetky náklady v súvislosti s odstraňovaním vád Služieb znáša Dodávateľ. Pokiaľ Dodávateľ
neodstráni vady v lehote dohodnutej Zmluvnými stranami (resp. pokiaľ lehota dohodnutá nie je,
tak najneskôr do 90 dní), má Objednávateľ za toto podstatné porušenie Zmluvy právo na zmluvnú
pokutu vo výške 20,00 EUR s DPH (slovom: dvadsať eur s DPH), a to aj v prípade za jednotlivé
nedodržanie si povinností Dodávateľa ani po márnej výzve s dostatočnou lehotou na nápravu,
pričom Objednávateľ je oprávnený uplatňovať si od Dodávateľa zmluvnú pokutu na základe
samostatnej faktúry so splatnosťou dohodnutou ako pri Odplate v zmysle tejto Zmluvy.

Článok V
Ochrana osobných údajov

1.

Dodávateľ bude spracovávať osobné údaje v zmysle definície podľa príslušných právnych
predpisov (ďalej len „osobné údaje“), ktoré Objednávateľ poskytne na účely plnenia predmetu
zmluvy. Dodávateľ koná pre Objednávateľa ako spracovateľ údajov – sprostredkovateľ podľa
zákona č. 122/2013 Z. z. zákona o ochrane osobných údajov a o zmene a doplnení niektorých
zákonov (ďalej len „Zákon o ochrane osobných údajov“), pričom bude spracovávať osobné údaje
len v súlade so zmluvou alebo v súlade s pokynmi Objednávateľa.

2.

Osobné údaje Objednávateľa zahŕňajú údaje občanov/fyzických osôb, právnických osôb,
zamestnancov verejnej správy, zamestnancov Objednávateľa (ďalej len „dotknuté osoby“).
Predmetom spracúvania Dodávateľom môžu byť všetky osobné údaje dotknutých osôb, ktoré sa
nachádzajú v informačnom systéme Objednávateľa.

3.

Objednávateľ týmto poveruje Dodávateľa spracovávať osobné údaje výlučne na účely realizácie
predmetu zmluvy. Objednávateľ týmto udeľuje Dodávateľovi oprávnenie na spracúvanie
osobných údajov dotknutých osôb, a to najmä na prehliadanie, získavanie, zhromažďovanie,
usporadúvanie, vyhľadávanie, premiestňovanie, využívanie, uchovávanie, blokovanie, likvidáciu,
sprístupňovanie, požívanie, prenášanie, ukladanie, usporadúvanie, preskupovanie alebo iné
spracúvania.

4.

Zmluvné strany berú na vedomie, že zmluva je súčasne zmluvou podľa § 8 ods. 4 Zákona o ochrane
osobných údajov. Dodávateľ je oprávnený začať spracúvať osobné údaje dňom uzatvorenia
zmluvy.

5.

Objednávateľ týmto vyhlasuje, že pri výbere sprostredkovateľa postupoval podľa § 8 ods. 2 prvá
veta Zákona o ochrane osobných údajov, t.j. pri jeho výbere dbal na jeho odbornú, technickú,
organizačnú a personálnu spôsobilosť a jeho schopnosť zaručiť bezpečnosť spracúvaných
osobných údajov.

6.

Na spracovanie osobných údajov je Dodávateľ oprávnený po dobu nevyhnutnú na splnenie
predmetu zmluvy (ďalej len „účel spracovania“). Po splnení účelu spracovania osobných údajov je
Dodávateľ povinný bez zbytočného odkladu osobné údaje vrátiť Objednávateľovi alebo ich
zlikvidovať v súlade so Zákonom o ochrane osobných údajov. Pre vylúčenie pochybností, likvidácia
ani povinnosť vrátenia osobných údajov sa neuplatní v prípadoch stanovených v § 17 ods. 2
zákona o ochrane osobných údajov.

Strana 7 / 16

7.

Dodávateľ vyhlasuje, že bol oboznámený s právami a povinnosťami ustanovenými Zákonom
o ochrane osobných údajov a zaväzuje sa:
a. zachovávať mlčanlivosť o osobných údajoch, s ktorými príde do styku;
b. osobné údaje, s ktorými príde do styku, nepoužiť neoprávneným spôsobom v rozpore so
zmluvou a s jej účelom ani pre vlastnú potrebu a bez súhlasu Objednávateľa ich nezverejniť,
ani nikomu neposkytnúť, ani nesprístupniť s výnimkou poskytnutia alebo sprístupnenia podľa
podmienok zmluvy;
c. dodržiavať povinnosti ustanovené v §6 ods. 2 písm. c) až i) Zákona o ochrane osobných údajov.

8.

Zmluvné strany berú na vedomie, že dňa 25.05.2018 nadobudlo účinnosť Nariadenie Európskeho
parlamentu a Rady (eú) 2016/679 z 27. apríla 2016 o ochrane fyzických osôb pri spracúvaní
osobných údajov a o voľnom pohybe takýchto údajov, ktorým sa zrušuje smernica 95/46/ES
(všeobecné nariadenie o ochrane údajov) (ďalej len „GDPR“). V rozsahu, v ktorom Dodávateľ
podľa platnej právnej úpravy platnej v čase do nadobudnutia účinnosti Nariadenia, nebol pri
výkone činnosti podľa tejto zmluvy a s tým súvisiacim spracúvaním osobných údajov považovaný
za prevádzkovateľa pri spracovaní osobných údajov, je odo dňa nadobudnutia účinnosti
Nariadenia konať pre Objednávateľa ako spracovateľ údajov – sprostredkovateľ podľa článku 28
Nariadenia. Dotknuté ustanovenia bodov 9 až 15 tohto článku zmluvy nadobúdajú účinnosť
zároveň s Nariadením.

9.

Dodávateľ sa zaväzuje, že bude dodržiavať podmienky zapojenia ďalšieho sprostredkovateľa
uvedené v článku 28 odsekoch 2 a 4 GDPR, najmä Dodávateľ nepoverí ďalšieho sprostredkovateľa
bez predchádzajúceho osobitného alebo všeobecného písomného súhlasu Objednávateľa.

10. Dodávateľ bude spracúvať osobné údaje len na základe zákonných a zdokumentovaných pokynov
Objednávateľa. Dodávateľ sa zaväzuje, že vykoná všetky požadované opatrenia podľa článku 32
GDPR. Dodávateľ zároveň vyhlasuje, že v rozsahu, v ktorom pri spracovaní osobných údajov podľa
tejto zmluvy bude spracúvať osobné údaje ako sprostredkovateľ Objednávateľa a poskytne
Objednávateľovi všetky informácie potrebné na preukázanie splnenia povinností stanovených
v článku 28 GDPR a poskytne súčinnosť v prípade vykonávania auditu ako aj kontroly ochrany
osobných údajov. Objednávateľ je povinný informovať Dodávateľa o plánovanom vykonaní auditu
alebo kontroly písomne, najmenej 10 dní vopred, pričom v písomnom oznámení je povinný uviesť:
(i) dátum auditu alebo kontroly, (ii) identifikáciu osôb, prostredníctvom ktorých má byť audit
alebo kontrola vykonaná, (iii) označenie informácií, záznamov alebo dokumentov, ktorých
predloženie bude požadované. Zmluvné strany sa zároveň dohodli na nasledovných podmienkach
výkonu auditu alebo kontroly ochrany osobných údajov: (i) Dodávateľ je povinný poskytnúť len
také informácie, záznamy alebo dokumenty, ktoré sú nevyhnutne potrebné na preukázanie
splnenia povinností stanovených v článku 28 GDPR, (ii) Dodávateľ nie je povinný poskytnúť
informácie, záznamy alebo dokumenty, ktoré sú predmetom jeho obchodného tajomstva, (iii)
Dodávateľ nie je povinný poskytnúť informácie, záznamy alebo dokumenty, ktorých poskytnutie
by pre Dodávateľa znamenalo alebo mohlo znamenať porušenie povinnosti mlčanlivosti
vyplývajúcej pre Dodávateľa z príslušných právnych predpisov alebo záväzkov voči iným klientom
Dodávateľa, (iv) Dodávateľ nie je povinný poskytnúť informácie, záznamy alebo dokumenty, ktoré
sú predmetom prebiehajúceho alebo hroziaceho sporu medzi Dodávateľom a Objednávateľom, a
(v) všetky poskytnuté informácie, záznamy a dokumenty budú považované za dôverné.
11. Dodávateľ sa zaväzuje, že po zohľadnení povahy spracúvania v čo najväčšej miere bude pomáhať
Objednávateľovi vhodnými technickými a organizačnými opatreniami pri plnení jeho povinnosti
reagovať na žiadosti o výkon práv dotknutej osoby ustanovených v kapitole III GDPR.

Strana 8 / 16

12. Dodávateľ vyhlasuje, že bude pomáhať Objednávateľovi zabezpečiť plnenie povinností podľa
článkov 32 až 36 GDPR s prihliadnutím na povahu spracúvania a informácie dostupné
Dodávateľovi.
13. Bez toho, aby boli dotknuté články 82, 83 a 84 GDPR, ak Dodávateľ poruší Nariadenie tým, že určí
účely a prostriedky spracúvania, považuje sa v súvislosti s daným spracúvaním za prevádzkovateľa.
14. Dodávateľ sa zaväzuje informovať Objednávateľa o všetkých zásadných skutočnostiach
náhodného alebo nezákonného poškodenia a zničenia, náhodnej straty, zmeny, nedovoleného
prístupu a sprístupnenia, ako aj akejkoľvek inej neprípustnej formy spracúvania osobných údajov
poskytnutých Dodávateľovi Objednávateľom a o tom, aké následné nápravné opatrenia boli
vykonané na ochranu uvedených údajov.
15. Dodávateľ vyhlasuje, že v prípade, ak Dodávateľ preukázane nesplnil povinnosti, ktoré sa GDPR
ukladajú výslovne sprostredkovateľom alebo ak konal nad rámec alebo v rozpore so
zákonnými a zdokumentovanými pokynmi Objednávateľa, t.j. najmä v prípade poskytnutia alebo
inej formy neoprávneného sprístupnenia osobných údajov poskytnutých Dodávateľovi
Objednávateľom z databázy tretej osobe alebo použitia uvedených osobných údajov na iný ako
vyššie uvedený účel bude znášať všetky z toho vyplývajúce následky, vrátane uplatnenia prípadnej
náhrady škody. Dodávateľ sa zbaví zodpovednosti podľa predchádzajúcej vety, ak preukáže že
nenesie žiadnu zodpovednosť za udalosť, ktorá spôsobila škodu. Ak Dodávateľ poruší svoje
povinnosti a v dôsledku porušenia tejto povinnosti bude Objednávateľovi právoplatne uložená
finančná sankcia zo strany štátnych orgánov vykonávajúcich dohľad v príslušnej oblasti, bude sa
táto finančná sankcia považovať za škodu, ktorá Objednávateľovi vznikla, ibaže ku škode (sankcii)
by došlo aj bez zavinenia Dodávateľa. Dodávateľ bude v tomto prípade povinný nahradiť škodu
podľa predchádzajúcej vety do 15 dní odo dňa, kedy ho na to Objednávateľ písomne vyzve.

Článok VI
Trvanie a zánik Zmluvy

1.

Táto Zmluva sa dojednáva na dobu určitú v trvaní 12 mesiacov odo dňa účinnosti Zmluvy alebo do
vyčerpania finančného limitu podľa čl. III ods. 1, podľa toho, ktorý z týchto prípadov nastane skôr.

2.

Zmluvný vzťah založený touto Zmluvou možno skončiť výlučne:
uplynutím doby, na ktorú bola uzatvorená,
dohodou Zmluvných strán,
výpoveďou Zmluvných strán,
odstúpením od tejto Zmluvy,
vyčerpaním finančného limitu uvedeného v čl. III ods. 1 Zmluvy.

3.

Dohoda Zmluvných strán o ukončení spolupráce podľa tejto Zmluvy musí byť vyhotovená v 2
(dvoch) vyhotoveniach v písomnej forme s uvedením presného dátumu ukončenia spolupráce
Zmluvných strán podľa tejto Zmluvy. Dohoda musí byť podpísaná oboma Zmluvnými stranami.

4.

Každá Zmluvná strana je oprávnená vypovedať túto Zmluvu bez udania dôvodu, výpovedná doba
je 2 (dva) týždne a začína plynúť od 1. (prvého) dňa týždňa, nasledujúceho po týždni, v ktorom
bola výpoveď druhej Zmluvnej strane doručená.

5.

Objednávateľ je oprávnený odstúpiť od tejto Zmluvy, v prípade ak:

Strana 9 / 16

-

-

Dodávateľ neposkytol Služby podľa tejto Zmluvy v požadovanej kvalite a/alebo v dohodnutom
čase (podľa schváleného harmonogramu) aj po upozornení Objednávateľa obsahujúceho
primeranú lehotu na nápravu, najneskôr do 1 (jedného) týždňa po márnom uplynutí lehoty na
vykonanie nápravy, alebo
Dodávateľ neodovzdá Objednávateľovi potrebné podklady, resp. doklady, ku ktorým sa
zaviazal, a to napriek upozorneniu Objednávateľa obsahujúceho primeranú lehotu na nápravu,
najneskôr do 1 (jedného) týždňa po márnom uplynutí lehoty na vykonanie nápravy.

6.

Dodávateľ je oprávnený odstúpiť od tejto Zmluvy, v prípade ak:
- Objednávateľ nesplnil svoj záväzok zaplatiť Dodávateľovi Odplatu za poskytnuté Služby riadne
a včas, alebo
- Objednávateľ neodovzdá Dodávateľovi potrebné podklady, resp. doklady, ku ktorým sa
zaviazal, ktoré sú nevyhnutné na riadne a včasné dodanie služieb, najneskôr do 1 (jedného)
týždňa po márnom uplynutí lehoty na vykonanie nápravy.

7.

Odstúpenie od Zmluvy podľa čl. VI ods. 5 a 6 tejto Zmluvy musí byť urobené písomnou formou
a doručené druhej Zmluvnej strane, pričom musí obsahovať presné vymedzenie dôvodu
odstúpenia, inak je neplatné.

8.

Zmluvné strany sa zaväzujú, že do 1 (jedného) mesiaca po ukončení platnosti a účinnosti tejto
Zmluvy vysporiadajú vzájomné záväzky, ktoré im vznikli počas jej trvania, najmä povinnosť vrátiť
príslušnej Zmluvnej strane všetky materiály, príslušenstvá, dokumenty, literatúru a pod., ktorá jej
bola druhou Zmluvnou stranou poskytnutá v rámci plnenia povinností podľa Zmluvy, pokiaľ
Zmluva nestanovuje inak a/alebo pokiaľ sa druhá Zmluvná strana nestala ich vlastníkom a/alebo
pokiaľ neboli materiály spotrebované v súvislosti s činnosťou podľa tejto Zmluvy, prípadne uhradiť
všetky neuhradené finančné plnenia so Zmluvou súvisiace.

9.

Odstúpením od Zmluvy nie sú dotknuté nároky na zaplatenie zmluvných pokút dojednaných
v tejto Zmluve, povinnosť mlčanlivosti, ani iné nároky, z ktorých povahy veci vyplýva, že majú trvať
aj po ukončení tejto Zmluvy.

Článok VII
Osobitné dojednania

1.

Zmluvné strany sa dohodli, že miestom poskytovaných Služieb Dodávateľom je Bratislava.

2.

Zmluvné strany sa zaväzujú, že si budú poskytovať potrebnú súčinnosť pri plnení záväzkov
vyplývajúcich z tejto Zmluvy a navzájom sa budú včas informovať o všetkých skutočnostiach
potrebných pre ich spoluprácu podľa tejto Zmluvy, najmä si oznamovať všetky zmeny a dôležité
okolnosti.

3.

V prípade, že Objednávateľ v jednotlivých prípadoch neurčí inak, je v mene Objednávateľa
oprávnený vo všetkých veciach súvisiacich
s touto Zmluvou konať vo vzťahu
k Dodávateľovi ........... ...............
Objednávateľ týmto splnomocňuje vyššie uvedenú osobu ako svojho zástupcu, aby v súlade s
účelom Zmluvy rokovala s Dodávateľom, odovzdávala mu nevyhnutné podklady a pokyny,
podpisovala a tým schvaľovala všetky návrhy, materiály a rozpočty predkladané Objednávateľom.
Objednávateľ má právo toto splnomocnenie kedykoľvek jednostranne písomne odvolať a/alebo
písomne splnomocniť iné osoby, je však povinný okamžite o tom písomne informovať Dodávateľa.
Strana 10 / 16

Odvolanie je účinné okamihom, kedy sa Dodávateľ o odvolaní dozvedel. Dodávateľ bude
odovzdávať vypracované dokumenty, podávať správy o všetkých svojich zisteniach a smerovať
všetku komunikáciu týkajúcu sa Zmluvy takto splnomocneným osobám. Splnomocnenec nie je
oprávnený meniť zmluvné podmienky v tejto Zmluve, ani dohadovať finančné plnenia, ktoré by
mohli zaväzovať Objednávateľa voči Dodávateľovi a/alebo tretím osobám.
4.

V prípade, že Dodávateľ v jednotlivých prípadoch neurčí inak, sú v mene Dodávateľa oprávnení
vo všetkých veciach súvisiacich s touto Zmluvou konať vo vzťahu k Objednávateľovi Erik Odrobinák
(obchodný riaditeľ) a Juraj Blichár (projektový manažér).
Dodávateľ týmto splnomocňuje vyššie uvedenú osobu ako svojho zástupcu, aby v súlade s účelom
Zmluvy rokovala s Objednávateľom, odovzdávala mu nevyhnutné podklady a pokyny, podpisovala
a tým schvaľovala všetky návrhy, materiály a rozpočty predkladané Dodávateľom. Dodávateľ má
právo toto splnomocnenie kedykoľvek jednostranne písomne odvolať a/alebo písomne
splnomocniť iné osoby, je však povinný okamžite o tom písomne informovať Objednávateľa.
Odvolanie je účinné okamihom, kedy sa Objednávateľ o odvolaní dozvedel. Objednávateľ bude
odovzdávať vypracované dokumenty, podávať správy o všetkých svojich zisteniach a smerovať
všetku komunikáciu týkajúcu sa Zmluvy takto splnomocneným osobám. Splnomocnenec nie je
oprávnený meniť zmluvné podmienky v tejto Zmluve, ani dohadovať finančné plnenia, ktoré by
mohli zaväzovať Dodávateľa voči Objednávateľovi a/alebo tretím osobám.

5.

Dodávateľ nie je oprávnený bez predchádzajúceho súhlasu Objednávateľa previesť svoje
pohľadávky vzniknuté na základe tejto Zmluvy a/alebo z nej vyplývajúce na inú osobu.

6.

Všetky oznámenia, podklady alebo odkazy zaslané v súlade s touto Zmluvy doporučeným listom
na adresu sídla/detašovaného pracoviska adresáta nadobudnú účinnosť okamihom ich doručenia
adresátovi. V prípade nedoručenia zásielky na adresu príjemcu s odôvodnením „Adresát
neznámy“ alebo „Zásielka neprevzatá v odbernej lehote“ sa zásielka považuje za doručenú
uplynutím 5 (piateho) dňa odo dňa odoslania, a to aj v prípade, ak sa adresát o obsahu zásielky
nedozvedel. V prípade odopretia prijatia zásielky sa zásielka považuje za doručenú momentom
odopretia jej prijatia. Všetky oznámenia, podklady alebo odkazy zaslané prostredníctvom faxu
alebo e-mailu nadobudnú účinnosť okamihom ich doručenia adresátovi pod podmienkou, že boli
doručené do 17.00 hod. v deň doručenia. V opačnom prípade (ak boli doručené po 17:00 hod. v
deň doručenia) nadobudnú účinnosť až o 9:00 hod. bezprostredne nasledujúceho pracovného dňa
v mieste sídla adresáta.

Článok VIII
Záverečné ustanovenia

1.

Táto Zmluva nadobúda platnosť dňom jej podpísania oboma Zmluvnými stranami, resp.
poslednou zo Zmluvných strán a účinnosť deň nasledujúci po jej zverejnení v Centrálnom registri
zmlúv vedenom Úradom vlády SR. Táto Zmluva je povinne zverejňovaná v Centrálnom registri
zmlúv v súlade s § 47a Zb. Občiansky zákonník v znení neskorších predpisov a so zákonom č.
211/2000 Z. z. o slobodnom prístupe k informáciám a o zmene a doplnení niektorých zákonov
v znení neskorších predpisov (zákon o slobode informácií).

2.

Všetky práva a povinnosti vyplývajúce z tejto Zmluvy ako aj vzťahy v tejto Zmluve bližšie
neupravené sa riadia príslušnými ustanoveniami Obchodného zákonníka a ďalšími všeobecne
záväznými právnymi predpismi Slovenskej republiky.

Strana 11 / 16

3.

Zmluvu možno meniť pod sankciou neplatnosti len po vzájomnej dohode Zmluvných strán formou
číslovaného písomného dodatku podpísaného oboma Zmluvnými stranami, ktorý bude
vyhotovený v rovnakom počte rovnopisov ako táto Zmluva.

4.

Ak ktorékoľvek ustanovenie tejto Zmluvy je alebo sa kedykoľvek stane nezákonným, neplatným
alebo nevykonateľným v akomkoľvek ohľade, zákonnosť a vykonateľnosť zostávajúcich
ustanovení tejto Zmluvy tým nebude dotknutá ani narušená. Zmluvné strany sa týmto zaväzujú
rokovať o nahradení akéhokoľvek nezákonného, neplatného alebo nevykonateľného ustanovenia
novými, pričom tieto nové ustanovenia sa budú čo najviac blížiť významu nezákonných,
neplatných alebo nevykonateľných ustanovení.

5.

Zmluvné strany sa týmto zaväzujú, že vynaložia všetko úsilie, ktoré je od nich možné spravodlivo
požadovať, aby došlo k urovnaniu všetkých sporov, rozporov alebo nárokov vzniknutých medzi
nimi z tejto Zmluvy a v súvislosti s ňou zmierom. Ak Zmluvné strany nevyriešia akýkoľvek spor
zmierom, bude takýto spor predložený na rozhodnutie príslušnému všeobecnému súdu v
Slovenskej republike.

6.

Táto Zmluva je vyhotovená v 4 (štyroch) rovnopisoch v slovenskom jazyku, z ktorých každý má
platnosť originálu, z ktorých Objednávateľ dostane 3 (tri) rovnopisy a Dodávateľ 1 (jeden)
rovnopis.

7.

Zmluvné strany týmto vyhlasujú, že si túto Zmluvu prečítali, pričom všetky jej ustanovenia sú im
jasné a zrozumiteľné a vyjadrujú slobodnú a vážnu vôľu Zmluvných strán zbavenú akýchkoľvek
omylov, na dôkaz čoho pripájajú svoje podpisy.

V Bratislave dňa _______________

Dodávateľ:

Lighting Beetle s.r.o.
Michal Blažej , konateľ
Marek Šolc, konateľ

V Bratislave dňa _______________

Objednávateľ:

Národná agentúra pre sieťové a
elektronické služby
Ing. Peter Ďurica, generálny riaditeľ

Prílohy:
Príloha č. 1 – Pracovný výkaz
Príloha č. 2 – Opis predmetu zakázky s jednotkovými cenami

Strana 12 / 16

Príloha č. 1
Vzor výkazu prác

Pracovný výkaz
Dodávateľ:
Názov a číslo
zmluvy:
Obdobie
poskytovaných
služieb (mesiac):

Prehľad poskytnutých služieb
Stránka Popis

Počet MD Jednotková Cena
spolu
cena (bez (bez PDH)
DPH)

Spolu:
VYHLÁSENIE OSOBY PREDKLADAJÚCEJ PRACOVNÝ VÝKAZ:
Ako osoba predkladajúca pracovný výkaz čestne prehlasujem, že všetky uvedené údaje vo
výkaze sú pravdivé, správne a úplné.
Meno a priezvisko osoby predkladajúcej pracovný výkaz za Dodávateľa (zodpovednosť za vecnú
a formálnu správnosť):
Podpis:
Dátum:
Meno a priezvisko osoby splnomocnenej Objednávateľom za kontrolu a akceptáciu:
Funkcia:
Podpis:
Dátum:

Strana 13 / 16

Príloha č. 2 – Opis predmetu zakázky s jednotkovými cenami

Strana 14 / 16

Príloha č. 2 – Opis predmetu zakázky s jednotkovými cenami

Strana 15 / 16

Príloha č. 2 – Opis predmetu zakázky s jednotkovými cenami

Strana 16 / 16

