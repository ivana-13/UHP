Zmluva na poskytovanie služieb č. 7/2019
č. CRZ: 01852/2019-ESPF-GR0031/19.00
uzavretá v zmysle § 269 ods. 2 zákona č. 513/1991 Zb. Obchodný zákonník v znení neskorších
predpisov medzi zmluvnými stranami:
Objednávateľ:
Sídlo:
Zapísaná:

Slovenský pozemkový fond
Búdkova 36, 817 15 Bratislava
V Obchodnom registri Okresného súdu Bratislava I, oddiel: Po, vložka číslo:
35/B
Zastúpený:
JUDr. Adriana Šklíbová, generálna riaditeľka
Ing. Boris Brunner, námestník generálnej riaditeľky
IČO:
17335345
IČ DPH:
DIČ:
2021007021
Bankové spojenie:
Štátna pokladnica
SWIFT (BIC):
SPSRSKBA
IBAN:
SK35 8180 000000000001638
Kontaktná osoba vo veciach
zmluvných:
Mgr. Miroslav Schwab
Kontaktná osoba vo veciach
technických:
Ing. Branislav Vlčko
(ďalej len „Objednávateľ“)

a
Zhotoviteľ:
YMS, a.s.
Sídlo:
Hornopotočná 1, 917 01 Trnava
Zapísaná:
V Obchodnom registri Okresného súdu Trnava, oddiel Sa, vložka č. 10037/T
Zastúpený:
Ing. Lucia Dubná, podpredseda predstavenstva
IČO:
36 224 278
IČ DPH:
SK2020163090
DIČ:
2020163090
Bankové spojenie:
Slovenská sporiteľňa, a.s.
SWIFT (BIC):
GIBASKBX
IBAN:
SK66 0900 0000 0002 8639 7620
Kontaktná osoba vo veciach
zmluvných:
Ing. Lucia Dubná – podpredseda predstavenstva
(ďalej len „YMS“ alebo „Zhotoviteľ“)
(ďalej spoločne ako ,,zmluvné strany“)

1/11

Preambula
1.
2.
3.

Zhotoviteľ vyhlasuje, že spĺňa všetky podmienky a požiadavky uvedené v tejto Zmluve a je
oprávnený túto Zmluvu uzatvoriť a riadne plniť záväzky v nej obsiahnuté.
Objednávateľ je oprávneným užívateľom Informačného systému Depozity (ďalej aj ako,,IS
Depozity“ alebo „SW aplikácia“).
Zmluva sa uzatvára za účelom prevádzky a rozvoja IS Depozity na základe výsledku verejného
obstarávania „Podpora, údržba a rozvoj IS Depozity“ realizovaného ako zákazka s nízkou
hodnotou postupom podľa zákona č. 343/2015 Z.z. o verejnom obstarávaní a o zmene
a doplnení niektorých zákonov v znení neskorších predpisov.

1.
Predmet zmluvy
1.1. Predmetom tejto Zmluvy je záväzok Zhotoviteľa poskytovať na základe tejto Zmluvy pre
Objednávateľa služby starostlivosti, priebežnej aktualizácie, poradenstva a rozvoja funkcionalít
IS Depozity a záväzok Objednávateľa prevziať riadne poskytnuté služby a zaplatiť za ne
Zhotoviteľovi cenu v zmysle tejto Zmluvy.
1.2. Touto Zmluvou je podporovaný IS Depozity a to v rozsahu:
a) Starostlivosť o IS Depozity,
b) Zabezpečenie priebežnej aktualizácie IS Depozity,
c) Poradenstvo a rozvoj funkcionalít IS Depozity na základe požiadaviek Objednávateľa.

2.
Miesto plnenia zmluvy
2.1 Miestom plnenia tejto Zmluvy je sídlo Objednávateľa, pokiaľ sa zmluvné strany nedohodnú inak.
Tým nie je dotknuté právo Zhotoviteľa poskytovať služby z iného miesta, ak tomu nebráni
povaha poskytovaných služieb.

3.
Spôsob poskytovania služieb
3.1 Starostlivosť o IS Depozity
3.1.1 Služby starostlivosti o IS Depozity zahŕňajú predovšetkým odstraňovanie akýchkoľvek chýb
v IS Depozity, brániacich bezproblémovému užívaniu informačného systému, za účelom
udržania funkčnosti a s dodržaním nasledovných požadovaných reakčných časov:
Kategória vady
Kritická vada
Podstatná vada
Drobná vada

Doba vyriešenia vady
do 2 pracovných dní
do 5 pracovných dní
do 10 pracovných dní

2/11

3.1.2 Definícia kategórií vád:
Kritická vada – vada spôsobuje úplnú stratu funkcionality IS. IS ako celok zlyhal a je mimo
prevádzky. Nie je známe žiadne dočasné riešenie ani alternatíva, ktorá by viedla k opätovnému
sprevádzkovaniu systému aspoň v obmedzenom stave.
Podstatná vada – vada spôsobuje výrazne obmedzenú schopnosť prevádzky, kľúčová
funkcionalita je obmedzená a vada spôsobuje obmedzenú funkčnosť IS v podpore kritických
procesov, má negatívny vplyv na fungovanie a činnosť objednávateľa.
Drobná vada – vada spôsobuje minoritnú stratu funkcionality IS alebo jeho častí. IS vykazuje
výpadok menej dôležitej funkcionality alebo komponentu, ktorý nemá kritický dopad na
užívateľov, ale funkčnosť systému je obmedzená. Systém nespôsobuje trvalú stratu údajov
alebo ich vážne poškodenie.
Zaradenie vady do príslušnej kategórie je na prvotnom posúdení Objednávateľa. V prípade
rozporu o zaradení vady budú obe zmluvné strany rokovať o zaradení vady do príslušnej
kategórie.
3.1.3 Zhotoviteľ bude poskytovať služby starostlivosti o IS Depozity počas pracovných dní, 8 hodín
denne, v čase od 8:00 do 16:00 hod. Zhotoviteľ sa zaväzuje sprístupniť pre Objednávateľa
Helpdesk pre nahlasovanie vád na IS Depozity, z ktorého bude možné preukázateľne
dokladovať plnenie poskytovaných služieb a reakčných časov, vrátane prehľadnej identifikácie
procesu riešenia hlásenej vady. Helpdesk je komunikačný nástroj, ktorý bude slúžiť na
vzájomnú komunikáciu a zadanie požiadaviek a bude prístupný pre oprávnené osoby
Objednávateľa. V prípade nedostupnosti Helpdesku musí Zhotoviteľ poskytnúť náhradné
telefonické riešenie pre hlásenie vád a to až do doby opätovného sprístupnenia Helpdesku.
3.2 Zabezpečenie priebežnej aktualizácie IS Depozity
3.2.1 Objednávateľ požaduje zabezpečiť priebežnú aktualizáciu IS Depozity a bez ďalších poplatkov
získať takúto aktualizovanú verziu IS. Priebežná aktualizácia musí zahŕňať minimálne:
- posudzovanie a implementácia bezpečnostných fixov v IS Depozity, poskytovanie
aktualizovaných verzií IS Depozity, ktoré sú vyvolané potrebou aktualizácie v oblasti
kybernetickej bezpečnosti a v rámci identifikovaných bezpečnostných zraniteľností,
- poskytovanie aktuálnych verzií IS Depozity s jej optimalizovanými funkciami, ak k takej
optimalizácii dôjde,
- poskytovanie aktuálnych verzií IS Depozity s rozšírenou funkcionalitou všeobecného
charakteru, ak k takému rozšíreniu dôjde,
- zabezpečenie súladu funkcionality IS Depozity s aktuálnymi verziami webových prehliadačov
Edge, Mozilla, Firefox a Google Chrome.
3.3 Poradenstvo a rozvoj funkcionalít IS Depozity na základe požiadaviek Objednávateľa
3.3.1 Zhotoviteľ je povinný realizovať poradenstvo a rozvoj funkcionalít IS Depozity na základe
požiadaviek Objednávateľa v rozsahu minimálne 150 človekohodín za rok. Služby poradenstva
a rozvoja funkcionality zahŕňajú predovšetkým:
- Objednávateľom vyžiadané administrátorské práce na IS Depozity,
- Objednávateľom vyžiadané školenia,
- Objednávateľom vyžiadaná úprava funkcionality alebo vytvorenie novej funkčnosti IS
Depozity podľa požiadaviek Objednávateľa.
3.3.2 Služby poradenstva a rozvoja funkcionality budú vykonávané na základe zadania požiadavky do
systému Helpdesk.
3.3.3 V prípade, ak Zhotoviteľom odhadovaná prácnosť na realizáciu zadanej požiadavky bude viac
ako 4 hodiny, je Zhotoviteľ povinný s oprávnenou osobou za Objednávateľa písomne
3/11

3.3.4

3.3.5

3.3.6
3.3.7

odsúhlasiť celkovú prácnosť riešenia zadanej požiadavky, inak Zhotoviteľ nie je oprávnený
realizovať zadanú požiadavku. Zmluvné strany si v uvedenom prípade vzájomne písomne
odsúhlasia cenu požiadavky ako aj termín dodávky.
Objednávateľ je povinný prevziať iba riadne poskytnuté služby. Odovzdanie a prevzatie úpravy
bude vykonané na základe úspešne vykonaných akceptačných testov/skúšok funkcionality.
Akceptačné testy prebiehajú v lehote do 14 pracovných dní odo dňa, kedy Zhotoviteľ odovzdal
úpravy IS Depozity Objednávateľovi na akceptáciu. Objednávateľ je povinný do 5 pracovných
dní po uplynutí lehoty na vykonanie akceptačných testov oznámiť vady brániace akceptácii
úpravy.
Objednávateľ je oprávnený prevziať úpravu aj v prípade, že v zápise z akceptačných testov
budú uvedené vady, ktoré nebránia užívaniu IS Depozity, pričom tieto vady musia byť uvedené
v akceptačnom protokole so stanovením termínu ich odstránenia.
Potvrdením o zrealizovaní služieb podľa bodu 3.3 je akceptačný protokol podpísaný oboma
zúčastnenými stranami.
Školenia bude Zhotoviteľ poskytovať po obojstrannej dohode a v dohodnutom termíne.
Potvrdením o vykonaní školenia je prezenčná listina podpísaná účastníkmi školenia.

4.
Cena
4.1 Celková cena služieb podľa tejto Zmluvy je stanovená v maximálnej výške: 68.500,- EUR bez DPH
(slovom: šesťdesiatosemtisícpäťsto eur bez DPH). Objednávateľ nie je povinný vyčerpať celú
sumu.
4.2 Cena je uvedená bez dane z pridanej hodnoty, v mene EURO. K fakturovaným cenám bude
uplatnená DPH v zmysle platných právnych predpisov.
4.3 Cena je cenou konečnou a zahŕňa všetky náklady Zhotoviteľa spojené s dodaním predmetu
zmluvy.
4.4 Právo na zaplatenie ceny vzniká Zhotoviteľovi vykonaním a odovzdaním predmetu Zmluvy a to
na základe podpísania akceptačného protokolu. V prípade služieb podľa bodu 1.2c) sa predmet
Zmluvy považuje za vykonaný po úspešnom vykonaní skúšok funkcionality v mieste realizácie
a po podpise akceptačného protokolu.

5.
Platobné a fakturačné podmienky
5.1 Cena za služby zabezpečenia priebežnej aktualizácie, ako aj služieb poskytovania starostlivosti o
IS Depozity bude fakturovaná dopredu, raz za šesť (6) mesiacov vo výške 7.500,- Eur bez DPH.
5.2 Cena za služby poradenstva a rozvoja funkcionality bude fakturovaná kvartálne v zmysle počtu
poskytnutých hodín v sadzbe 74,- Eur bez DPH za človekohodinu, na základe výkazu a
akceptačného protokolu podpísaného oboma zmluvnými stranami. Po dohode Objednávateľa
a Zhotoviteľa je možné dohodnúť dlhšie fakturačné obdobie.
5.3 Objednávateľ neposkytuje preddavok ani zálohovú platbu. Objednávateľ uhradí cenu za
poskytnuté služby na základe faktúry vystavenej Zhotoviteľom na bankový účet uvedený na
faktúre doručenej Objednávateľovi. Faktúry budú vystavené v mene EURO. Platba faktúry
prebehne v mene EURO.
5.4 Faktúra musí obsahovať všetky náležitosti daňového dokladu podľa zákona č. 222/2004 Z. z.
o dani z pridanej hodnoty, vrátane čísla Zmluvy. V prípade, že faktúra nebude obsahovať všetky
potrebné náležitosti, Objednávateľ má právo vrátiť faktúru bez zaplatenia. Oprávneným

4/11

vrátením faktúry prestáva plynúť lehota splatnosti a táto plynie odo dňa doručenia novej
(opravenej) faktúry.
5.5 Zhotoviteľ je povinný vystaviť faktúru do 15-tich dní po poskytnutí služby a riadne ju doručiť
Objednávateľovi. Povinnou prílohou faktúry je akceptačný protokol podpísaný oboma
zmluvnými stranami.
5.6 Lehota splatnosti faktúry je 30 dní odo dňa jej doručenia druhej zmluvnej strane, pričom za deň
splnenia peňažného záväzku sa považuje deň odpísania dlžnej sumy z účtu dlžníka v prospech
účtu veriteľa. Pokiaľ posledný deň lehoty splatnosti pripadne na deň pracovného voľna, pokoja
alebo sviatok v Slovenskej republike, ako deň splnenia peňažného záväzku bude druhou
zmluvnou stranou za rovnako dohodnutých cenových a platobných podmienok akceptovaný
nasledujúci prvý pracovný deň.

6.
Licenčné ustanovenia
6.1 Ak pri plnení podľa tejto Zmluvy vznikne autorské dielo v zmysle zákona č. 185/2015 Z. z. o
autorskom práve a právach súvisiacich s autorským právom (ďalej ako „Autorský zákon“),
Zhotoviteľ týmto udeľuje Objednávateľovi nevýhradnú licenciu na použitie diela podľa §19
Autorského zákona na neobmedzené vyhotovovanie rozmnoženín diela pre svoje interné
potreby, po dobu trvania autorských práv v neobmedzenom územnom rozsahu v súlade a s
účelom podľa tejto Zmluvy, a to s účinnosťou odo dňa dodania takého autorského diela.
Objednávateľ nie je oprávnený udeliť sublicenciu inej osobe. V prípade, ak súčasťou SW aplikácie
je SW alebo licencia tretích osôb, ktoré sú nevyhnutné pre chod SW aplikácie, platia pre tieto
SW/licencie, licenčné ustanovenia ich výrobcu.
6.2 Zdrojové kódy a príslušnú dokumentáciu prípadnej zmeny odovzdá Zhotoviteľ v elektronickej
forme na relevantnom nosiči pri podpísaní akceptačného protokolu.
6.3 Objednávateľ je oprávnený užívať autorské dielo v súlade s jeho funkčným
vymedzením, v súlade s pokynmi poskytnutými formou dokumentácie alebo zaškolenia a pre
účely a v súlade s podmienkamii uvedenými v tejto Zmluve. Odmena za poskytnutie oprávnení
podľa tohto článku je zahrnutá v zmluvnej cene.
6.4 Zhotoviteľ vykonáva majetkové práva k SW aplikácii ako aj všetky práva s tým súvisiace.
Zhotoviteľ touto Zmluvou nepostupuje výkon svojich majetkových práv na Objednávateľa.
Zhotoviteľ v rámci výkonu majetkových práv má v zmysle Autorského zákona právo udeľovať
súhlas na každé použitie diela. Právo Zhotoviteľa podľa predchádzajúcej vety udelením súhlasu
nezaniká, Zhotoviteľ je len povinný strpieť použitie diela inou osobou v rozsahu udeleného
súhlasu.
6.5 V prípade, že v rámci úpravy a/alebo zmeny SW aplikácie podľa tejto zmluvy Zhotoviteľ dodá
a/alebo implementuje počítačový program, databázu alebo akékoľvek iné autorské dielo, vo
vzťahu ku ktorému Zhotoviteľ nie je držiteľom alebo Zhotoviteľom práv na jeho užívanie, je
Zhotoviteľ povinný zabezpečiť práva na jeho užívanie (u príslušného držiteľa alebo poskytovateľa
týchto práv) pre Objednávateľa v rozsahu nevyhnutnom na dosiahnutie účelu Zmluvy.
6.6 Zhotoviteľ prehlasuje, že plnením predmetu tejto Zmluvy neporušuje autorské práva tretích
osôb a je oprávnený s prípadnými autorskými právami nakladať. V prípade, ak si akákoľvek
tretia strana bude v súvislosti s predmetom Zmluvy uplatňovať voči Objednávateľovi nároky
z titulu porušenia Autorského zákona, Zhotoviteľ sa zaväzuje uhradiť všetky náklady
Objednávateľa spojené s úspešným uplatnením takéhoto nároku v plnom rozsahu.

5/11

7.
Zmluvné sankcie
7.1 V prípade akéhokoľvek omeškania Zhotoviteľa s plnením služieb podľa tejto Zmluvy je
Objednávateľ oprávnený fakturovať Zhotoviteľovi zmluvnú pokutu vo výške 0,02 % z ceny
meškajúcich služieb za každý aj začatý deň omeškania.
7.2 V prípade omeškania Objednávateľa so splnením peňažného záväzku je Zhotoviteľ oprávnený
fakturovať Objednávateľovi úrok z omeškania vo výške 0,02% z dlžnej sumy za každý aj začatý
deň omeškania.
7.3 Uplatnením nároku na zaplatenie zmluvnej pokuty nie je dotknuté právo zmluvnej strany na
náhradu preukázateľnej škody, prevyšujúcej výšku zmluvnej pokuty.

8.
Ochrana dôverných informácií
8.1 Zmluvné strany sú si vedomé toho, že v rámci plnenia Zmluvy môžu oni alebo ich zamestnanci či
zmluvní partneri, získať vedomou činnosťou druhej zmluvnej strany alebo jej opomenutím
prístup k dôverným informáciám druhej zmluvnej strany.
8.2 Dôvernou informáciou sa rozumie informácia, ktorú označuje zmluvná strana, ktorá informáciu
poskytuje, ako dôvernú, vrátane informácií, týkajúcich sa jej výskumu, vývoja, obchodných
údajov, osobných údajov zamestnancov ako aj osobných údajov obsiahnutých v spracovaných
databázach, ku ktorým získal YMS prístup na základe plnení záväzkov podľa tejto Zmluvy alebo
údajov o produktoch, materiáloch a metodológií, vlastnených zmluvnou stranou, vrátane know –
how.
8.3 Zmluvné strany sa zaväzujú, že zabezpečia dostatočné a preukázateľné poučenie pre všetky
osoby, ktoré sa na ich strane budú zúčastňovať na plnení tejto Zmluvy, o podstate dôvernej
informácie v zmysle tejto Zmluvy a nevyhnutnosti jej utajenia v súlade s touto Zmluvou. Prístup
k dôverným informáciám bude obmedzený na tých zamestnancov zmluvnej strany, ktoré tieto
informácie potrebujú poznať na účely a v rozsahu, vymedzenom touto Zmluvou. Zmluvné strany
sú povinné zabezpečiť, aby záväzok utajenia dôverných informácií v zmysle tejto Zmluvy prevzali
všetky osoby, ktoré sú odlišné od samotných zmluvných strán a ktoré sa budú zúčastňovať na
plnení tejto Zmluvy. Splnenie tejto povinnosti je príslušná zmluvná strana povinná preukázať, ak
ju o to druhá zmluvná strana požiada.
8.4 Zmluvné strany sa zaväzujú zaobchádzať s dôvernými informáciami ako s predmetom
obchodného tajomstva, najmä uchovávať ich v tajnosti a zabezpečiť vykonanie všetkých
právnych a technických opatrení, zabraňujúcich ich neoprávnenému sprístupneniu tretej osobe
či ich zneužitiu, a to v rozsahu a spôsobom primeraným stupňu utajenia príslušnej dôvernej
informácie a jej zrejmému významu, alebo významu, ktorý tejto dôvernej informácii zreteľne
priradí tá zmluvná strana, ktorej príslušná dôverná informácia prislúcha.
8.5 Zmluvné strany môžu poskytnúť tieto dôverné informácie len svojim zamestnancom alebo
zmluvným partnerom v rozsahu nutnom pre riadne plnenia tejto Zmluvy, pri súčasnej realizácii
vyššie uvedených opatrení. Dôverné informácie nesmú byť kopírované alebo reprodukované bez
písomného súhlasu zmluvnej strany, ktorá tieto informácie poskytla.
8.6 Zmluvné strany sa zaväzujú, že ak pri plnení Zmluvy dôjde k poskytovaniu osobných údajov,
bude YMS spracúvať osobné údaje iba za účelom plnenia Zmluvy. Zmluvné strany sú si vedomé
svojich povinností vyplývajúcich z ochrany osobných údajov podľa Nariadenia Európskeho
parlamentu a Rady EÚ 2016/679 a zákona č. 18/2018 Z. z. o ochrane osobných údajov a sú
povinné prijať primerané opatrenia na ochranu osobných údajov pred začatím ich spracúvania.

6/11

9.
Práva a povinnosti zmluvných strán
9.1 Zhotoviteľ je povinný pri vykonaní predmetu Zmluvy postupovať s odbornou starostlivosťou a
plniť túto Zmluvu prostredníctvom vhodného a odborne kvalifikovaného personálu. Zhotoviteľ je
povinný vykonať všetky potrebné opatrenia na to, aby v súvislosti s plnením predmetu Zmluvy
na pracoviskách Objednávateľa zaistil bezpečnosť svojich zamestnancov ako i bezpečnosť
zamestnancov Objednávateľa.
9.2 Objednávateľ je povinný poskytnúť Zhotoviteľovi súčinnosť nevyhnutne potrebnú na splnenie
predmetu tejto Zmluvy, najmä zabezpečiť údaje a poklady potrebné pre plnenie Zmluvy,
umožniť Zhotoviteľovi primeraný prístup k príslušnej SW aplikácii nevyhnutný pre výkon služieb
podľa tejto Zmluvy, osobné konzultácie a potrebné vstupy do priestorov Objednávateľa.
9.3 Objednávateľ je povinný užívať SW aplikáciu podľa užívateľskej a administrátorskej
dokumentácie alebo podľa inštrukcií Zhotoviteľa. Objednávateľ nesmie vykonávať žiadne úpravy
alebo opravy dodanej SW aplikácie a prevádzkového prostredia, ktoré odporujú užívateľskej,
administrátorskej, produktovej a technickej dokumentácii dodávanej Zhotoviteľom.
9.4 Objednávateľ je zodpovedný za udržiavanie záložných kópií prevádzkovanej SW aplikácie tak,
aby tieto boli prístupné v prípade, ak budú potrebné pri riešení problému.
9.5 Zhotoviteľ je povinný počas platnosti tejto Zmluvy informovať Objednávateľa o každej zmene
údajov o subdodávateľovi. Zhotoviteľ je povinný pri zmene / doplnení nového subdodávateľa
oznámiť Objednávateľovi údaje o novom subdodávateľovi v rozsahu identifikácia subdodávateľa,
údaje o osobe oprávnenej
za subdodávateľa v rozsahu meno a priezvisko, adresa pobytu,
dátum narodenia. Všetky oznamovacie povinnosti podľa tohoto článku musí splniť Zhotoviteľ do
3 pracovných dní od dátumu, kedy zmena nastala, resp. od momentu, kedy sa o zmene
dozvedel. Pre vylúčenie pochybností aktualizácia zoznamu subdodávateľov nevyžaduje podpis
dodatku ku Zmluve.
9.6 Zhotoviteľ, jeho subdodávatelia a subdodávatelia podľa zákona č. 315/2016 Z. z. o registri
partnerov verejného sektora a o zmene a doplnení niektorých zákonov, musia byť zapísaní v
registri partnerov verejného sektora v čase uzatvorenia tejto Zmluvy ako aj počas celej doby
trvania tejto Zmluvy v súlade s týmto zákonom. Objednávateľ neuzatvorí Zmluvu so
Zhotoviteľom, ak v čase uzatvorenia Zmluvy nebude mať on, jeho subdodávatelia alebo
subdodávatelia podľa zákona o registri partnerov verejného sektora splnenú podmienku zápisu v
registri partnerov verejného sektora.
9.7 Zhotoviteľ zodpovedá za správnosť a úplnosť údajov zapísaných v registri partnerov verejného
sektora.
9.8 Na žiadosť Objednávateľa je Zhotoviteľ povinný na svoje náklady nahradiť osobu vykonávajúcu
predmet Zmluvy, v prípade preukázateľnej neschopnosti alebo nedbalosti alebo jeho
preukázateľne nevhodného postupu.
9.9 Zhotoviteľ je povinný zaslať Objednávateľovi ku koncu každého kvartálu report o hlásených
a riešených vadách v rámci starostlivosti o IS Depozity.
9.10 Zhotoviteľ sa zaväzuje bezodkladne informovať Objednávateľa o všetkých skutočnostiach, ktoré
by mohli negatívne vplývať na poskytovanie služieb. Zhotoviteľ je povinný poskytnúť
Objednávateľovi všetky dostupné informácie, vrátane príslušnej dokumentácie súvisiacej
s predmetom Zmluvy.
9.11 Zhotoviteľ je povinný bez zbytočného odkladu informovať Objednávateľa o prípadoch, keď nie je
schopný z dôvodov na jeho strane splniť záväzné lehoty poskytovanie služieb v štandardnom
časovom pokrytí a tým splniť svoje povinnosti podľa Zmluvy. Uvedené Zhotoviteľa nezbavuje
zodpovednosti za škodu.

7/11

10.
Zodpovednosť za vady a záruka
10.1. Zhotoviteľ zodpovedá za bezchybné vykonávanie služieb, ktoré tvoria predmet Zmluvy, ako
aj za to, že tieto služby vykonáva v súlade so všeobecne záväznými právnymi predpismi
a technickými normami SR. Predmet Zmluvy bude dodaný v súlade s platnými štandardmi pre
informačné systémy verejnej správy podľa výnosu Ministerstva financií SR o štandardoch pre
informačné systémy verejnej správy.
10.2. Zhotoviteľ poskytuje na funkčné úpravy a/alebo zmeny dodanej SW aplikácie záruku v trvaní
dvanásť (12) mesiacov. Záručná doba začína plynúť odo dňa prevzatia výsledku služby
Objednávateľom. Počas záručnej doby vzniká Objednávateľovi právo požadovať a Zhotoviteľovi
povinnosť bezplatne odstrániť vzniknuté vady. Objednávateľ je povinný u Zhotoviteľa písomne
reklamovať vadu poskytnutej služby bezodkladne po jej zistení.
10.3. Za vadu sa považuje stav spôsobujúci čiastočnú alebo úplnú nefunkčnosť SW aplikácie
a/alebo obmedzenie jej prevádzky. Za vadu sa nepovažuje stav, ktorý je spôsobený funkčnosťou
SW tretej strany a Zhotoviteľ naň nemá vplyv. Zhotoviteľ nenesie zodpovednosť a neposkytuje
záruky za vady vzniknuté z dôvodov nie na jeho strane. Zhotoviteľ zodpovedá za vady, ktoré má
predmet zmluvy v čase jeho odovzdania Objednávateľovi. Za vady vzniknuté po odovzdaní
zodpovedá Zhotoviteľ iba vtedy, ak boli spôsobené porušením jeho povinnosti. V prípade, ak
súčasťou SW aplikácie je SW alebo licencia tretích osôb, ktoré sú nevyhnutné pre chod SW
aplikácie, platia pre tieto SW/licencie, záručné podmienky ich výrobcu (tretej osoby).
10.4. Zhotoviteľ je povinný začať s odstraňovaním reklamácie najneskôr do 2 pracovných dní odo
dňa uplatnenia reklamácie a vadu odstrániť najneskôr do 30 pracovných dní odo dňa uplatnenia
reklamácie, ak sa v konkrétnom prípade zmluvné strany nedohodnú inak, v závislosti od rozsahu
a charakteru vady.

11.
Trvanie a ukončenie zmluvy
11.1 Táto Zmluva sa uzatvára na dobu určitú do 31.12.2020 alebo do vyčerpania finančného
plnenia Zmluvy v súlade s článkom 4. Cena, podľa toho čo nastane skôr.
11.2 Zmluva nadobúda platnosť dňom jej podpisu oboma zmluvnými stranami a účinnosť dňom
nasledujúcim po dni jej zverejnenia v súlade s ustanovením § 47a zákona č. 40/1964 Zb.
Občianskeho zákonníka v platnom znení. Zmluvné strany výslovne súhlasia so zverejnením
Zmluvy Objednávateľom v jej plnom rozsahu vrátane príloh a dodatkov v centrálnom registri
zmlúv vedenom Úradom vlády SR.
11.3 Platnosť tejto Zmluvy môže byť ukončená:
a. písomnou dohodou zmluvných strán;
b. zánikom niektorej zo zmluvných strán bez právneho nástupcu;
c. odstúpením od Zmluvy;
d. uplynutím doby platnosti
e. výpoveďou.
11.4 Ktorákoľvek zo zmluvných strán je oprávnená odstúpiť od tejto Zmluvy v prípadoch stanovených
touto Zmluvou alebo Obchodným zákonníkom, najmä však v prípade ak druhá zmluvná strana
podstatne poruší svoje zmluvné povinnosti vyplývajúce z tejto Zmluvy. Právne účinky odstúpenia
od Zmluvy z dôvodu podstatného porušenia nastávajú dňom doručenia písomného oznámenia o
odstúpení druhej zmluvnej strane. Zmluvné strany sa dohodli, že za podstatné porušenie
zmluvných povinností sa považuje porušenie akejkoľvek povinnosti, vyplývajúcej z tejto Zmluvy,
8/11

ktoré nebude napravené ani v dodatočnej primeranej lehote písomne stanovenej druhou
zmluvnou stranou, minimálne však v trvaní 30 dní. V písomnom upozornení o podstatnom
porušení zmluvných povinností je potrebné skutkovo vymedziť konanie, resp. nekonanie
porušujúcej zmluvnej strany, ktoré zakladá podstatné porušenie tejto Zmluvy tak, aby ho nebolo
možné zameniť s iným konaním, spolu s uvedením konkrétneho spôsobu, akým konaním, resp.
nekonaním porušujúcej zmluvnej strany má dôjsť k náprave. Pre zamedzenie pochybností,
v prípade odstúpenia zmluvné strany nie sú si povinné vracať plnenia, ktoré boli zmluvnými
stranami akceptované pred odstúpením od Zmluvy.
11.5 Zmluvné strany sú oprávnené túto Zmluvu ukončiť aj pred uplynutím doby jej platnosti, a to aj
bez uvedenia dôvodov, písomnou výpoveďou so 6 (šesť) mesačnou výpovednou lehotou.
Výpovedná lehota začína plynúť prvým dňom mesiaca nasledujúceho po mesiaci, v ktorom bola
výpoveď doručená druhej zmluvnej strane. Ak sa zmluvné strany nedohodnú inak, tak služby
poskytované na základe tejto Zmluvy, pri ktorých požiadavka na ich poskytnutie bola uplatnená
pred ukončením platnosti tejto Zmluvy, budú poskytované do ich riadneho splnenia podľa
podmienok tejto Zmluvy.

12.
Záverečné ustanovenia
12.1 Pokiaľ nie je v Zmluve uvedené inak, platia pre tento zmluvný vzťah ustanovenia právneho
poriadku Slovenskej republiky, najmä zákona č. 513/1991 Zb. Obchodný zákonník, zákona č.
185/2015 Z. z. Autorský zákon v platnom znení.
12.2 Akékoľvek zmeny Zmluvy podliehajú vzájomnému písomnému odsúhlaseniu oboch zmluvných
strán formou písomného a riadne očíslovaného dodatku k tejto Zmluve.
12.3 V prípade, že by sa niektoré ustanovenia tejto Zmluvy stali neplatnými alebo neúčinnými, alebo
ak by sa v dôsledku legislatívnych zmien dostali niektoré z ustanovení tejto zmluvy do rozporu
s platným právnym poriadkom Slovenskej republiky, nie je týmto dotknutá platnosť a účinnosť
zostávajúcich ustanovení tejto Zmluvy. Namiesto neplatného alebo neúčinného ustanovenia
platia za zmluvne dohodnuté tie ustanovenia, ktoré sa svojim zmyslom a účelom neplatnému
alebo neúčinnému ustanoveniu Zmluvy najviac približujú.
12.4 Zmluvné strany sa zaväzujú, že v prípade sporov o obsah a plnenie tejto Zmluvy vynaložia všetko
úsilie, ktoré je možné od nich spravodlivo požadovať, k tomu, aby tieto spory boli vyriešené
cestou zmieru, najmä, aby boli odstránené okolnosti vedúce k vzniku práva od Zmluvy odstúpiť
alebo okolností spôsobujúcich jej neplatnosť.
12.5 Ak sa zmluvné strany nedohodnú na spôsobe riešenia vzájomného sporu, má každá zo
zmluvných strán právo predložiť spor na rozhodnutie príslušnému súdu SR.
12.6 Kontaktná osoba vo veciach realizácie predmetu tejto Zmluvy za Objednávateľa je: ...........
(osoba poverená za Objednávateľa) alebo v prípade jej neprítomnosti, ňou vopred písomnou
formou poverená osoba.
12.7 Kontaktná osoba vo veciach realizácie predmetu tejto Zmluvy za Zhotoviteľa je: Ing. Lucia
Dubná, tel. číslo: +421 335922222, (osoba poverená za Zhotoviteľa), alebo v prípade jej
neprítomnosti, ňou vopred písomnou formou poverená osoba. Poverenie inej osoby bude
písomne oznámené Objednávateľovi.
12.8 Zmluvné strany môžu kedykoľvek zmeniť kontaktnú osobu. Zmena je voči druhej zmluvnej
strane účinná odo dňa doručenia písomného oznámenia o zmene kontaktnej osoby. Kontaktné
osoby sú oprávnené na bežné činnosti pri realizácii predmetu Zmluvy, najmä na dohadovanie
podmienok realizácie Zmluvy, podpisovanie zápisníc, akceptačných protokolov.
12.9 Miestom pre doručovanie písomností sú adresy zmluvných strán uvedené v záhlaví tejto
Zmluvy. Každá zo zmluvných strán je povinná písomne oznámiť druhej zmluvnej strane
akúkoľvek zmenu ohľadne doručovania, a to bezokladne po tom, čo k takejto zmene dôjde.
9/11

Doručením písomností sa rozumie doručenie poštou na adresu uvedenú v Zmluve, doručenie
kuriérom alebo osobné doručenie. Za deň doručenia písomnosti sa považuje aj deň, v ktorý
zmluvná strana, ktorá je adresátom odoprie doručovanú písomnosť prevziať, alebo v ktorý
márne uplynie úložná lehota pre vyzdvihnutie zásielky na pošte alebo v ktorý je na zásielke
preukázateľne zamestnancom pošty vyznačená poznámka „adresát neznámy“ alebo iná
poznámka podobného významu.
12.10 Táto Zmluva vrátane príloh je vyhotovená v štyroch rovnopisoch v slovenskom jazyku, pre
každú zmluvnú stranu po dva rovnopisy. Zmluvné strany výslovne prehlasujú, že táto Zmluva
zodpovedá ich slobodnej vôli, uzavierajú ju dobrovoľne a na znak súhlasu s jej obsahom ju
podpisujú.
12.11 Zmluvné strany prehlasujú, že podpisom tejto zmluvy prevzali aj prílohy, ktoré sú
neoddeliteľnou súčasťou tejto Zmluvy.
Prílohy:
Príloha č. 1

Hodinové sadzby

Za Objednávateľa:

Za Zhotoviteľa:

.................................................
JUDr. Adriana Šklíbová

..................................................
Ing. Lucia Dubná

generálna riaditeľka

podpredseda predstavenstva

.................................................
Ing. Boris Brunner
námestník generálnej riaditeľky

10/11

Príloha č. 1 – Hodinové sadzby
Pre výpočet ceny služieb poradenstva a rozvoj funkcionalít realizovaných podľa článku 1. bodu 1.2c)
Zmluvy sa bude používať kalkulácia vychádzajúca z ceny za človekohodinu (čh) vo výške:
Popis:
Biznis analýza
Technická podpora
Riadenie projektu

Sadzba v €/čh
74€
74€
74€

11/11

