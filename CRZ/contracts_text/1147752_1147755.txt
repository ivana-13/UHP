Zmluva o poskytovaní služieb v oblasti verejného obstarávania
uzatvorená
podľa ustanovenia § 566 a nasl. zák. č. 513/1991 Zb. Obchodný zákonník
v znení neskorších predpisov
medzi zmluvnými stranami:
názov:
IČO:
DIČ:
Sídlo:
Štatutárny orgán:
Kontaktná osoba:
Tel:
Bankové spojenie:
Číslo účtu:

Centrum vedecko-technických informácií Slovenskej republiky
(ďalej aj ako „CVTI“)
00151882
2020798395
Lamačská cesta 8/A, 811 04 Bratislava
prof. RNDr. Ján Turňa, CSc., riaditeľ
Ing. Jana Kováčová
+421-2-69253 162
Štátna pokladnica, Radlinského 32, 810 05 Bratislava
7000064743/8180

na strane jednej (ďalej aj ako „objednávateľ“)
a
Obchodné meno:

ADVAL spol. s r. o.

IČO:
45001154
DIČ:
SK2022900264
Sídlo:
Tomášikova 12571/50C, 831 02 Bratislava
Štatutárny orgán:
Ing. Ľubomír Grejták – konateľ
Zodpovedný zástupca pre poskytovanie poradenstva v oblasti verejného obstarávania:
Katarína Bednáriková – reg. č. G2338-590-2006
Spoločnosť je zapísaná v Obchodnom registri Okresného súdu Bratislava I., oddiel: Sro,
vložka č.: 60806/B
Bankové spojenie:
Číslo účtu:
na strane druhej (ďalej aj ako „poskytovateľ“)
s nasledovným obsahom:
I.
Úvodné ustanovenia

Strana 1 (celkom 6)

1. Objednávateľ je príspevková organizácia Ministerstva školstva, vedy, výskumu a športu
Slovenskej republiky so sídlom v Bratislave. CVTI bolo zriadené Zriaďovacou listinou
Ministerstva školstva Slovenskej republiky s účinnosťou od 25. januára 2002.
2. Objednávateľ ako verejný obstarávateľ zrealizoval pred podpisom tejto zmluvy postup v
zmysle ustanovenia § 9 ods. 9 zákona č. 25/2006 Z. z. o verejnom obstarávaní a o zmene
a doplnení niektorých zákonov v znení neskorších predpisov (ďalej len „ZVO“). Výsledkom
bol výber ponuky s najnižšou cenou, ktorú predložila spoločnosť ADVAL spol. s r. o., IČO:
45 00 11 54, so sídlom: Tomášikova 12571/50C, 831 02 Bratislava, a to vo výške podľa
článku III. tejto zmluvy.
3. Objednávateľ má záujem o poskytovanie služieb verejného obstarávania
a elektronického verejného obstarávania (ďalej aj „služby VO“) od poskytovateľa, preto
zmluvné strany uzavreli túto zmluvu o poskytovaní služieb v oblasti verejného
obstarávania (ďalej Zmluva).
II.
Predmet zmluvy
1. Touto Zmluvou sa poskytovateľ zaväzuje poskytovať objednávateľovi služby VO v rozsahu
a za podmienok dohodnutých v tejto Zmluve a objednávateľ sa zaväzuje platiť
poskytovateľovi za poskytovanie služieb dohodnutú odmenu.
2. Poskytovateľ sa zaväzuje poskytovať objednávateľovi služby v oblasti verejného
obstarávania na predmet zákazky „Vedecké softvéry pre pokročilé spracovanie
biologických údajov“, a to v súlade s právnymi predpismi Slovenskej republiky
a Európskej únie. V rámci záväzku pre objednávateľa bude poskytovateľ poradenských a
konzultačných služieb v procese verejného obstarávania súvisiacich s:
a) analýzou a prípravou verejného obstarávania a vypracovaním povinnej dokumentácie
pre verejné obstarávanie v jednotlivých postupoch verejného obstarávania,
b) odporúčaním použitia optimálneho postupu verejného obstarávania pre konkrétny
predmet verejného obstarávania, vrátane realizácie takéhoto postupu, ako aj
posúdením súladu realizovaných postupov s platnou legislatívou,
c) vykonávaním administratívnych prác v oblasti verejného obstarávania,
d) určovaním požiadaviek na predmet zákazky, podmienok účasti, návrhu obchodných
podmienok
e) realizáciou verejného obstarávania v systéme EVO, vrátane realizácie elektronickej
aukcie.
3. Poradenské a konzultačné služby budú poskytované v závislosti od potrieb verejného
obstarávateľa vo forme:
a) konzultácií, analýz, stanovísk, posudkov, resp. poskytovaní odborných rád a
konzultácií k jednotlivým úkonom verejného obstarávateľa vrátane vypracovania
dokumentov súvisiacich so zadávaním zákazky,
b) v prípade potreby bezodkladné denné osobné konzultácie s určenými zodpovednými
zamestnancami verejného obstarávateľa,

Strana 2 (celkom 6)

c) účasti na hodnotiacom procese, v komisii/-ách, odborných skupinách a rokovaniach o
rozhodujúcich skutočnostiach v oblasti verejného obstarávania,
d) komplexného poradenstva a riadenia procesu verejného obstarávania,
e) priamej podpory (technickej asistencie) pri práci so systémom EVO t.j. vykonávania
konkrétnych úkonov v systéme EVO v mene a za účasti CVTI,
f) ostatné služby požadované verejným obstarávateľom pre potreby realizácie
zadávania zákazky.
4. Poskytovateľ je povinný poskytovať objednávateľovi poradenské služby, a to v období,
ktoré bude potrebné na riadne ukončenie zadávania zákazky podľa bodu 2 vyššie.
5. Objednávateľ si môže u poskytovateľa písomne objednať aj ďalšie poradenské služby nad
rozsah stanovený v bode 2. tohto článku Zmluvy.
III.
Odmena za poskytnutie služieb
1.

2.

3.

4.

Zmluvné strany sa dohodli, že za poskytovanie služieb VO podľa tejto Zmluvy je
objednávateľ povinný zaplatiť poskytovateľovi odmenu vo výške 5.500,00 EUR bez DPH,
t. j. 6.600,00 EUR s DPH.
Poskytovateľ je oprávnený fakturovať Objednávateľovi dohodnutú odmenu nasledovne:
a) 50 % z odmeny za poskytovanie služieb VO po uskutočnení elektronickej aukcie na
predmet zákazky,
b) 50% z odmeny za poskytovanie služieb VO po schválení zadávania zákazky podľa čl. II
bod 2 Riadiacim orgánom pre operačný program Výskum a vývoj (ďalej len „RO
OPVaV“).
V prípade zrušenia zadávania zákazky podľa čl. II bod 2 z dôvodov na strane verejného
obstarávateľa/objednávateľa má poskytovateľ nárok na pomernú časť odmeny
stanovenú na základe poskytnutých služieb/odpracovaných prác.
Odmena podľa tohto článku je splatná do 30 dní odo dňa doručenia riadne vystavenej
faktúry poskytovateľom objednávateľovi, prostredníctvom banky na účet poskytovateľa
uvedený v záhlaví tejto Zmluvy alebo na iný účet, ktorý poskytovateľ na tento účel
objednávateľovi písomne oznámi.

IV.
Osobitné dojednania
1. Služby budú vykonávané formou vykonávania práce v priestoroch spoločnosti ADVAL,
spol. s r. o. V prípade potreby, ktorá vyplynie z charakteru poskytovanej služby a po
vzájomnej konzultácií zmluvných strán, časť služieb môže byť vykonávaná v priestoroch
objednávateľa.
2. Poskytovateľ je povinný pri plnení tejto zmluvy postupovať na vysokej profesionálnej
úrovni, so všetkou odbornou starostlivosťou, ktorú možno pri poctivom obchodnom

Strana 3 (celkom 6)

3.

4.
5.

6.

7.

8.

9.

styku od poskytovateľa požadovať. Poskytovateľ sa zaväzuje dodržiavať pri plnení tejto
zmluvy všetky všeobecne známe právne predpisy a zaväzuje sa poskytovať odborné
služby vo verejnom obstarávaní odborne v súlade so zákonom o verejnom obstarávaní aj
ďalšími právnymi predpismi platnými v SR a na základe pokynov objednávateľa.
Ak by pokyny objednávateľa boli v rozpore so zákonom o verejnom obstarávaní alebo
ďalšími právnymi predpismi platnými v SR, poskytovateľ na túto skutočnosť
objednávateľa upozorní. Ak by objednávateľ trval na poskytnutí služieb požadovaným
spôsobom aj napriek tomu, že bol poskytovateľom upozornený na rozpor so zákonom o
verejnom obstarávaní alebo ďalšími právnymi predpismi platnými v SR, je poskytovateľ
oprávnený okamžite od zmluvy odstúpiť. Poskytovateľ je oprávnený požadovať od
objednávateľa ďalšie, dodatočné informácie alebo pokyny, ktoré sú nevyhnutne
potrebné na poskytnutie odborných služieb. Pri určení spôsobu a metodiky poskytovania
odborných služieb je poskytovateľ oprávnený postupovať samostatne.
Objednávateľ je oprávnený kedykoľvek aktualizovať svoje požiadavky a dávať
poskytovateľovi pokyny pri poskytovaní odborných služieb.
Objednávateľ je povinný poskytnúť poskytovateľovi pravdivé informácie, ktoré majú
vplyv na povahu a spôsob uskutočnenia požadovaných odborných služieb a nesmie
zamlčať žiadne informácie, dôležité pre poskytnutie týchto odborných služieb.
Poskytovateľ je povinný zachovávať mlčanlivosť o všetkých skutočnostiach, o ktorých sa
dozvedel v súvislosti s poskytovaním služieb podľa tejto Zmluvy a je povinný primeraným
spôsobom zabezpečiť ochranu všetkých od objednávateľa získaných informácií pred
neoprávneným prístupom tretích osôb.
Poskytovateľ nemá povinnosť zachovávať mlčanlivosť podľa bodu 3 tohto článku, ak
povinnosť informovať je uložená zákonom alebo inou právnou normou platnou
v Slovenskej republike alebo v Európskej únii.
Objednávateľ je povinný poskytovať počas trvania tejto Zmluvy poskytovateľovi včas
všetku potrebnú súčinnosť, najmä avšak nie výlučne je povinný:
a) poskytovať poskytovateľovi všetky potrebné informácie a podklady potrebné pre
poskytnutie požadovaných služieb,
b) vystaviť poskytovateľovi včas plnomocenstvo vo všetkých prípadoch, kde je to
nevyhnutné alebo ak o to poskytovateľ opodstatnene požiada,
c) bez meškania informovať poskytovateľovi o akejkoľvek zmene informáciách
a podkladoch poskytnutých podľa písmena a) tohto bodu.
Poskytovateľ je oprávnený odmietnuť poskytnutie odborných služieb, ak objednávateľ
ani na požiadanie neposkytne poskytovateľovi potrebné podklady a súčinnosť.

V.
Zodpovednosť za vady a škodu
1. Poskytovateľ nezodpovedá za škodu, ktorá vznikla objednávateľovi v dôsledku
poskytnutia nepravdivej, zavádzajúcej alebo neúplnej informácie, dokumentov alebo

Strana 4 (celkom 6)

2.

3.

4.

5.

6.

akýchkoľvek iných podkladov poskytnutých Objednavateľom Poskytovateľovi.
Poskytovateľ nezodpovedá za vady a škody, ktoré boli spôsobené použi m podkladov
prevzatých od Objednávateľa a Poskytovateľ ani pri vynaložení všetkej odbornej
starostlivosti nemohol zistiť ich nevhodnosť resp. neúplnosť alebo na nevhodnosť resp.
neúplnosť podkladov upozornil Objednávateľa a ten na ich použití trval.
Poskytovateľ zodpovedá objednávateľovi za škodu, ktorú mu úmyselne spôsobil v
súvislosti s poskytovaním služieb podľa tejto zmluvy maximálne však do výšky uhradenej
odmeny za poskytovanie služieb podľa čl. III tejto zmluvy. Bez ohľadu na vyššie uvedené,
každá zo zmluvných strán zodpovedá v súlade s príslušnými právnymi predpismi za
škodu, ktorú spôsobí druhej strane v dôsledku preukázaného porušenia svojich záväzkov
vyplývajúcich z tejto zmluvy.
Poskytovateľ nezodpovedá za škodu spôsobenú nesprávnym alebo oneskoreným
poskytnutím služieb v prípadoch, kedy objednávateľ poruší povinnosť poskytovať
poskytovateľovi súčinnosť podľa čl. IV bod 8 a porušenie tejto povinnosti objednávateľa
bolo dôvodom nesprávneho alebo oneskoreného poskytnutia poradenských služieb.
Poskytovateľ nezodpovedá za škodu spôsobenú konaním podľa čl. IV bod 3 a bod 5
a škodu spôsobenú v dôsledku rozhodnutí komisie na vyhodnotenie ponúk.
Prípadnú reklamáciu vady plnenia predmetu tejto zmluvy je Objednávateľ povinný
uplatniť v písomnej forme bezodkladne po zistení vady, najneskôr do dvoch pracovných
dní odo dňa prevza a jednotlivých výstupov plnenia tejto zmluvy. Poskytovateľ sa
zaväzuje po uplatnení reklamácie Objednávateľa vytknutú vadu bezodkladne odstrá niť na
vlastné náklady v lehote do dvoch pracovných dní.
Zmluvné strany si navzájom nezodpovedajú za akékoľvek nepriame, vedľajšie, zvláštne
alebo následné škody (vrátane stratených obchodných príležitostí), alebo škody
spôsobenej trestným činom, a to i keď boli na možnosť ich vzniku upozornené, bez
ohľadu na to, či ku škode došlo z dôvodov plnenia alebo neplnenia povinností, ku ktorým
sa strany touto Zmluvou zaviazali, alebo v spojení s takýmto plnením či neplnením.
Zmluvné strany nebudú zodpovedné za omeškanie pri plnení povinností alebo za
nevykonanie povinností, ak boli spôsobené okolnosťou vylučujúcou zodpovednosť, tak
ako je táto definovaná príslušnými ustanoveniami zákona č. 513/1991 Zb. Obchodného
zákonníka, v znení neskorších predpisov. Zmluvné strany vylučujú aplikáciu § 300
Obchodného zákonníka.
VI.
Trvanie a zrušenie zmluvy

1. Táto zmluva sa uzatvára na dobu určitú do 31. 12. 2014.
2. Túto Zmluvu je možné zrušiť odstúpením od Zmluvy alebo dohodou oboch zmluvných
strán.
3. Objednávateľ je oprávnený odstúpiť od tejto Zmluvy v prípade podstatného porušenia
tejto Zmluvy poskytovateľom.
Strana 5 (celkom 6)

4. Odstúpenie od Zmluvy musí byť písomné, musí obsahovať vymedzenie dôvodu
odstúpenia a musí byť doručené druhej zmluvnej strane. Odstúpením od Zmluvy sa táto
Zmluva zrušuje okamihom doručenia riadneho odstúpenia druhej zmluvnej strane.
VI.
Spoločné a záverečné ustanovenia
1. Táto Zmluva sa riadi a vykladá v súlade s právnym poriadkom Slovenskej republiky. Ak nie
je dohodnuté v tejto zmluve inak, riadia sa právne vzťahy z nej vyplývajúce a vznikajúce
ustanoveniami zákona č. 25/2006 Z. z. o verejnom obstarávaní a o zmene a doplnení
niektorých zákonov, Obchodného zákonníka, Občianskeho zákonníka a súvisiacimi
všeobecne záväznými právnymi predpismi.
2. Táto Zmluva nadobúda platnosť dňom jej podpisu oprávnenými zástupcami zmluvných
strán a účinnosť dňom nasledujúcim po dni jej zverejnenia podľa príslušných právnych
predpisov.
3. Zmluvné strany súhlasia so zverejnením úplného znenia tejto Zmluvy vrátane jej príloh,
bez vynechania ktorejkoľvek časti jej textu (alternatívou sú odôvodnené obmedzenia
navrhnuté a prijaté zmluvnými stranami), v Centrálnom registri zmlúv Úradu vlády
Slovenskej republiky a CVTI.
4. Túto Zmluvu je možné zmeniť alebo doplniť len dohodou zmluvných strán v písomnej
forme.
5. V prípade, ak sa niektoré z ustanovení tejto zmluvy stane neplatným, zostáva platnosť
ostatných ustanovení nedotknutá. Ak nastane takáto situácia, zmluvné strany sa písomne
dohodnú na riešení, ktoré zachová kontext a účel daného ustanovenia.
6. Táto Zmluva je vyhotovená v štyroch rovnopisoch, z ktorých jeden obdrží poskytovateľ
a tri slúžia pre účely objednávateľa.
7. Zmluvné strany vyhlasujú, že si túto Zmluvu pred jej podpisom prečítali, jej obsahu
porozumeli, nemajú proti nemu žiadne námietky a na znak toho, že obsah tejto Zmluvy
zodpovedá ich skutočnej a slobodnej vôli, ju podpísali.

V Bratislave dňa .................................

..................................................
poskytovateľ

...........................................
objednávateľ

Strana 6 (celkom 6)

