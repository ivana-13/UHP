Zmluva o poskytovaní služieb

Zmluva o poskytovaní služieb
uzatvorená podľa § 269 a nasledujúcich zákona č. 513/1991 Zb. (Obchodný zákonník) v znení
neskorších predpisov
I.
Zmluvné strany

Objednávateľ:
IČO :
Sídlo:
DIČ :
IČ DPH :
Zastúpený:
Bankové spojenie :
Číslo účtu:
IBAN:
Zapísaný:

Nemocnica Poprad, a.s.
36513458
Banícka č. 803/28, 05845 Poprad
2022127657
SK2022127657
Ing. Peter Petruš, predseda predstavenstva
MUDr. Peter Obrimčák, podpredseda predstavenstva

v obchodnom registri Okresného súdu Prešov, oddiel: Sa, vložka
č. 10322/P

(ďalej len „Objednávateľ“)

a
Poskytovateľ:
Zastúpený:
Sídlo :
IČO :
DIČ :
DIČ pre DPH :
Bankové spojenie :
Číslo účtu :
SWIF:
Zapísaný:
Kontaktná osoba:

ICZ Slovakia a.s.
Ing. Martinom Terkovičom, predsedom predstavenstva
Soblahovská 2050, 911 01 Trenčín
36 328 057
2020180096
SK 2020180096

v obchodnom registri Okresného súdu Trenčín, oddiel: Sa, vložka
č.10561/R
Ing. Alena Tkáčiková, obchodná riaditeľka, 032/6563 711

(ďalej len „Poskytovateľ“)

II.
Základné ustanovenia
1. Poskytovateľ sa zaväzuje, za dojednanú cenu, zabezpečiť pre Objednávateľa prístup na
internetovej adrese https://drgasistent.sk, (alebo inej Poskytovateľom zadefinovanej
zabezpečenej adrese) k softvérovému systému DRG asistent špecifikovanému v tejto Zmluve
a za podmienok uvedených v tejto Zmluve. Alebo v prípade požiadavky Objednávateľa
zabezpečiť inštaláciu riešenia DRG asistent priamo do siete Objednávateľa, na HW určený
Objednávateľom, ktorý bude spĺňať minimálne požiadavky na HW vybavenie, s ktorými bol
Objednávateľ oboznámený pred podpisom tejto zmluvy.

ICZ Slovakia a.s. Soblahovská 2050, 911 01 Trenčín
1/6

IČO: 36 328 057

Zmluva o poskytovaní služieb

2. Objednávateľ sa zaväzuje za sprístupnený softvérový systém DRG asistent zaplatiť
Poskytovateľovi dojednanú odmenu.
3. Zmluvné strany prehlasujú, že údaje uvedené v článku. I. tejto zmluvy sú ku dňu uzavretia
zmluvy pravdivé. Zmluvné strany sa zaväzujú, že akékoľvek zmeny údajov uvedených
v článku I. tejto zmluvy oznámia bez zbytočného odkladu druhej zmluvnej strane. Zmluvné
strany prehlasujú, že osoby podpisujúce túto zmluvu, sú oprávnené osoby na tento úkon.
4. Poskytovateľ prehlasuje, že je odborne spôsobilý k poskytnutiu predmetu tejto zmluvy.

III.
Predmet zmluvy a plnenie
1. Predmetom zmluvy je poskytovanie služieb v rozsahu definovanom v bodoch 2 až 7 tohto
článku Zmluvy prostredníctvom softvérového systému DRG asistent (https://drgasistent.sk).
2. Poskytovateľ sa touto zmluvou zaväzuje, že bude pre Objednávateľa poskytovať prevádzku
a všetky činnosti potrebné pre zabezpečenie funkčnosti softvérového systému DRG asistent,
ktorého je výlučným majiteľom a na ktorý vlastní všetky autorské práva.
3. Predmetom plnenia Zmluvy je prístup k softvérovému systému DRG asistent, ktorý sa skladá
z nasledujúcich modulov:
a) Modul pre prehľadné vyhľadávanie v aktuálnom číselníku medzinárodnej klasifikácie
chorôb
b) Modul pre prehľadné vyhľadávanie v aktuálnom zozname zdravotných výkonov
c) Modul DRG grouper pre zaradenie jedného hospitalizačného prípadu do DRG
skupiny a dávkové zaradenie hospitalizačných prípadov do DRG skupín.
d) modul pre kalkuláciu nákladov na HP (po dodaní vstupov z účtovných
podkladov nákladových stredísk a nákladových druhov nemocnice vrátane
kvantitatívnych výkonnostných parametrov oddelení) –
modul bude
sprístupnený pre Objednávateľa najneskôr do 90 dní od nadobudnutia
účinnosti tejto zmluvy.
4. Poskytovateľ sa zaväzuje pre Objednávateľa zabezpečiť nasledovné služby:
a) aktivovať a prevádzkovať prístup k softvérovému systému DRG asistent po dobu
platnosti tejto zmluvy ako multilicenciu pre celú nemocnicu
b) poskytovať produktovú podporu (maintenance) a užívateľskú príručku
c) v rámci produktovej podpory Poskytovateľ zabezpečí legislatívnu aktuálnosť
a následny legislatívny upgrade softvérového systému DRG asistent v súlade s verejne
dostupnými podkladmi, ktoré sú nevyhnutné pre zabezpečenie legislatívnej
aktuálnosti systému.
d) Poskytovateľ sa zaväzuje zabezpečiť integráciu s nemocničným IS prostredníctvom
tzv. „web services“, pričom práce a náklady na strane dodávateľa nemocničného IS
sú zahrnuté v cene za poskytovanie služby. Termín integrácie je závislý na termíne
stanovenom od dodávateľa nemocničného IS.
e) Po rozšírení riešenia o funkcionalitu tzv. štandardov, automatická ponuka najčastejšie
používaných výkonov k hlavným diagnózam, má Objednávateľ právo na využívanie
uvedenej funkcionality bez navýšenia ceny uvedenej v čl. V, bod 1., tejto Zmluvy.
5. V prípade poskytovania prístupu k riešeniu DRG asistent na internetovej adrese
https://drgasistent.sk, (alebo inej Poskytovateľom zadefinovanej zabezpečenej adrese),
Poskytovateľ zabezpečí garanciu 95 % dostupnosti softvérového systému DRG asistent 7 dní
v týždni, 365 dní v roku.
6. Poskytovateľ sa zaväzuje počas platnosti Zmluvy riešiť prípadné problémy dodávaných
služieb (výpadky systému, vady a iné problémy znemožňujúce, alebo obmedzujúce

ICZ Slovakia a.s. Soblahovská 2050, 911 01 Trenčín
2/6

IČO: 36 328 057

Zmluva o poskytovaní služieb

používanie systému zo strany Objednávateľa), promptne tak, aby bola zabezpečená garancia
poskytovania služieb v zmysle čl. III bod 5. Osobitné požiadavky nad rámec služieb, ktoré sú
predmetom tejto Zmluvy budú riešené formou dodatku k Zmluve, alebo samostatnou
objednávkou.

IV.
Postup vyžiadania a prevzatia
1. Zmluvné strany sa dohodli na určení oprávnených pracovníkov na strane Objednávateľa, ktorí
budú hlásiť vady a identifikované problémy v prostredí HelpDesk, pričom Poskytovateľ
sprístupní pre tri oprávnené osoby Objednávateľa prístup do prostredia HelpDesk. Zoznam
oprávnených pracovníkov Objednávateľa je uvedený v prílohe č. 1, ktorá je neoddeliteľnou
súčasťou tejto Zmluvy. Oprávnení pracovníci sú povinní výsledok servisného zásahu
validovať a prevziať.
2. HelpDesk predstavuje zákaznícky prístup pre definovanie požiadaviek Objednávateľa, ako aj
sledovanie riešenia a vyriešenie požiadaviek Poskytovateľom.

V.
Cena a platobné podmienky
1. Cena za poskytnuté služby podľa článku III. tejto zmluvy predstavuje 769 € bez DPH (slovom
sedemstošesťdesiatpäť eur bez DPH) na obdobie 1 mesiaca. Cena služieb sa fakturuje
mesačne, vždy k poslednému dňu príslušného kalendárneho mesiaca.
2. Plnenie nad rámec predmetu Zmluvy, definovaného v čl. III Zmluvy sa spoplatňuje hodinovou
sadzbou 60,00 € bez DPH (slovom šesťdesiat eur bez DPH) a uskutoční sa iba na základe
písomnej dohody oboch zmluvných strán.
3. K dohodnutej cene bez DPH sa pripočíta sadzba DPH v súlade so zákonom o dani z pridanej
hodnoty, platným v deň vzniku daňovej povinnosti.
4. Zmluvné strany sa dohodli, že Objednávateľ uhradí cenu za plnenie predmetu Zmluvy
v lehotách a spôsobom uvedeným v tomto článku Zmluvy na základe faktúr vystavených
Poskytovateľom na bankový účet Poskytovateľa.
5. Objednávateľ sa zaväzuje správne vystavené faktúry Poskytovateľa, ktoré majú všetky
zákonom stanovené náležitosti, uhradiť najneskôr do 30 dní odo dňa doručenia faktúry
objednávateľovi. V prípade nesprávnej alebo neúplnej vystavenej faktúry, môže Objednávateľ
faktúru vrátiť Poskytovateľovi na prepracovanie do 5 kalendárnych dní od obdržania
s uvedením dôvodu vrátenia. V takomto prípade plynie nová lehota splatnosti faktúry, dňom
doručenia opravenej faktúry Objednávateľovi.

VI.
Sankcie
1. Poskytovateľ má právo uplatniť si úroky z omeškania voči Objednávateľovi, ak Objednávateľ
neuhradí faktúru za poskytnuté služby v stanovenej lehote, a to vo výške 0,01 % z dlžnej sumy
za každý deň omeškania.
2. Ak je Objednávateľ v omeškaní s úhradou faktúry o viac ako 10 dní a Objednávateľ neuhradí
faktúru ani v dodatočnej 10 dňovej lehote po upozornení Poskytovateľom, má Poskytovateľ
právo pozastaviť prístup Objednávateľa k softvérovému systému DRG asistent až do
zaplatenia neuhradenej faktúry.
3. Objednávateľ má právo uplatniť si zmluvnú pokutu voči Poskytovateľovi, ak Poskytovateľ
neposkytne služby podľa tejto zmluvy v lehote stanovenej touto zmluvou, a to vo výške
0,01 % za každý deň omeškania, zo sumy mesačnej platby. Uvedené ustanovenie neplatí, ak
nebolo omeškanie spôsobené z dôvodov na strane Poskytovateľa alebo ak Objednávateľ
neposkytol Poskytovateľovi potrebnú súčinnosť definovanú v článku VII. tejto Zmluvy.

ICZ Slovakia a.s. Soblahovská 2050, 911 01 Trenčín
3/6

IČO: 36 328 057

Zmluva o poskytovaní služieb

VII.
Nevyhnutná súčinnosť
1. Objednávateľ sa zaväzuje poskytnúť Poskytovateľovi nasledujúcu súčinnosť, ktorá je
nevyhnutná na úspešné splnenie predmetu Zmluvy zo strany Poskytovateľa:
a) Objednávateľ určí oprávnených pracovníkov, ktorí budú oprávnení požadovať
vykonanie servisu a budú povinní plnenie Poskytovateľa validovať a prevziať.
Zoznam oprávnených pracovníkov Objednávateľa je uvedený v prílohe č. 1, ktorá je
neoddeliteľnou súčasťou tejto Zmluvy.
b) Objednávateľ sa zaväzuje poskytnúť Poskytovateľovi všetky informácie potrebné pre
správne a včasné odstránenie problému.
2. Poskytovateľ sa zaväzuje, že pracovníci vykonávajúci servis budú pri plnení tejto Zmluvy
dodržiavať všeobecne platné predpisy o bezpečnosti práce, interné predpisy Objednávateľa
a budú sa riadiť organizačnými pokynmi zodpovedných pracovníkov Objednávateľa, na
základe poučenia Objednávateľa.
3. V prípade, že Objednávateľ neposkytne potrebnú súčinnosť stanovenú touto Zmluvou pri
realizácii ktorejkoľvek časti plnenia Zmluvy, môže Poskytovateľ predĺžiť termín plnenia
o dobu, počas ktorej nemohol z uvedeného dôvodu pokračovať v poskytovaní služby. Ak
preukázateľne vznikne v tejto súvislosti Poskytovateľovi škoda, môže si uplatniť nárok na jej
náhradu v plnom rozsahu.

VIII.
Osobitné ustanovenia
1. Zmluvné strany sa dohodli, že zodpovednými pracovníkmi vo veciach organizačných, vo
veciach validácie a preberania jednotlivých plnení podľa tejto Zmluvy sú:
a) za Objednávateľa: Ing. Stanislav Jendrušák
b) za Poskytovateľa: Bc. Radovan Košík
2. Zmeny v osobách oprávnených pracovníkov musia byť zaslané druhej zmluvnej strane formou
doporučeného listu podpísaného štatutárnym orgánom zmluvnej strany.
3. Zmluvné strany sa dohodli na elektronickej komunikácii (požiadavka na servis, doplňujúce
informácie, návrh riešenia, schválenie návrhu, oznámenie o odovzdaní plnenia alebo o jeho
testovaní) prostredníctvom systému HelpDesk Poskytovateľa.
4. Zmluvné strany sú povinné zachovať mlčanlivosť o všetkých skutočnostiach, údajoch
a informáciách týkajúcich sa druhej strany, ktoré majú povahu obchodného tajomstva, a ktoré
sú predmetom Zákona o ochrane osobných údajov. Zmluvné strany sa zaväzujú, že tieto
informácie neposkytnú tretej strane bez písomného súhlasu zmluvnej strany, ktorej sa
predmetné informácie týkajú.
5. Záväzky uvedené v odseku 4 tohto článku platia aj po zániku tejto Zmluvy až do doby, kým
tieto informácie môžu mať povahu obchodného tajomstva alebo dôverných informácii.
6. Poskytovateľ poskytuje Objednávateľovi záruku na všetky služby dodané v rámci tejto
zmluvy počas celého zmluvného vzťahu.
7. Riešenie prevádzkových problémov
a) Poskytovateľ sa zaväzuje riešiť prevádzkové problémy za účelom zabezpečenia
dostupnosti služby.

ICZ Slovakia a.s. Soblahovská 2050, 911 01 Trenčín
4/6

IČO: 36 328 057

Zmluva o poskytovaní služieb

b) O službu riešenia prevádzkových problémov Objednávateľa požiada Objednávateľ
prostredníctvom aplikácie HelpDesk.
c) Odstránenie problému je definované ako odstránenie nahláseného prevádzkového
problému – závady alebo poskytnutie prijateľného riešenia

IX.
Záverečné ustanovenia
1. Táto Zmluva sa uzatvára na dobu určitú do 30.6.2017. Zmluva je platná odo dňa podpisu
zmluvnými stranami a účinná dňom nasledujúcim po dni zverejnenia v Centrálnom registri
zmlúv.
2. Porušením alebo ohrozením obchodného tajomstva nie je zverejnenie zmluvy podľa zákona č.
211/2000 Z.z. o slobodnom prístupe k informáciám a o zmene a doplnení niektorých zákonov
/zákon o slobode informácií/ v znení neskorších predpisov.
3. Zmluvu je možné ukončiť výlučne nasledovným spôsobom:
a) Uplynutím 6 – tich mesiacov.
b) Vzájomnou dohodou zmluvných strán
4. Táto Zmluva môže byť doplnená alebo zmenená len na základe písomných dodatkov,
podpísaných štatutárnymi zástupcami oboch zmluvných strán.
5. Zmluvné strany sa dohodli, že zhotoviteľ nie je oprávnený postúpiť inému svoju pohľadávku
vzniknutú z titulu plnenia podľa tejto zmluvy.
6. Vzťahy zmluvných strán, ktoré nie sú touto zmluvou výslovne upravené sa riadia všeobecne
záväznými právnymi predpismi platnými v SR.
7. Táto zmluva je vyhotovená v 2 exemplároch, z toho 1 pre Objednávateľa a 1 pre
Poskytovateľa.

Za Objednávateľa:

Za Poskytovateľa:

V........................., dňa ..............................

V Trenčíne, dňa .......................................

za objednávateľa
Ing. Peter Petruš, predseda predstavenstva

za poskytovateľa
Ing. Martin Terkovič, generálny riaditeľ

MUDr. Peter Obrimčák, podpredseda predstavenstva

ICZ Slovakia a.s. Soblahovská 2050, 911 01 Trenčín
5/6

IČO: 36 328 057

Zmluva o poskytovaní služieb

Príloha č. 1
Zoznam oprávnených pracovníkov Objednávateľa na zadanie požiadaviek cez systém
HelpDesk

1. Ing. Stanislav Jendrušák
2. Ing. Štefan Zuščák
3. Ing. Eva Dudová

ICZ Slovakia a.s. Soblahovská 2050, 911 01 Trenčín
6/6

IČO: 36 328 057

