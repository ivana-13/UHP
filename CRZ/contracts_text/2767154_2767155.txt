Zmluva
o poskytnutí nových verzií programov, licencií programov systému ACSIS
uzavretá podľa ust. 269 ods. 2 a §536 a nasl. zákona č. 513/1991 Zb. Obchodný zákonník v znení
neskorších predpisov (ďalej len „Obchodný zákonník“)
a § 65 a násl. zákona č. 185/2015 Z. z. Autorský zákon v znení zákona č. 125/2016 Z. z. (ďalej len
„Autorský zákon“)
(ďalej len „Zmluva“)
Číslo zmluvy objednávateľa: 48/2016
Číslo zmluvy zhotoviteľa: 01/UJD/2016
Zmluvné strany
Objednávateľ:
Názov:
Sídlo:
Zastúpený:
Zodpovedná osoba za
vecné plnenie zmluvy:Ing.
IČO:
DIČ:
IČ DPH:
Bankové spojenie:
č. účtu:

Úrad jadrového dozoru Slovenskej republiky
Bajkalská 27, P.O.BOX 24
820 07 Bratislava, Slovenská republika
Ing. Marta Žiaková CSc., predsedníčka ÚJD SR
Eduard Metke, CSc., podpredseda ÚJD SR
30 844 185
2020869224
nie je platiteľ DPH
Štátna pokladnica,
IBAN: SK98 8180 0000 0070 0006 1905
(ďalej len „Objednávateľ")
a

Zhotoviteľ:
Obchodné meno:
Sídlo:
Zastúpený:
IČO:
DIČ:
IČ DPH:
Bankové spojenie:
č. účtu:
Registrácia:

eDevelopment, s.r.o.
Dlhá 2, 900 31 Stupava
Ing. Miroslav Uhlár, konateľ
35 849 428
2020208718
SK2020208718
Fio banka, a.s., BIC: FIOZSKBAXXX
IBAN: SK65 8330 0000 0029 0063 7356
obchodný register Okresného súdu Bratislava I.
27939/B

odd.:Sro, vl.č.

(ďalej len „Zhotoviteľ")

1

Preambula
Zhotoviteľ výslovne potvrdzuje, že je výhradným majiteľom autorských práv k predmetným
programovým modulom aplikačného systému ACSIS (administratívny a analyticko-podporný
komunikačný systém hodnotenia bezpečnosti jadrových zariadení).
Moduly aplikačného systému ACSIS (administratívny a analyticko-podporný komunikačný systém
hodnotenia bezpečnosti jadrových zariadení) sú predmetom autorského práva zhotoviteľa a požívajú
ochranu v zmysle Autorského zákona.
Článok I.
1.
1.1.

Účel Zmluvy, úvodné ustanovenia
Zmluvné strany medzi sebou uzatvárajú túto Zmluvu, za účelom dodania rozšírenia vybraných
programových modulov ACSIS:
a.) O funkcionality, vyžadované implementáciou zákona o eGovernmente (305/2013 Z. z.)
b.) O integračné väzby na externé referenčné číselníky
c.)

O podporu vybraných procesov v zmysle záverov a uznesení schválenej Národnej koncepcie
informatizácie verejnej správy (NKIVS).

1.2.

Za „Služby" sa pre účely tejto Zmluvy rozumie činnosť Zhotoviteľa zrealizovať predmet tejto
Zmluvy. Služby sú bližšie špecifikované v Prílohe č. 1, ktorá je neoddeliteľnou súčasťou tejto
Zmluvy (ďalej aj ako „Služby“).

1.3.

Za „Dielo" sa pre účely tejto Zmluvy považuje každý hmotne zachytiteľný výsledok Služby
poskytnutej Zhotoviteľom, ktorý je predmetom autorsko-právnej ochrany (ďalej aj ako „Dielo“)

1.4.

„Dôverná informácia“ je každá informácia, Objednávateľom písomne alebo ústne poskytnutá
Zhotoviteľovi v súvislosti so Zmluvou alebo informácia, nachádzajúca sa v informačnom systéme
Objednávateľa sprístupnená Zhotoviteľovi v súvislosti s touto Zmluvou alebo informácia z týchto
informácii vyvoditeľná, ktorá
a.)
b.)
c.)
d.)

nie je verejne dostupná alebo verejne známa,
je Objednávateľom označená ako obchodné alebo podnikateľské tajomstvo,
je Objednávateľom označená ako dôverná a/alebo
ktorú Zhotoviteľ vzhľadom na jemu známe okolnosti alebo vzhľadom na všeobecne
známe okolnosti mohol považovať za dôvernú.

Pod pojem “Dôverné Informácie” bez obmedzenia vždy patria najmä všetky informácie a
akékoľvek údaje týkajúce sa činnosti Objednávateľa, jeho štruktúry, hospodárskych výsledkoch,
finančné, štatistické, daňové a účtovné informácie, informácie o jeho majetku, aktívach a
pasívach, pohľadávkach a záväzkoch, informácie o jeho technickom a programovom vybavení, o
informačných technológiách a informačnom systéme Objednávateľa, know-how, hodnotiace
štúdie a správy, stratégie a plány, informácie týkajúce sa predmetov chránených právom
priemyselného alebo iného duševného vlastníctva, dodávateľských a odberateľských vzťahov
Objednávateľa, ako aj osobné údaje, ktoré by mohol Zhotoviteľ v mene Objednávateľa
spracovávať (alebo má akúkoľvek možnosť prístupu k nim) (ďalej len „Dôverné informácie“).

2

Dôvernými informáciami nie sú a/alebo prestávajú byť:
informácie, ktoré boli v dobe, kedy boli Zhotoviteľovi poskytnuté, verejne známe,
informácie, ktoré sa stanú verejne známymi potom ako boli Zhotoviteľovi poskytnuté,
s výnimkou prípadov, kedy sa tieto informácie, stanú verejne známymi v dôsledku
porušenia záväzku mlčanlivosti Zhotoviteľa podľa tejto Zmluvy,
informácie, ktoré boli Zhotoviteľovi preukázateľne známe pred ich poskytnutím, za
predpokladu, že nemali charakter dôverných informácií,
informácie, ktoré je Zhotoviteľ povinný oznamovať oprávneným osobám na základe
všeobecne záväzných právnych predpisov platných v SR a
informácie, ktoré boli preukázateľne vytvorené, vyvinuté či získané samostatne
Zhotoviteľom, od tretej strany, ktorá ich legitímne získala alebo vyvinula, a ktorá nie je
viazaná povinnosťou mlčanlivosti ohľadne nich.
1.5.

Zhotoviteľ sa zaväzuje, že ak sa v súvislosti so spoluprácou s Objednávateľom, a to v procese
prípravy, realizácie a dodania predmetu tejto Zmluvy zamestnanci Zhotoviteľa dostanú do styku
s Dôvernými informáciami bude Zhotoviteľ a jeho zamestnanci o týchto informáciách zachovávať
mlčanlivosť a chrániť ich. Zhotoviteľ sa zároveň zaväzuje, že obmedzí šírenie Dôverných
informácií výlučne na tých zamestnancov, ktorí sa musia priamo zúčastniť na vzájomnej
spolupráci s Objednávateľom.

1.6.

Zhotoviteľ si je vedomý skutočnosti, že ak poruší povinnosti ochrany Dôverných informácií
podľa tohto článku tejto Zmluvy, môže si Objednávateľ uplatniť voči Zhotoviteľovi zmluvnú
pokutu vo výške 500,- Eur za každé preukázané porušenie. Zaplatením zmluvnej pokuty nie je
dotknutý nárok Objednávateľa na náhradu škody, pričom zmluvná pokuta sa nezapočítava na
úhradu škody, ktorá by Objednávateľovi vznikla porušením zmluvných povinností Zhotoviteľa.
Článok II.

2.
2.1.

Predmet plnenia
Zhotoviteľ sa zaväzuje pre Objednávateľa riadne a včas zrealizovať nasledovné Služby (podrobne
špecifikované v Prílohe č. 1, ktorá je neoddeliteľnou súčasťou tejto Zmluvy) :
2.1.1. Rozšírenie funkcií ACSIS modulu pre Inšpekčné plánovanie.
2.1.2. Rozšírenie ACSIS modulu Adresár o väzbu na Portál MS SR (Obchodný vestník).
2.1.3. Rozšírenie ACSIS modulu eGovDB o väzbu na referenčný register RPO v MÚK (Modul
úradnej komunikácie) ÚPVS.

2.2.

Zhotoviteľ udeľuje súhlas, aby Objednávateľ použil Dielo na účel vymedzený v tejto Zmluve.

2.3.

Objednávateľ sa zaväzuje zaplatiť Zhotoviteľovi odmenu za riadne a včasné uskutočnenie Služieb
a udelenie súhlasu podľa bodu 2.2. tohto článku tejto Zmluvy za podmienok, spôsobom a
v rozsahu uvedenom v tejto Zmluve.

Článok III.
3.
3.1.

Termín a miesto plnenia
Zhotoviteľ dodá predmet tejto Zmluvy na miesto plnenia, ktorým je sídlo Objednávateľa na
adrese: Bajkalská 27, 820 07 Bratislava.
3

3.2.

Termín realizácie predmetu tejto Zmluvy je:
3.2.1. Rozšírenie funkcií ACSIS modulu pre Inšpekčné plánovanie do 15. februára 2017.
3.2.2. Rozšírenie ACSIS modulu Adresár o väzbu na Portál MS SR (Obchodný vestník) do 31.
marca 2017.
3.2.3. Rozšírenie ACSIS modulu eGovDB o väzbu na referenčný register RPO v MÚK (Modul
úradnej komunikácie) ÚPVS do 31. mája 2017.

3.3.

Dodržanie termínu realizácie podľa bodu 3.2. je podmienené súčinnosťou Objednávateľa
a prevádzkovateľou externých integrujúcich sa systémov podľa bodov 3.2.2 a 3.2.3

3.4.

V prípade neposkytnutia súčinnosti zo strany externých poskytovateľov je výsledný termín
plnenia dva mesiace po poskytnutí súčinnosti.
Článok IV.

4.

Zástupca

4.1.

Zodpovedné osoby Zástupca Objednávateľa na prevzatie predmetu plnenia pre účely tejto
Zmluvy je stanovený zamestnanec Ing. Róbert Vlček, prípadne iný zamestnanec, dodatočne
písomne určený Objednávateľom.

4.2.

Zástupca Zhotoviteľa pre účely tejto Zmluvy je stanovený Ing. Miroslav Uhlár, prípadne iný
zamestnanec, dodatočne písomne určený Zhotoviteľom.
Článok V.

5.
5.1.

Cena, fakturačné a platobné podmienky
Zmluvné strany sa výslovne dohodli, že cena za dodanie predmetu plnenia podľa tejto Zmluvy a
udelenie súhlasu na použitie Diel vytvorených počas trvania platnosti a účinnosti tejto Zmluvy na
dohodnutý účel je stanovená v súlade so zákonom Národnej rady Slovenskej republiky č.
18/1996 Z. z. o cenách v znení neskorších predpisov a vyhláškou Ministerstva financií
Slovenskej republiky č. 87/1996 Z .z., ktorou sa vykonáva zákon Národnej rady Slovenskej
republiky č. 18/1996 Z. z. o cenách v znení neskorších predpisov, a to nasledovne:
5.1.1. Za predmet plnenia podľa článku 2. bodu 2.1.1 tejto Zmluvy odplatu vo výške
3.300,- EUR bez DPH (slovom: tritisíctristo EUR bez DPH), 3 960,- EUR s DPH (slovom:
tritisícdeväťstošesťdesiat EUR s DPH),
5.1.2. Za predmet plnenia podľa článku 2. bodu 2.1.2 tejto Zmluvy odplatu vo výške 4.800,- EUR
bez DPH (slovom: štyritisícosemsto EUR bez DPH), 5.760,- EUR s DPH (slovom:
päťtisícsedemstošesťdesiat EUR s DPH),
5.1.3. Za predmet plnenia podľa článku 2. bodu 2.1.3 tejto Zmluvy odplatu vo výške 11.200,EUR bez DPH (slovom: jedenásťtisícdvesto EUR bez DPH), 13.440,- EUR s DPH (slovom:
trinásťtisícštyristoštyridsať EUR s DPH).
5.1.4. Celková cena zmluvy je 19 300,- EUR bez DPH (slovom: devätnásťtisíctristo EUR bez
DPH), 23 160,- EUR s DPH (slovom: dvadsaťtritisícstošesťdesiat EUR s DPH).
5.1.5. DPH bude fakturovaná v zodpovedajúcej výške stanovenej príslušným všeobecne
záväzným právnym predpisom platným v SR.
4

5.2.

Zhotoviteľ vystaví faktúry v dvoch vyhotoveniach a odošle ju na korešpondenčnú adresu
Objednávateľa. Faktúra musí obsahovať náležitosti podľa u s t . § 74 zákona č. 222/2004 Z. z.
o dani z pridanej hodnoty v znení neskorších predpisov vrátane čísla zmluvy podľa evidencie
Objednávateľa. Neoddeliteľnou súčasťou každej faktúry vystavenej Zhotoviteľom musí byť
Protokol o odovzdaní a prevzatí predmetu plnenia podľa tejto Zmluvy podpísaný Zhotoviteľom a
potvrdený oprávneným zástupcom Objednávateľa (t.j. Ing. Róbert Vlček,) pri prevzatí
poskytnutého plnenia podľa tejto Zmluvy.

5.3.

Platbu vykoná Objednávateľ za preukázateľne riadne a včas poskytnuté plnenie podľa tejto
Zmluvy na základe riadne vystavenej faktúry do 30 dní odo dňa jej riadneho doručenia
Objednávateľovi v dvoch vyhotoveniach na jeho korešpondenčnú adresu, a to na účet Zhotoviteľa
uvedeného v záhlaví tejto Zmluvy.

5.4.

Pre účely tejto Zmluvy sa za dátum úhrady faktúry zo strany Objednávateľa považuje dátum
odpísania platenej sumy z účtu Objednávateľa v jeho banke.

5.5.

V prípade, že faktúra nebude obsahovať všetky náležitosti daňového dokladu a/alebo jej
súčasťou nebude Protokol o odovzdaní a prevzatí predmetu plnenia podľa tejto Zmluvy riadne
potvrdený oprávneným zástupcom Objednávateľa, Objednávateľ má právo vrátiť faktúru
Zhotoviteľovi na opravu alebo doplnenie. V takom prípade začne nová 30-dňová lehota
splatnosti faktúry plynúť po doručení opravenej alebo doplnenej faktúry.

5.6.

Zmluvné strany sa dohodli, že na vykonávanie služieb v zmysle a za podmienok uvedených
v tejto Zmluve Objednávateľ neposkytne Zhotoviteľovi žiadny preddavok.
Článok VI.

6. Záruky a servisné podmienky
6.1.

Zhotoviteľ je povinný dodať predmet Zmluvy v dohodnutom rozsahu, množstve a kvalite a
prehlasuje, že predmet plnenia je bez právnych chýb.

6.2.

Na predmet Zmluvy sa vzťahujú záruka na software na jeden rok.

6.3

Počas trvania záruky sa zhotoviteľ zaväzuje bez zbytočného odkladu odstrániť všetky
materiálové alebo softwarové poruchy na ním dodanom zariadení. Záruka sa nevzťahuje na
chyby spôsobené nedodržaním záručných podmienok (t.j. napr. nesprávnou manipuláciou,
nedodržaním prevádzkových podmienok výrobcu, neautorizovanými zásahmi do diela a pod.),
živelnou pohromou alebo vyššou mocou.

Článok VII.
7. Sankcie
7.1

V prípade, že Zhotoviteľ nedodrží termín a čas poskytnutia služieb môže si Objednávateľ uplatniť
voči Zhotoviteľovi zmluvnú pokutu vo výške 0,05 % z ceny nesplnenej časti diela za každý aj
začatý deň omeškania. Zaplatením zmluvnej pokuty nie je dotknutý nárok Objednávateľa na
5

náhradu škody, pričom zmluvná pokuta sa nezapočítava na úhradu škody, ktorá by
Objednávateľovi vznikla porušením zmluvných povinností Zhotoviteľa.
7.2

V prípade omeškania Objednávateľa s úhradou faktúry môže si Zhotoviteľ uplatniť voči
Objednávateľovi úrok z omeškania v sadzbe podľa § 369a Obchodného zákonníka v spojení s § 1
ods. 2 nariadenia vlády Slovenskej republiky č. 21/2013 Z. z., ktorým sa vykonávajú niektoré
ustanovenia Obchodného zákonníka v znení nariadenia vlády Slovenskej republiky č. 303/2014
Z. z.

7.3

Úroky z omeškania dohodnuté touto Zmluvou uhradí povinná strana na základe písomnej výzvy
oprávnenej strany nezávisle na tom, či a v akej výške vznikne druhej strane škoda.

7.4

Dohodnuté úroky z omeškania je povinná strana zaplatiť strane oprávnenej do 21 dní odo dňa
ich uplatnenia, pokiaľ titul na vznik takejto sankcie bol dôveryhodne preukázaný.
Článok VIII.

8.
8.1
8.2

Ukončenie a zánik zmluvy
Zmluva sa uzatvára na dobu určitú do 31. 5. 2017, resp. do doby podľa Čl.III, bodu 3.4. tejto
zmluvy.
Táto Zmluva zaniká:
a) uplynutím času, na ktorý bola uzatvorená podľa bodu 8.1,
b) písomnou dohodou zmluvných strán,
c) písomnou výpoveďou Objednávateľa aj bez uvedenia dôvodu, pričom výpovedná lehota je 3 mesiace a začína plynúť prvým dňom po dni, v ktorom bola písomná výpoveď doručená
Zhotoviteľovi,
d) odstúpením od Zmluvy, pričom každá zo zmluvných strán je oprávnená odstúpiť od tejto
Zmluvy pri podstatnom porušení zmluvnej povinnosti druhou zmluvnou stranou (napr.
nedodržanie záväzku Zhotoviteľa poskytnúť predmet plnenia podľa tejto Zmluvy
dohodnutým spôsobom, v dohodnutom množstve, kvalite, mieste, termíne a čase a pod.)
alebo keď sa pre druhú zmluvnú stranu stalo splnenie podstatných zmluvných povinností
úplne nemožným.
Článok IX.

9. Spolupráca zmluvných strán a práva a povinnosti zmluvných strán
9.1.

Objednávateľ sa zaväzuje vytvoriť zamestnancom Zhotoviteľa podmienky pre plynulý a nerušený
priebeh realizácie predmetu Zmluvy, a to najmä:
9.1.1. Vymenovať zamestnanca (zamestnancov), zodpovedného za koordináciu prác zo strany
Objednávateľa, kompetentného podpisovať preberacie protokoly a vytvárať organizačné
predpoklady pre realizáciu predmetu (projekt manažér pre integračné činnosti na
externé subjekty).
9.1.2. Zabezpečiť počas realizácie dodávky prítomnosť kompetentnej osoby na pracovisku zo
strany Objednávateľa.
9.1.3. Poskytnúť Zhotoviteľovi všetky relevantné informácie a prostriedky.
9.1.4. Sprostredkovať pre pracovníkov Zhotoviteľa vstup do objektu budovy a miestnosti
koncového zákazníka, kde má byť realizované Dielo, ktoré je predmetom tejto Zmluvy, a
6

to prednostne v rámci pracovnej doby a po dohode s koncovým zákazníkom i po
pracovnej dobe.
9.1.5. V prípade, že Objednávateľ nezabezpečí Zhotoviteľovi potrebnú súčinnosť, najmä
nerušený priebeh realizácie predmetu Zmluvy a Zhotoviteľ je z toho dôvodu v omeškaní,
posúva sa termín harmonogramu plnenia. Projektový manažér a zároveň zástupca
Objednávateľa na prevzatie predmetu plnenia pre účely tejto Zmluvy v zmysle článku 4
bod 4.1. tejto Zmluvy schváli nový termín harmonogramu plnenia.
9.2.

Zhotoviteľ sa zaväzuje:
a) vykonávať predmet plnenia podľa tejto Zmluvy na kvalitnej a profesionálnej úrovni
v zmysle a za podmienok uvedených v tejto Zmluve,
b) vykonávať predmet plnenia podľa tejto Zmluvy riadne a včas, s odbornou starostlivosťou,
v požadovanej kvalite, v súlade s požiadavkami všeobecne záväzných právnych predpisov
platných v SR, ktoré sa na vykonávané plnenie vzťahujú a v zmysle a za podmienok
dohodnutých v tejto Zmluve,
c) pri zariaďovaní predmetu plnenia podľa tejto Zmluvy konať s potrebnou odbornou
starostlivosťou podľa pokynov Objednávateľa,
d) chrániť záujmy Objednávateľa súvisiace s vykonávaním predmet plnenia podľa tejto
Zmluvy a oznámiť mu všetky okolnosti, ktoré môžu mať vplyv na zmenu jeho príkazov,
resp. požiadaviek,
e) pri vykonávaní predmetu plnenia podľa tejto Zmluvy dbať na záujmy a dobré meno
Objednávateľa a konať v súlade so záujmami Objednávateľa, ktoré sú mu známe,
f) dbať na to, aby jeho činnosť podľa tejto Zmluvy bola maximálne účelná a hospodárna,
g) bezodkladne po zistení písomne upovedomiť Objednávateľa o všetkých prekážkach
vykonávania predmetu plnenia podľa tejto Zmluvy a navrhnúť mu možnosti odstránenia
týchto prekážok a ak ich nie je možné odstrániť, navrhnúť zmenu vykonávaných prác,
h) dodržiavať všetky pokyny Objednávateľa k vykonávaniu predmetu plnenia podľa tejto
Zmluvy a na požiadane informovať Objednávateľa o priebehu vykonávania predmetu
plnenia podľa tejto Zmluvy,
i) informovať Objednávateľa o všetkých skutočnostiach, ktoré sú významné pre splnenie
povinností zmluvných strán podľa tejto Zmluvy, najmä o skutočnostiach, ktoré môžu byť
významné pre rozhodovanie Objednávateľa v súvislosti s touto Zmluvou a/alebo o
dôvodoch, ktoré Zhotoviteľovi bránia riadne a včas splniť si svoje povinnosti podľa tejto
Zmluvy, a to bez zbytočného odkladu odo dňa, keď sa o nich Zhotoviteľ dozvedel.

9.3.

Zmluvné strany sa zaväzujú spolupracovať a poskytovať si navzájom súčinnosť pri plnení
záväzkov vyplývajúcich z tejto Zmluvy.

Článok X.
10. Vyššia moc
10.1.

Pre účely tejto Zmluvy sa za vyššiu moc považujú prípady, ktoré nie sú závislé ani ich nemôžu
nijako ovplyvniť zmluvné strany, napr. vojna, mobilizácia, povstanie, živelné pohromy (požiar,
záplavy) a pod.

10.2.

Ak sa z dôvodu vyššej moci stane plnenie tejto Zmluvy nemožným, zmluvná strana, ktorá sa bude
chcieť odvolať na túto vyššiu moc, môže tak urobiť z tohto dôvodu do troch mesiacov a žiadať
7

druhú stranu o úpravu tohto zmluvného vzťahu ohľadne jeho predmetu, ceny a času plnenia.
10.3.

Pokiaľ nepríde k dohode, má zmluvná strana, ktorá sa na prípad vyššej moci odvolala, právo
odstúpiť od Zmluvy.
Článok XI.

11. Záverečné ustanovenia
11.1.

V prípade zmeny názvu, sídla, právnej formy, štatutárnych orgánov ako aj spôsobu ich konania za
zmluvnú stranu, oprávnených zástupcov, bankového spojenia a čísla účtu, zmluvná strana, ktorej
sa niektorá z týchto zmien týka, oznámi druhej zmluvnej strane túto skutočnosť a to bez
zbytočného odkladu.

11.2.

Táto Zmluva patrí medzi povinne zverejňované zmluvy (vrátane dodatkov zmlúv) v centrálnom
registri zmlúv vedenom na Úrade vlády SR podľa ustanovení § 5a ods. 1 a 6 zákona č. 211/2000
Z. z. o slobodnom prístupe k informáciám v znení neskorších predpisov (ďalej len „zákon
o slobodnom prístupe k informáciám“) v spojení s ustanoveniami § 1 ods. 2 Obchodného
zákonníka a § 47a ods. 1 zákona č. 40/1964 Zb. Občianskeho zákonníka v znení neskorších
predpisov (ďalej len „Občiansky zákonník“). Zhotoviteľ súhlasí so zverejnením tejto zmluvy a
faktúr doručených Objednávateľovi, a to zverejnených Objednávateľom počas trvania jeho
povinnosti podľa § 5a ods. 1 a 6 a § 5b zákona o slobodnom prístupe k informáciám.

11.3.

Táto Zmluva nadobúda platnosť a je pre zmluvné strany záväzná dňom podpisu oprávnenými
zástupcami oboch zmluvných strán; ak oprávnení zástupcovia oboch zmluvných strán nepodpíšu
túto Zmluvu v ten istý deň, tak rozhodujúci je deň neskoršieho podpisu. Zmluva nadobúda
účinnosť dňom nasledujúcom po dni jej zverejnenia podľa § 47a ods. 1 Občianskeho zákonníka
v znení neskorších predpisov.

11.4.

Pokiaľ v Zmluve nie je dohodnuté inak, riadia sa práva a povinnosti, právne pomery z nej
vyplývajúce, vznikajúce a súvisiace, len slovenským právnym poriadkom a to najmä Obchodným
zákonníkom a súvisiacimi všeobecne záväznými právnymi predpismi platnými v SR.

11.5.

Akékoľvek zmeny alebo doplnky obsahu tejto Zmluvy musia byť urobené formou písomných
dodatkov, ktoré budú platné, ak budú riadne potvrdené a podpísané oprávnenými zástupcami
oboch zmluvných strán. Po obojstrannom potvrdení sa stanú neoddeliteľnou súčasťou tejto
Zmluvy.

11.6.

Táto Zmluva je vyhotovená v štyroch vyhotoveniach s platnosťou originálu, z ktorých každá
zmluvná strana obdrží po dve vyhotovenia.

11.7.

Zmluvné strany vyhlasujú, že sú spôsobilé na právne úkony, ich vôľa je slobodná a vážna, prejav
vôle je dostatočne zrozumiteľný a určitý, zmluvná voľnosť nie je obmedzená a právny úkon je
urobený v predpísanej forme. Zmluvné strany si zmluvu prečítali a bez výhrad súhlasia s jej
ustanoveniami.

11.8.

Nedeliteľnou súčasťou tejto Zmluvy je príloha č. 1 – Špecifikácie jednotlivých predmetov plnenia
v zmysle Zmluvy.
8

V ………………………………

Zhotoviteľ:.........................................................
eDevelopment, s.r.o.
Ing. Miroslav Uhlár, konateľ spoločnosti

Objednávateľ:...................................................................
Úrad jadrového dozoru Slovenskej
republiky
Ing. Marta Žiaková CSc., predsedníčka ÚJD SR

9

PRÍLOHA č.1 k Zmluve

V prílohe sú špecifikované jednotlivé predmety plnenia v zmysle Zmluvy, a to :
 Rozšírenie funkcií ACSIS modulu pre Inšpekčné plánovanie
 Rozšírenie ACSIS modulu Adresár o väzbu na Portál MS SR (Obchodný vestník)
 Rozšírenie ACSIS modulu eGovDB o väzbu na referenčný register RPO v MÚK (Modul
úradnej komunikácie) ÚPVS

Rozšírenie funkcií ACSIS modulu pre Inšpekčné plánovanie
Predmetom plnenia je:


Zmena životného cyklu plánovaných inšpekcií
o Podpora pre zneplatnenie plánovaných akcií
o Integrácia do štatistík inšpekčného modulu
o Synchronizácia s hláseniami v štatistikách



Úprava a rozšírenie štatistických prehľadov
o Doplnenie štatistík pre aktuálne obdobie
o Doplnenie účelových štatistík pre potreby koncoročného auditu



Grafické rozlíšenie opatrení podľa stavu plnenia
o Väzba stavových informácií do reportov
o Grafické rozlíšenie jednotlivých stavov
o Možnosť exportu údajov do externého prostredia



Grafické rozlíšenie inšpekcií podľa časového obdobia
o Väzba časových údajov do reportov
o Grafické rozlíšenie inšpekcií podľa obdobia
o Možnosť exportu údajov do externého prostredia



Automatizácia prípravy koncoročného auditu
o Parametrizácia šablón pre koncoročný audit
o Podpora pre väzbu medzi databázovými údajmi a dokumentom z auditu



Rozšírenie systému „batch“ procesov o synchronizáciu dát pri zmene čísla inšpektorov
o Väzba na Hlásenia
o Väzba na Zistenia
o Väzba na Opatrenia
Doplnenie systému auditovania zmien položiek
Väzba na dokumenty z externého prostredia (editovateľné resp. scan)




Strana: 10

Rozšírenie ACSIS modulu Adresár o väzbu na Portál MS SR (obchodný vestník)

Predmet
Predmetom plnenia je:


Analýza API dokumentácie portálu MS SR v časti Obchodný vestník
o Identifikácia objektov prenosu
o Identifikácia WSDL štruktúr
o Identifikácia XSD schém



Design synchronizačného modelu
o Transformačný model údajov Portálu MS SR vo vzťahu k ACSIS modulu
o Automatizačné rutiny
o Vizualizačné GUI - používateľské
o Vizualizačné GUI - administrátorské



Realizácia rozšírenia vo vývojovom prostredí Portálu MS SR
o Vytvorenie manuálneho synchronizačného modulu na vybranom objekte
o Vytvorenie konfiguračnej časti
o Vytvorenie GUI
o Príprava vývojového prostredia ACSIS modulu Adresár
o Rozšírenie ACSIS modulu Adresár
 o konfiguračnú časť monitorovaných organizácií
 o vizualizačné formuláre pre jednotlivé návratové typy



Pilotné testovanie modulu vo vývojovom prostredí
o Zaškolenie účastníkov pilotného testovania
o Konfigurácia monitorovacej vzorky
o Manuálne resp. automatizované spracovanie synchronizácie
o Vyhodnotenie pilotného testovania



Revízia riešenia
o Zapracovanie oprávnených pripomienok
o Vytvorenie novej verzie ACSIS modulu Adresár
o Nastavenie synchronizácie



Presun systému do produkčného prostredia
o Dokumentovanie rozšírenej funkčnosti
o Konfigurácia reálnych monitorovacích vzoriek
o Podpora pri prevádzke

Strana: 11

Rozšírenie ACSIS modulu eGovDB o väzbu na referenčný register RPO v MÚK (Modul
úradnej komunikácie) ÚPVS

Predmet
Predmetom plnenia je:


Príprava dohody o úrovni poskytovaných služieb a manažmente post-implementačných
zmien (integračný SLA kontrakt) z MÚK



Príprava integračného technického návrhu pre integráciu na RPO
o Podrobný dátový model objektov evidencie
o Popis sieťovej konfigurácie a prepojenia
o Podrobné scenáre použitia



Spolupráca pri prepojení infraštruktúry ÚJD SR a MÚK
o Identifikácia potrieb riešenia z hľadiska sieťových služieb ÚJD SR
o Koordinovanie špecialistov ÚJD SR pri vytvorení prepojenia



Príprava realizácie
o Príprava testovacieho plánu
o Príprava testovacích scenárov a prípadov
o Návrh väzobného komponentu na referenčný register RPO v MÚK



Realizácia vo vývojovom prostredí
o Príprava vývojového prostredia ACSIS modulu eGovDB
o Naprogramovanie väzobného komponentu vo vývojovom prostredí
o Rozšírenie ACSIS modulu eGovDB
 o konfiguračnú časť monitorovaných organizácií
 o vizualizačné formuláre pre jednotlivé návratové typy
o Vykonanie integračných testov vo vývojovom prostredí



Revízia riešenia
o Zapracovanie oprávnených pripomienok
o Vytvorenie novej verzie ACSIS modulu eGovDB
o Nastavenie synchronizácie



Presun systému do produkčného prostredia
o Dokumentovanie rozšírenej funkčnosti
o Konfigurácia reálnych monitorovacích vzoriek
o Podpora pri prevádzke

Strana: 12

