ZMLUVA O DIELO
uzatvorená podľa § 536 a nasl. Obchodného zákonníka č. 513/1991 Zb.
Čl. I.
Zmluvné strany

Objednávateľ:
Sídlo:
Zastúpený:
IČO:
DIČ:
Bankové spojenie:
Číslo účtu - IBAN:

Pamiatkový úrad Slovenskej republiky
Cesta na Červený most č. 6, 814 06 Bratislava
PhDr. Katarínou Kosovou, generálnou riaditeľkou
317 55 194
202 149 1560

a
Zhotoviteľ:
Trvalé bydlisko:
Dátum narodenia:
Číslo OP:
Bankové spojenie:
Číslo účtu - IBAN:

Mgr. Monika Tihányiová, PhD.

Čl. II.
Predmet zmluvy
1. Zhotoviteľ sa zaväzuje vykonať pre objednávateľa archívny výskum národnej kultúrnej
pamiatky – pútnického rímskokatolíckeho Kostola sv. Márie Magdalény v obci
Rakovnica (okr. Rožňava), evidovaného v Ústrednom zozname pamiatkového fondu SR pod
č. 2441/1 (ďalej len „dielo“) ako súčasť architektonicko-historického výskumu
spracovávaného Pamiatkovým úradom SR.
2. Vedúcim architektonicko-historického výskumu je Ing. arch. Karol Ďurian, PhD. odborný
zamestnanec zhotoviteľa, pracovne zadelený na Krajskom pamiatkovom úrade Žilina,
Mariánske námestie č. 19, 010 01 Žilina.
3. Archívny výskum bude pozostávať z analýzy historických písomných materiálov príslušných
archívov na Slovensku, analýzy príslušnej odbornej literatúry a iných historických podkladov.
4. Dokumentácia archívneho výskumu bude obsahovať textovú, prípadne obrazovú časť –
pozostávajúcu z reprodukcií historických podkladov, v zmysle vyhlášky Ministerstva kultúry
Slovenskej republiky č. 253/2010 Z. z., ktorou sa vykonáva zákon č. 49/2002 Z. z. o ochrane
pamiatkového fondu v znení neskorších predpisov.
5. Objednávateľ sa zaväzuje aktívne spolupracovať so zhotoviteľom a poskytnúť mu primeranú
súčinnosť a potrebné informácie.
6. Zhotoviteľ je oprávnený požadovať od objednávateľa potrebné podklady, informácie
a potrebnú súčinnosť.
Čl. III

1. strana zmluvy o dielo

Dojednaná doba na zhotovenie diela
1. Terénny archívny výskum bude trvať v priebehu mesiacov február - marec 2019.
2. Dielo bude zhotoviteľom dokončené vyhotovením a odovzdaním dokumentácie archívneho
výskumu podľa čl. II, odseku 3 tejto zmluvy objednávateľovi v lehote do 31. marca 2019 v 1
vyhotovení v tlači a v elektronickej forme vo formáte word, obrazová príloha vo formáte JPG,
prípadne TIFF.
Čl. IV
Cena diela a platobné podmienky
1. Cena diela je stanovená dohodou zmluvných strán v sume 250 € (slovom dvestopäťdesiat
eur).
2. V prípade zmeny celkovej dohodnutej ceny diela sa zmluvné strany dohodli, že vopred, po
vzájomnej dohode uzatvoria písomný dodatok k tejto zmluve.
3. Podkladom pre stanovenie ceny diela je rozsah prác, ktoré je nevyhnutné vykonať pre
zabezpečenie archívneho výskumu.
4. Objednávateľ sa zaväzuje uhradiť zhotoviteľovi platbu za zhotovenie diela do 30 dní po
doručení diela objednávateľovi podľa článku III. tejto zmluvy po odovzdaní celého diela na
účet zhotoviteľa uvedený v záhlaví tejto zmluvy.
5. V zmysle zákona č. 595/2003 Z. z. o dani z príjmov v znení neskorších predpisov si bude
zhotoviteľ tieto príjmy zdaňovať sám prostredníctvom daňového priznania.
Čl. V
Vlastnícke práva
1. Objednávateľ je oprávnený disponovať s výsledkami archívneho výskumu pre účely
vyhotovenia architektonicko-historického výskumu a projektovej dokumentácie obnovy
národnej kultúrnej pamiatky.
Čl. VI
Zodpovednosť za vady diela
1. Zhotoviteľ zodpovedá za vady diela podľa § 560 a nasledujúcich ustanovení Obchodného
zákonníka v znení neskorších predpisov.
2. Vady diela, ktoré budú zrejmé pri odovzdaní a prevzatí diela, musí objednávateľ oznámiť
zhotoviteľovi už pri prevzatí diela.
Čl. VII
Odovzdanie diela
1. Zhotoviteľ odovzdá do 31. marca 2019 objednávateľovi jedno vyhotovenie dokumentácie
archívneho výskumu a v elektronickej podobe, podľa čl. II. bodu 2 tejto zmluvy.

2. strana zmluvy o dielo

2. O odovzdaní diela bude spísaný záznam o odovzdaní a prevzatí, z ktorého bude zrejmý stav
diela v okamžiku jeho prevzatia objednávateľom.
Čl. VIII
Osobitné ustanovenia
1. Za zhotoviteľa zodpovedá za splnenie predmetu zmluvy uvedeného v Čl. II. vedúci
architektonicko-historického výskumu Ing. arch. Karol Ďurian, PhD., ktorý je oprávnený
konať v bežných záležitostiach týkajúcich sa zabezpečenia a výkonu pamiatkového výskumu
a výskumnej dokumentácie.
2. Objednávateľ sa zaväzuje zabezpečiť v dojednanej dobe na vykonanie diela podľa Čl. III tejto
zmluvy vstup zhotoviteľovi archívneho výskumu do interiéru objektu.
Čl. IX
Zmena a zrušenie zmluvy
1. Zmluvu možno meniť a zrušiť iba písomným dodatkom, a to na základe dohody zmluvných
strán a po jeho podpísaní oprávnenými zástupcami zmluvných strán.
Čl. X
Spoločné a záverečné ustanovenia
1. Všetky ustanovenia tejto zmluvy sú jej podstatnými náležitosťami.
2. Zmluvné vzťahy, ktoré nie sú v tejto zmluve osobitne upravené sa riadia príslušnými
ustanoveniami zákona č. 513/1991 Zb. Obchodného zákonníka v znení neskorších predpisov.
3. Zmluvné strany sa dohodli, že prípadné vzniknuté spory z plnenia tejto zmluvy, budú
prednostne riešiť dohodou.
4. Zmluvné strany vyhlasujú, že si zmluvu prečítali a zmluva vyjadruje ich slobodnú a vážnu
vôľu, že porozumeli jej obsahu, nemajú námietky proti jej forme a obsahu, že zmluvu
neuzatvorili v tiesni a za nevýhodných podmienok a na znak súhlasu ju oprávnení zástupcovia
zmluvných strán podpisujú.
5. Zmluva nadobúda platnosť dňom jej podpísania zmluvnými stranami.
6. Táto zmluva nadobúda účinnosť v súlade s § 47a zákona číslo 546/2010 Z. z., ktorým sa
dopĺňa zákon číslo 40/1964 Zb. Občiansky zákonník v znení neskorších predpisov po jej
zverejnení v Centrálnom registri zmlúv.
7. Ostatné vzťahy touto zmluvou neupravené, budú riešené príslušnými ustanoveniami
Občianskeho zákonníka.
8. Zmluva je vyhotovená v štyroch vyhotoveniach, z ktorých každé vyhotovenie má platnosť
originálu a každá zo zmluvných strán prevezme dve jej vyhotovenia.

3. strana zmluvy o dielo

V Bratislave dňa ...............................

V Revúcej dňa ..............................

Za objednávateľa:

Za zhotoviteľa:

.....................................
PhDr. Katarína Kosová
generálna riaditeľka

........................................
Mgr. Monika Tihányová, PhD.

4. strana zmluvy o dielo

