Zmluva

Reg. č. zmluvy MZ SR

195/2017

č. MZ-1/2017
uzavretá v zmysle §269 ods. 2 Obchodného zákonníka č. 513/1991 Zb.
v znení neskorších zmien a doplnkov.

Článok 1
Zmluvné strany
1.1 Objednávateľ:
so sídlom:
zastúpený:

Ministerstvo zdravotníctva Slovenskej republiky,
Limbová 2, 837 52 Bratislava
Generálnym tajomníkom služobného úradu,
JUDr. Ing. Jozefom Rážom
IČO:
00165565
DIČ:
2020830141
bankové spojenie: Štátna pokladnica
číslo účtu:
IBAN: SK69 8180 0000 0070 0015 0115

(ďalej len „objednávateľ“)
1.2 Poskytovateľ:
so sídlom:
zastúpený:
IČO:
DIČ:
IČ DPH:
bankové spojenie:

Gordias, s.r.o.
Slávičie údolie 104, 811 02 Bratislava
Mgr. Ivan Kopáčik, konateľ spoločnosti
35 727 993
20 20 21 89 81
SK 20 20 21 89 81
TATRA Banka, a.s., IBAN: SK76 1100 0000 0026 2904 1255

Zapísaná v Obchodnom registri Okresného súdu Bratislava I, oddiel: Sro, vložka:
15582/B
(ďalej len „poskytovateľ“)
Článok 2
PREAMBULA
Táto zmluva je výsledkom verejného obstarávania realizovaného súťažou vyhlásenou
objednávateľom ako verejným obstarávateľom na obstaranie zákazky "Vykonanie externého
posúdenia stavu informačnej bezpečnosti spolu s návrhom aktualizácie a implementácie
vybraných bezpečnostných smerníc a bezpečnostného projektu na MZ SR" postupom podľa
zákona č. 343/2015 Z. z. o verejnom obstarávaní a o zmene a doplnení niektorých zákonov
v znení neskorších predpisov (ďalej len "zákon o verejnom obstarávaní").

strana 1 z 6

Článok 3
Predmet zmluvy
3.1 Predmetom zmluvy je záväzok poskytovateľa vo vzájomnej spolupráci poskytnúť
objednávateľovi konzultačné služby v oblasti informačnej a kybernetickej bezpečnosti
pri špecifikácii zákazky "Vykonanie externého posúdenia stavu informačnej
bezpečnosti spolu s návrhom aktualizácie a implementácie vybraných bezpečnostných
smerníc a bezpečnostného projektu na MZ SR". Poskytovanie analytických,
projektových, hodnotiacich, posudzovateľských, spracovávateľských a konzultačných
služieb v oblasti informačnej a kybernetickej bezpečnosti podľa potrieb a požiadaviek
objednávateľa v rozsahu a s výstupmi podľa prílohy č.1.
3.2 Predmet zmluvy uvedený v bode 3.1 tejto zmluvy sa poskytovateľ zaväzuje vykonať
pre objednávateľa v písomnej alebo v elektronickej forme v slovenskom jazyku podľa
potreby a požiadaviek objednávateľa.
Článok 4
Spôsob a termín plnenia
4.1 Objednávateľ zabezpečí pre poskytovateľa potrebnú súčinnosť svojich pracovníkov pri
zisťovaní a poskytovaní údajov a podkladov potrebných pre plnenie zmluvy.
Objednávateľ v rámci poskytovanej súčinnosti ďalej umožní poskytovateľovi osobné
konzultácie s pracovníkmi objednávateľa, fyzické obhliadky priestorov objednávateľa
a predloží mu potrebnú súvisiacu dokumentáciu.
4.2 Predmet zmluvy podľa bodu 3.1 bude vyhotovovať poskytovateľ priebežne na základe
pokynov objednávateľa s termínom ukončenia najneskôr do 4 mesiacov od
nadobudnutia účinnosti tejto zmluvy.
Článok 5
Cena a platobné podmienky
5.1 Cena za poskytnuté služby podľa bodu 3.1 tejto zmluvy je vo výške 32 175,00 EUR
(slovom: Tridsaťdvatisícstosedemdesiatpäť EUR) bez DPH a je stanovená v súlade so
zákonom č. 18/1996 Z. z. o cenách v znení neskorších predpisov a vyhlášky MF SR č.
87/1996 Z. z., ktorou sa vykonáva zákon č. 18/1996 Z. z. o cenách v znení neskorších
predpisov, v súlade so súťažnou ponukou poskytovateľa. Cena vrátane DPH je 38
610,00 EUR (slovom: Tridsaťosemtisícšesťstodesať EUR) a to v rozsahu 495
odpracovaných hodín.
5.2 V stanovenej cene sú zahrnuté všetky náklady poskytovateľa, ktoré sú spojené
s realizáciou zákazky a táto cena je konečná, podľa bodu 3.1 tejto zmluvy (ako napr.
cestovné, ubytovanie a pod.).
5.3 Poskytovateľ je oprávnený vystaviť daňový doklad po úplnom splnení predmetu
zmluvy. Objednávateľ je povinný uhradiť cenu za poskytnuté služby v plnej výške
vrátane DPH poskytovateľovi do 30 dní odo dňa doručenia daňového dokladu. Dňom
úhrady sa pre účely tejto zmluvy považuje dátum odpísania príslušnej čiastky z účtu
objednávateľa vedeného v jeho peňažnom ústave.
5.4 Faktúra doručená poskytovateľom musí spĺňať náležitosti daňového dokladu v zmysle
platných právnych predpisov (faktúra musí obsahovať náležitosti stanovené § 74 ods.
1 zákona č. 222/2004 Z.z. o dani z pridanej hodnoty v znení neskorších predpisov).
Faktúry budú predkladané v dvoch vyhotoveniach na adresu objednávateľa uvedenú v
strana 2 z 6

záhlaví tejto zmluvy. Ak faktúra nebude úplná, alebo bude obsahovať nesprávne údaje
vrátane príloh k faktúre, bude takáto faktúra poskytovateľovi vrátená. Ak poskytovateľ
po vrátení faktúry predloží novú faktúru, v takom prípade začne plynúť nová lehota
splatnosti faktúry po jej opätovnom doručení objednávateľovi.
5.5 Zmluvné strany sa dohodli, že objednávateľ neposkytuje preddavok, ani zálohovú
platbu.
Článok 6
Práva a povinnosti zmluvných strán
6.1 Objednávateľ má voči poskytovateľovi právo na včasné, úplné a kvalitné vyhotovenie
a dodanie predmetu zmluvy. Poskytovateľ má voči objednávateľovi právo na včasné
poskytnutie požadovaných informácií a podkladov, na riadne poskytovanie dohodnutej
súčinnosti a na včasné a úplné uhradenie dohodnutej ceny.
6.2 Poskytovateľ nenesie zodpovednosť za žiadne hmotné, nehmotné, priame, nepriame,
vynútené, následné alebo iné škody, ktoré vzniknú objednávateľovi v dôsledku
nesprávneho, neadekvátneho alebo nedostatočného použitia predmetu zmluvy, alebo
v dôsledku chýb v produktoch a postupoch tretích strán, ktoré budú použité pri rozvoji
predmetu zmluvy, a ktoré za týmto účelom využije objednávateľ.
6.3 Poskytovateľ sa zaväzuje poskytnúť záruku v trvaní dvanásť mesiacov na vady
a nedostatky diel vzniknutých na základe tejto zmluvy, ktoré sa prejavia alebo ich
objednávateľ zistí v procese aplikácie výsledkov poskytnutých služieb.
6.4 Poskytovateľ sa zaväzuje informovať objednávateľa o nových zisteniach, ktoré by
závažným spôsobom ovplyvnili výsledky predmetu tejto zmluvy. Túto oboznamovaciu
povinnosť sa poskytovateľ zaväzuje vykonávať po dobu šiestich mesiacov odo dňa
odovzdania predmetu zmluvy objednávateľovi.
6.5 Pokiaľ niektorá zo zmluvných strán porušením svojej zmluvnej povinnosti spôsobí
druhej zmluvnej strane škodu, zaväzuje sa túto škodu v preukázanom rozsahu uhradiť.
6.6 Poskytovateľ je povinný pri poskytovaní služieb postupovať s odbornou starostlivosťou,
t.j. konať čestne, svedomito, primeraným spôsobom a dôsledne využívať všetky
dostupné právne a iné prostriedky a uplatňovať v záujme objednávateľa všetko, čo
podľa svojho presvedčenia považuje za prospešné. Poskytovateľ je pri poskytovaní
služieb povinný dbať na účelnosť a hospodárnosť poskytovaných služieb.
Článok 7
Odstúpenie od zmluvy
7.1 Každá zo zmluvných strán je oprávnená od zmluvy odstúpiť z nasledovných dôvodov:
a) uplynutím doby, na ktorú bola uzavretá,
b) odstúpením od zmluvy,
c) dohodou zmluvných strán ku dňu uvedenému v tejto dohode,
7.2 Pokiaľ' sa ktorákoľvek zmluvná strana dozvie, že druhá zmluvná strana je v omeškaní
alebo si neplní akýkoľvek zmluvný záväzok vyplývajúci z tejto zmluvy, je povinná
písomne o tomto porušení zmluvy upovedomiť druhú zmluvnú stranu a uviesť
primeranú lehotu, v ktorej je druhá zmluvná strana povinná uvedené porušenie zmluvy
odstrániť.
7.3 Odstúpenie je účinné dňom, kedy bolo doručené druhej zmluvnej strane. Pri odstúpení
od zmluvy zostávajú zachované z nej vyplývajúce práva a povinnosti zmluvných strán
strana 3 z 6

do dňa účinnosti odstúpenia. Zmluvné strany sú povinné vyrovnať všetky pohľadávky
a záväzky vzniknuté do dňa účinnosti odstúpenia od zmluvy.
7.4 Odstúpenie od zmluvy alebo jej ukončenie z iného dôvodu sa nedotýka práva na
uplatnenie nárokov vyplývajúcich z porušenia zmluvy, vrátane oprávnenia na náhradu
škody, zmluvnej pokuty, riešenia sporov medzi zmluvnými stranami a ostatných
ustanovení, ktoré podľa zmluvy alebo vzhľadom na svoju povahu majú trvať aj po
ukončení zmluvy. Ustanovenia vzťahujúce sa k usporiadaniu vzájomných právnych
vzťahov na základe zmluvy zostávajú v platnosti do momentu ich usporiadania.
7.5 Túto zmluvu je možné ukončiť písomnou dohodou zmluvných strán.
Článok 8
Výmena dôverných informácií
8.1. Zmluvné strany sú povinné zaistiť ochranu získaných dôverných informácií spôsobom
obvyklým pre ochranu takýchto informácií, ak nie je výslovne dojednané inak. Zmluvné
strany sú povinné zaistiť ochranu dôverných informácií aj u svojich pracovníkov,
zástupcov, ako aj iných spolupracujúcich tretích strán, pokiaľ im takéto informácie boli
poskytnuté.
8.2. Za dôverné informácie sa považujú všetky a akékoľvek údaje, dáta, podklady,
poznatky, dokumenty alebo akékoľvek iné informácie, bez ohľadu na formu ich
zachytenia:
a) ktoré sa týkajú zmluvnej strany, najmä informácie o jej činnosti, štruktúre,
hospodárskych výsledkoch, všetky zmluvy, finančné, štatistické a účtovné
informácie, informácie o jej majetku, aktívach a pasívach, pohľadávkach a
záväzkoch, informácie o jej technickom a programovom vybavení, know-how,
hodnotiace štúdie a správy, stratégie a plány, interné predpisy, smernice,
informácie týkajúce sa predmetov chránených právom priemyselného alebo iného
duševného vlastníctva a všetky ďalšie informácie o zmluvnej strane ;
b) pre ktoré je stanovený všeobecne záväznými právnymi predpismi Slovenskej
republiky osobitný režim nakladania (najmä obchodné tajomstvo, bankové
tajomstvo, daňové tajomstvo, telekomunikačné tajomstvo, osobné údaje, utajované
skutočnosti);
8.3. Dôverné informácie poskytnuté, odovzdané, oznámené, sprístupnené a/alebo
akýmkoľvek iným spôsobom získané jednou zmluvnou stranou od druhej zmluvnej
strany na základe a/alebo v akejkoľvek súvislosti so zmluvou môžu byť použité
výhradne na účely plnenia predmetu zmluvy a v súlade s predpismi, ktoré upravujú
nakladanie s takýmito údajmi. Zmluvné strany sa zaväzujú dôverné informácie ako aj
všetky informácie poskytnuté, odovzdané, oznámené, sprístupnené a/alebo
akýmkoľvek iným spôsobom získané zmluvnými stranami na základe zmluvy a/alebo v
akejkoľvek súvislosti so zmluvou udržiavať v tajnosti, zachovávať o nich mlčanlivosť a
chrániť ich pred zneužitím, poškodením, zničením, znehodnotením, stratou a
odcudzením. Zmluvná strana nie je oprávnená bez predchádzajúceho písomného
súhlasu druhej zmluvnej strany dôverné informácie poskytnúť, odovzdať, oznámiť,
sprístupniť, zverejniť, publikovať, rozširovať, vyzradiť ani použiť inak než na účely
plnenia predmetu zmluvy, a to ani po ukončení platnosti a účinnosti zmluvy.
Povinnosť zmluvných strán zachovávať mlčanlivosť o dôverných informáciách sa
nevzťahuje na informácie, ktoré:
a) boli zverejnené už pred podpisom zmluvy;
b) sa stanú všeobecne a verejne dostupné po podpise zmluvy z iného dôvodu ako
z dôvodu porušenia povinností podľa zmluvy;

strana 4 z 6

c) majú byť sprístupnené na základe povinnosti stanovenej zákonom, rozhodnutím
súdu, prokuratúry alebo iného oprávneného orgánu verejnej moci,
d) boli vyvinuté zmluvnou stranou nezávisle na informáciách získaných od druhej
zmluvnej strany, získané zmluvnou stranou od tretej strany, ktorá ich legitímne
získala alebo vyvinula, a ktorá nemá žiadnu povinnosť, ktorá by obmedzovala ich
zverejňovanie;
8.4. Za porušenie tohto článku sa nepovažuje zverejnenie tejto zmluvy v Centrálnom registri
zmlúv v súlade so zákonom č. 211/2000 Z. z. o slobodnom prístupe k informáciám v
znení neskorších predpisov ako ani poskytnutie informácií v súlade so zákonom č.
211/2000 Z. z. o slobodnom prístupe k informáciám v znení neskorších predpisov.
Článok 9
Záverečné ustanovenia
9.1. Miestom pre doručovanie písomností sú adresy zmluvných strán uvedené v záhlaví
tejto zmluvy. Každá zo zmluvných strán je povinná písomne oznámiť druhej zmluvnej
strane akúkoľvek zmenu ohľadne doručovania, a to bezodkladne po tom, čo k takejto
zmene dôjde. Pokiaľ sa z dôvodu oneskoreného alebo nevykonaného oznámenia
o zmene miesta doručovania nepodarí včas a riadne doručiť písomnosť druhej
zmluvnej strane, považuje sa deň neúspešného pokusu o opakované doručenie
písomnosti za deň doručenia písomnosti druhej zmluvnej strane so všetkými právnymi
dôsledkami pre dotknutú zmluvnú stranu.
9.2. Táto zmluva predstavuje úplnú a konečnú dohodu medzi zmluvnými stranami vo
veciach v nej obsiahnutých. Zároveň nahrádza všetky predchádzajúce písomné, alebo
ústne dohody týkajúce sa predmetu tejto zmluvy.
9.3. Vzťahy medzi zmluvnými stranami, ktoré nie sú upravené touto zmluvou sa riadia
príslušnými ustanoveniami Obchodného zákonníka, Zákona o verejnom obstarávaní a
Autorského zákona v platnom znení.
9.4. Táto zmluva nadobúda platnosť dňom jej podpisu oprávnenými zástupcami oboch
zmluvných strán a účinnosť dňom nasledujúcim po dni zverejnenia v Centrálnom
registri zmlúv vedenom Úradom vlády SR. Zmluvu je možné meniť a dopĺňať len
prostredníctvom číslovaných písomných dodatkov, podpísaných oprávnenými
zástupcami zmluvných strán.
9.5. Zmluva je vyhotovená v štyroch rovnopisoch, z ktorých každá zo strán obdrží dva
rovnopisy.
9.6. Zmluvné strany vyhlasujú, že si zmluvu prečítali, jej obsahu porozumeli a na znak toho,
že obsah zmluvy zodpovedá ich skutočnej, slobodnej a určitej vôli, ju podpísali.

V Bratislave dňa 6.9.2017

V Bratislave dňa 6.9.2017

Za objednávateľa

Za poskytovateľa

...................................................

......................................................

JUDr. Ing. Jozef Ráž, v.r.
Generálny tajomník služobného úradu

Mgr. Ivan Kopáčik, v.r.
konateľ spoločnosti Gordias, s.r.o.
strana 5 z 6

Príloha č.1
k zmluve č.MZ-1/2017

Predmetom zmluvy je zabezpečenie externého posúdenia stavu informačnej bezpečnosti
spolu s návrhom aktualizácie a implementácie vybraných bezpečnostných smerníc a
bezpečnostného projektu na MZ SR (ďalej len „EPSIBABSBP“), v súlade so zákonom č.
122/2013 Z. z. o ochrane osobných údajov v znení zákona č. 84/2014 Z. z. a vyhlášky Úradu
na ochranu osobných údajov SR č. 164/2013 Z. z. o rozsahu a dokumentácii bezpečnostných
opatrení v platnom znení, a to v rozsahu:
1. Posúdenie stavu informačnej bezpečnosti ministerstva zdravotníctva SR a overenie stavu
implementácie riadiacich procesov informačnej bezpečnosti v týchto oblastiach:
Bezpečnostná politika IKS
Personálna bezpečnosť
Riadenie aktív
Riadenie rizík
Riadenie fyzickej a objektovej bezpečnosti
Riadenie logických prístupov
Riadenie komunikácie a prevádzky
Riadenie aktualizácie IKT a tretie strany
Riadenie incidentov
Riadenie kontinuity
2. Vypracovanie návrhu pre aktualizáciu bezpečnostných smerníc;
3. Posúdenie relevantnosti a aktuálnosti veľmi vysokých a vysokých identifikovaných
bezpečnostných rizík;
4. Posúdenie stavu implementácie navrhnutých bezpečnostných opatrení pre veľmi vysoké
a vysoké bezpečnostné riziká;
5. Aktualizácia bezpečnostného projektu v súlade so zákonom č. 122/2013 Z. z. o ochrane
osobných údajov v znení zákona č. 84/2014 Z. z. a vyhlášky Úradu na ochranu osobných
údajov SR č. 164/2013 Z . z. a bodmi 3 a 4;
6. Vypracovanie návrhu praktického postupu implementácie bezpečnostného projektu.

Požiadavka na sprievodnú dokumentáciu :
1. Výstupná správa z posúdenia stavu informačnej bezpečnosti
2. Návrh aktualizácie dokumentov bezpečnostných smerníc
3. Správa z posúdenia stavu relevantnosti a aktuálnosti veľmi vysokých a vysokých
identifikovaných bezpečnostných rizík
4. Návrh aktualizácie bezpečnostného projektu v súlade so zákonom č. 122/2013 Z. z.
o ochrane osobných údajov v znení zákona č. 84/2014 Z. z. a vyhlášky Úradu na ochranu
osobných údajov SR č. 164/2013 Z . z. a bodmi 3 a 4 a praktického postupu
implementácie bezpečnostného projektu

strana 6 z 6

