Číslo zmluvy dodávateľa: TMS-2019-77

Číslo zmluvy objednávateľa:

ZMLUVA O POSKYTOVANÍ STAROSTLIVOSTI A SERVISNÝCH SLUŽIEB
uzavretá podľa Zákona č. 513/1991, Obchodný zákonník v znení neskorších predpisov
I.
Zmluvné strany
1. Objednávateľ:
sídlo:
zastúpená:
IČO:
DIČ:
IČ DPH:
bank. spojenie:
č. účtu:
IBAN:
2. Dodávateľ:
sídlo:
zastúpená:
IČO:
DIČ:
IČ DPH:
bank. spojenie:
č. účtu:
IBAN:

Inštitút nukleárnej a molekulárnej medicíny
zriadená zriaďovacou listinou 08100-14/2004-OPP
Rastislavova č.43, 042 53 Košice, Slovenská republika
MUDr. Viliam Čislák MPH, MBA riaditeľ
35562340
2021871808
SK202187808
Štátna pokladnica Bratislava
7000285159/8180
SK1481800000007000285159

TatraMed Software s.r.o.
zapísaná v Obchodnom registri Okresného súdu Bratislava I, oddiel Sro, vložka 87304/B
Líščie údolie 9, 84104 Bratislava, Slovenská republika
Ing. Juraj Kajan, konateľ
47025328
2023706751
SK2023706751
Tatra banka a.s., Bratislava
2927890300 / 1100
SK06 1100 0000 0029 2789 0300

(Objednávateľ a Dodávateľ ďalej spolu aj „zmluvné strany“ alebo jednotlivo „zmluvná strana“)

II.
Účel zmluvy
1.

Účelom tejto zmluvy je zaistenie služieb pozáručnej podpory, servisu, pripojenia na Telerádiologické
komunikačné centrum T3C® a softvérových aktualizácií systému TomoCon® PACS nainštalovaného v
pracovisku objednávateľa v Košiciach.
III.
Predmet zmluvy

1.

Na základe tejto zmluvy a za podmienok v nej uvedených sa dodávateľ zaväzuje vykonávať pre
objednávateľa aktualizácie, pozáručnú podporu a servis komplexných SW systémov digitálnej
®
bezfilmovej technológie - TomoCon PACS (ďalej tiež „servis“).

2.

Komplexný systém digitálnej bezfilmovej technológie - TomoCon PACS (ďalej tiež „systém“) umožňuje
nasledujúce funkcie:
a) správu, archiváciu, zálohovanie a prenos obrazovej zdravotníckej dokumentácie v rámci systému
podľa normy STN EN 12052:2011 (DICOM) pre modality: PET/CT Siemens, SPECT/CT Siemens,
SPECT Siemens.

®

b)
c)
d)

digitálnu rádiologickú diagnostiku vyšetrení/DICOM štúdií z daných modalít na diagnostických
staniciach TomoCon, aktuálna verzia,
distribúciu digitálnej obrazovej dokumentácie všetkým autorizovaným používateľom v rámci
miestnych počítačových sietí (LAN) objednávateľa,
pripojenie systémov TomoCon PACS k Telerádiologickému Komunikačnému centru T3C za účelom
diaľkového prenosu obrazovej zdravotnej dokumentácie v norme DICOM do/z iných zdravotníckych
zariadení (výlučne pripojenie sa na T3C, mimo poplatkov za pripojenie sa na Internet a poplatkov za
prenesené objemy dát),
Strana 1 (z 5)

Číslo zmluvy dodávateľa: TMS-2019-77

e)

f)
g)
h)
i)

j)

Číslo zmluvy objednávateľa:

vizualizáciu snímok na pracovných staniciach, podľa funkčnosti aktuálnych verzií najmä:
dvojrozmerná, MPR, trojrozmerná, štandardné rádiologické operácie, nastavenie optických
parametrov, zväčšenie, posuv, prehrávanie sekvencií, inverzné zobrazenie, mód pre dotykové
monitory, interpolácie, filtre, anotácie, výber textovej sprievodnej informácie,
CT/MR/PT korelácie, fúzie a zobrazenia – automatické iba na staniciach TomoCon Advanced Station,
archiváciu, dokumentáciu a tlač DICOM štruktúrovaných popisov,
možnosť neskoršej konfigurácie a tlače digitálnej obrazovej dokumentácie na filmy,
možnosť archivácie digitálnej obrazovej dokumentácie na CD/DVD s pridaním Lite verzie SW
prehliadača na staniciach TomoCon Station s aktuálne podporovanými operačnými systémami
Microsoft Windows, aktuálne: Windows Vista SP2, Windows 7 SP1, Windows 8.1, 10 a následnými
podporovanými verziami OS,
monitorovanie a diaľkovú správu systému.

3.

Podpora zahŕňa udržiavanie správnej funkčnosti systému PACS v súlade s čl. III. ods. 2 tejto zmluvy a
v súlade s príslušnými manuálmi k systému. Podpora ďalej zahŕňa odstraňovanie porúch systému pravidelnú
kontrolu systému a konzultácie. Odstraňovanie porúch systému vykonáva dodávateľ na základe požiadavky
vznesenej objednávateľom podľa čl. IV. ods. 3 tejto zmluvy, a to podľa závažnosti poruchy buď diaľkovým
prístupom alebo servisným zásahom v predmetnom pracovisku objednávateľa.
Pravidelnú kontrolu systémov vykonáva dodávateľ minimálne 1x ročne v predmetnom pracovisku
objednávateľa (táto môže byť v rámci servisného zásahu) a každý pracovný deň diaľkovým prístupom, ak
mu to správca systému/systémov objednávateľa povolí. Predmetom pravidelnej kontroly je najmä kontrola
nastavení a funkcie systémov a ďalšie preventívne zásahy za účelom predchádzania výskytu porúch
systémov.
Konzultácie znamenajú možnosť správcu systému/systémov objednávateľa klásť dodávateľovi e-mailom,
telefonicky, listom alebo faxom otázky, ktoré sa týkajú prevádzky a funkčnosti systému/systémov, pričom
dodávateľ je povinný tieto otázky zodpovedať bez zbytočného omeškania a to všetko v pracovných dňoch
od 8.00 do 16:00.
Podpora je iba pre správcu systému/systémov objednávateľa, nie pre radových pracovníkov („Second line
support“). Správca systému/systémov objednávateľa zaistí vlastnými kapacitami všetku rutinnú prevádzku
®
systému/systémov TomoCon PACS a riešenie bežných záležitostí prevádzky najmä pre koncových
používateľov („First line support“). Správca systému objednávateľa sa bude na dodávateľa obracať iba vo
veciach, ktoré nie je schopný vyriešiť samostatne.

4.

Aktualizácia systému zahŕňa poskytnutie každej novej verzie systému, a to vždy do jedného mesiaca po jej
vydaní. Na základe požiadavky objednávateľa vykoná dodávateľ zaškolenie obsluhy systému v sídle
objednávateľa pri každej aktualizácii.

5.

Dodávateľ garantuje časovú funkčnosť systémov v roku minimálne 98% (počet pracovných dní v roku je
základným parametrom percentuálnej funkčnosti). Za nefunkčnosť systému sa nepovažuje čas potrebný na
jeho pravidelnú prehliadku a údržbu. Za nefunkčnosť sa nepovažujú tie skutočnosti podmieňujúce
funkčnosť systému/systémov, ktoré dodávateľ nemôže ovplyvniť, ako napríklad výpadky v dodávke
elektrickej energie, nefunkčnosť, znížená funkčnosť alebo preukázateľná nefunkčnosť príslušnej IT
infraštruktúry, ktorá má priamy vplyv na funkčnosť systému, ďalej zakázané, neprimerané a nekompetentné
zásahy do systému zo strany miestnej obsluhy alebo opomenutie predpísaných relevantných činností zo
strany miestnej obsluhy alebo nevykonanie odôvodnených miestnych technických a organizačných opatrení
na predchádzanie nefunkčnosti systému.

IV.
Spôsob plnenia
1.

Dodávateľ sa zaväzuje vykonávať servis v súlade so všeobecne záväznými právnymi predpismi a normami
STN a EN a podľa pokynov objednávateľa.

2.

Pod poruchou sa rozumie podstatná nefunkčnosť systému PACS znemožňujúca riadne klinické používanie.

3.

Odstraňovanie porúch príslušného systému podľa čl. III. ods. 3 vykonáva dodávateľ na základe písomnej
požiadavky vznesenej objednávateľom e-mailom, faxom alebo listom a pre oprávnené osoby (uvedené
v článku VIII.) aj telefonicky. Objednávateľ je povinný overiť si prijatie písomnej požiadavky dodávateľom,
ak dodávateľ nepotvrdil príjem požiadavky. Dodávateľ sa zaväzuje poruchu, ktorá bráni používaniu
systému, odstrániť v čo najkratšej možnej lehote, zahájenie odstránenia poruchy je do:
- 60 minút v pracovnom čase - pracovných dňoch od 8:00 do 16:00, diaľkovým prístupom,
Strana 2 (z 5)

Číslo zmluvy dodávateľa: TMS-2019-77

Číslo zmluvy objednávateľa:

32 hodín na mieste (čas sa nepočíta počas dní pracovného pokoja) podľa potreby pri ohlásení poruchy,
ktorú nie je schopný správca systému objednávateľa vyriešiť samostatne ani dodávateľ diaľkovým
prístupom.
V odôvodnených prípadoch môžu byť s písomným/e-mail súhlasom objednávateľa tieto lehoty primerane
predĺžené. Lehoty na odstránenie nepodstatných nefunkčností budú dohodnuté so správcom systému PACS
Objednávateľa.
Zmluvné strany sa dohodli, že dodávateľ je povinný poruchu (podstatnú nefunkčnosť) odstrániť a to
najneskôr do 8 hodín od nástupu na servis na mieste, za predpokladu funkčnej príslušnej IT infraštruktúry,
ktorá má bezprostredný dopad na funkčnosť systému.
-

4.

Objednávateľ zaistí všestrannú súčinnosť a dostupnosť systému pre diaľkový servis porúch i
v mimopracovných hodinách. Objednávateľ zaistí fyzickú súčinnosť a fyzickú dostupnosť systému pre
servis porúch v sídle objednávateľa i v mimopracovných hodinách. Objednávateľ zaistí pre PACS server
podsystém pre trvalé sledovanie a diaľkový prístup, napr. pre servery IBM: Integrated Management Module
- IMM (virtual media key) a pripojenie na internet.

5.

Aktualizácie systémov poskytnuté dodávateľom podľa tejto zmluvy budú vždy klinicky overené a CE
certifikované.

6.

Pri servise systému prostredníctvom diaľkového prístupu je dodávateľ povinný dodržiavať všetky
objednávateľom a právnymi predpismi stanovené bezpečnostné zásady. Ak dodávateľ spôsobí
objednávateľovi hrubým porušením tejto povinnosti škodu, je povinný ju bez zbytočného omeškania
napraviť.

7.

Dodávateľ sa zaväzuje vykonávať servis systému po predchádzajúcej dohode s kontaktnou osobou
objednávateľa a to tak, aby v čo najmenšej miere obmedzil prevádzku pracoviska.

8.

Po ukončení servisného zásahu vypíše dodávateľ protokol, v ktorom môže špecifikovať príčinu poruchy a
navrhnúť objednávateľovi technické a organizačné opatrenia na ich predchádzanie. Objednávateľ je povinný
relevantné a odôvodnené opatrenia realizovať alebo realizovať obdobné opatrenia a tak predchádzať
opakovaným poruchám na systéme, inak je povinný hradiť náklady na opätovné servisné zásahy.

V.
Cena a platobné podmienky
1.

Paušálna úhrada za servis v konfigurácii systému u objednávateľa, podľa čl. III. ods. 3 a 4 činí mesačne
sumu 598,00 bez DPH, podľa platnej legislatívy. Súčasťou paušálu sú všetky cestovné náklady, ako aj
práce, náklady na pripojenie a všetky ďalšie náklady dodávateľa súvisiace s poskytovaním servisu systému.

2.

Paušál za servis bude dodávateľ spolu fakturovať objednávateľovi mesačne spätne daňovými dokladmi.
Splatnosť faktúr podľa tohto odseku činí 30 dní.

3.

Úhrada faktúr bude objednávateľom vykonaná bezhotovostným prevodom na účet dodávateľa uvedenom
v čl. I. ods. 2 tejto zmluvy. Záväzok splatnosti je splnený okamžikom pripísania príslušnej čiastky na účet
dodávateľa. DPH bude účtované v súlade s platnými právnymi predpismi.

4.

Zmluvné strany sa dohodli, že pohľadávky, ktoré vzniknú dodávateľovi z tohto zmluvného vzťahu voči
objednávateľovi, dodávateľ nie je oprávnený postúpiť podľa § 524 a nasl. zákona č. 40/1964 Zb. Občiansky
zákonník v znení neskorších predpisov (ďalej len „Občiansky zákonník“) tretím osobám bez
predchádzajúceho súhlasu objednávateľa. Právny úkon, ktorým budú postúpené pohľadávky v rozpore s
dohodou objednávateľa podľa predchádzajúcej vety tohto ustanovenia zmluvy, je podľa § 39 Občianskeho
zákonníka neplatný. Súhlas objednávateľa je v zmysle Príkazu ministra zdravotníctva SR č. 7/2017 zo dňa
25. septembra 2017 platný len za podmienky, že bol na takýto úkon udelený predchádzajúci písomný súhlas
Ministerstva zdravotníctva SR.

5.

V prípade, ak sa po uzatvorení tejto zmluvy preukáže, že na relevantnom trhu existuje cena (ďalej tiež ako
„nižšia cena“) za rovnaké alebo porovnateľné plnenie ako je obsiahnuté v tejto zmluve a dodávateľ
preukázateľne poskytuje, pričom rozdiel medzi nižšou cenou a cenou podľa tejto zmluvy je viac ako 5% v
neprospech ceny podľa tejto zmluvy, zaväzuje sa dodávateľ poskytnúť objednávateľovi pre takéto plnenie
poskytnuté po preukázaní tejto skutočnosti dodatočnú zľavu vo výške rozdielu medzi ním poskytnutou
cenou podľa tejto zmluvy a nižšou cenou.
Strana 3 (z 5)

Číslo zmluvy dodávateľa: TMS-2019-77

Číslo zmluvy objednávateľa:

VI.
Sankcie za neplnenie
1.

Ak nedodrží dodávateľ lehoty na zahájenie odstránenia porúch systému podľa článku IV. ods. 3 tejto
zmluvy, je objednávateľ oprávnený požadovať zmluvnú pokutu vo výške EUR 3,32 za každú začatú hodinu
omeškania, maximálne však v sume mesačného paušálu.

2.

Ak nedodrží objednávateľ lehotu splatnosti faktúry podľa čl. V. ods. 3 alebo 4, je dodávateľ oprávnený
požadovať úrok z omeškanie vo výške 0,03 % z nezaplatenej časti fakturovanej čiastky za každý začatý deň
omeškania.

3.

Za nedodržanie lehoty na zahájenie odstránenia porúch systému sa nepovažuje vyššia moc, najmä vojna,
prírodné katastrofy, dopravná alebo elektronická nedostupnosť, dopravná kalamita, zrušenie alebo meškanie
spojov verejnej autobusovej, železničnej alebo leteckej dopravy. Dodávateľ je povinný neodkladne
informovať objednávateľa ak taký prípad nastane, ak mu to technické prostriedky umožnia.

VII
Zodpovednosť za škodu, bezpečnosť a ochrana zdravia pri práci, požiarna ochrana
1.

Dodávateľ je povinný pri realizácii servisu podľa tejto zmluvy vykonávať podľa svojich možností a
vedomostí také opatrenia a počínať si tak, aby nedochádzalo k vzniku škôd.

2.

Ak dodávateľ alebo jeho subdodávatelia svojim neodborným konaním alebo hrubým porušením legislatívy
spôsobia škodu objednávateľovi alebo iným subjektom, je dodávateľ povinný bez zbytočného odkladu
škodu odstrániť.

3.

Dodávateľ zodpovedá za bezpečnosť a ochranu zdraví svojich zamestnancov pri práci a za dodržiavanie
prevádzkového poriadku a požiarnych smerníc objednávateľa.

VIII.
Ostatné ustanovenia
1.

Dodávateľ je povinný voči tretím osobám zachovávať mlčanlivosť o všetkých skutočnostiach, ktoré sa
dozvedel pri realizácii tejto zmluvy a v súvislosti s ňou a ktoré sú chránené príslušnými všeobecne
záväznými právnymi predpismi (najmä obchodné tajomstvo, osobné údaje, utajované skutočnosti) alebo
ktoré objednávateľ prehlásil za dôverné. Povinnosť mlčanlivosti trvá i po skončení platnosti tejto zmluvy.
Tieto povinnosti sa dodávateľ zaväzuje zaistiť aj u všetkých svojich zamestnancov, prípadne iných osôb,
ktoré dodávateľ k realizácii tejto zmluvy použije.

2.

Objednávateľ je povinný zaistiť, aby všetci zamestnanci dodávateľa pohybujúci sa v areáli objednávateľa
boli dostatočne identifikovateľní (visačky apod.) ak to objednávateľ požaduje.

3.

Kontakt dodávateľa:
V pracovnom čase od 8:00 do 16:00:
štandardný servis PACS systémov: tel. 421 260202324, +421 903776886, e-mail:

4.

podpora@tatramed.sk“

Kontaktné osoby objednávateľa:
Ing. Ján Mičkanin, tel. +421 55 6118325, +421 904 675878, e-mail mickanin@inmm.sk

IX.
Trvanie zmluvy
1.

Táto zmluva nadobúda platnosť okamžikom jej podpísania oprávnenými zástupcami oboch zmluvných strán
a účinnosť dňom nasledujúcim po dni jej zverejnenia v centrálnom registri zmlúv, vedenom Úradom vlády
SR.
Strana 4 (z 5)

Číslo zmluvy dodávateľa: TMS-2019-77

Číslo zmluvy objednávateľa:

2.

Tato zmluva sa uzatvára na dobu určitú, a to na obdobie 24 mesiacov odo dňa nadobudnutia účinnosti
zmluvy. Zmluvné strany doplnia zmluvu dodatkami v prípade rozširovania systému alebo úprave rozsahu
poskytovaných služieb alebo pristúpenia ďalších subjektov zastúpených objednávateľom.

3.

Túto zmluvu možno ukončiť písomnou výpoveďou ktorejkoľvek zmluvnej strany bez uvedenia dôvodov,
s výpovednou lehotou 3 mesiace, ktorá začína plynúť prvým dňom mesiaca nasledujúceho po doručení
výpovede druhej zmluvnej strane. Túto zmluvu možno ukončiť tiež písomnou dohodou zmluvných strán.

X.
Záverečné ustanovenia
1.

Vo veciach výslovne neupravených touto zmluvou sa zmluvný vzťah založený touto zmluvou riadi právnym
poriadkom Slovenskej republiky, najmä zákonom č. 513/1991 Zb., Obchodný zákonník v znení neskorších
predpisov.

2.

Neplatnosť niektorého ustanovenia tejto zmluvy nemá za následok neplatnosť celej zmluvy.

3.

Podmienky tejto zmluvy, ktoré svojou povahou presahujú dobu platnosti tejto zmluvy zostávajú plne
v platnosti a sú účinné až do okamžiku ich splnenia a platia pre prípadné nástupnícke zmluvné strany.

4.

Zmluvnú strany sa zaväzujú všetky spory vzniknuté z tejto zmluvy primárne riešiť zmierovacím konaním
podľa platnej legislatívy Slovenskej republiky.

5.

Podľa zákona č. 18/2018 Z. z. o ochrane fyzických osôb pri spracovaní ich osobných údajov a o zmene a
doplnení niektorých zákonov je dodávateľ ako Sprostredkovateľ povinný uzatvoriť s objednávateľom ako
Prevádzkovateľom zmluvu o spracovaní osobných údajov (Sprostredkovateľskú zmluvu) v zmysle čl. 32
ods.4 Nariadenia Európskeho parlamentu a Rady EÚ 2016/679 o ochrane fyzických osôb pri spracúvaní
osobných údajov a o voľnom pohybe takýchto údajov.

6.

Tuto zmluvu možné meniť alebo dopĺňať jedine na základe písomných, číslovaných a oprávnenými
zástupcami oboch zmluvných strán podpísaných dodatkov k tejto zmluve. Všetky dodatky, ktoré budú
označené ako dodatky tejto zmluvy, sú nedeliteľnou súčasťou tejto zmluvy.

7.

Táto zmluva sa vyhotovuje v 2 rovnopisoch, z ktorých každá zmluvná strana dostane jedno vyhotovenie.
V Bratislave, dňa .................2019

V Košiciach, dňa .................2019

Za dodávateľa:

Za objednávateľa:

...........................................................
Ing. Juraj Kajan, konateľ
TatraMed Software s.r.o.

.............................................................
MUDr. Viliam Čislák MPH, MBA
riaditeľ

Strana 5 (z 5)

