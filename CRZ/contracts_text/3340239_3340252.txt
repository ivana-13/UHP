Zmluva o dielo č.
uzavretá podľa § 536 a nasl. zákona č. 513/1991 Zb. Obchodný zákonník v znení neskorších predpisov
medzi:

1. Objednávateľ:
so sídlom:
Právna forma:

Zastúpený:
IČO:
DIČ:
Bankové spojenie:
IBAN:

Ministerstvo spravodlivosti Slovenskej republiky
Župné námestie č. 13, 813 11 Bratislava
rozpočtová organizácia v zmysle zákona č. 523/2004 Z. z.
o rozpočtových pravidlách verejnej správy a o zmene
a doplnení niektorých zákonov v znení neskorších predpisov
JUDr. Jana Britaňáková, generálna tajomníčka služobného
úradu
00 166 073
2020830196
Štátna pokladnica, Radlinského 32, 810 05 Bratislava
SK72 8180 0000 0070 0014 4241

(ďalej len „objednávateľ“)
a
2. Zhotoviteľ:
so sídlom:
Právna forma:

Zastúpený:
IČO:
DIČ:
IČ DPH:
Bankové spojenie:
IBAN:

MIM, s.r.o.
Slnečná 211/1, 010 03 Žilina
Spoločnosť s ručením obmedzeným
Spoločnosť zapísaná v obchodnom registri vedenom
Okresným súdom v Žiline, oddiel: Sro, vložka č. 12610/L
Ing. Ján Staník, PhD., konateľ spoločnosti
36395820
2020105450
SK2020105450
Tatra Banka, a.s.
IBAN SK84 1100 0000 0026 2015 1546

(ďalej len „zhotoviteľ“)
(objednávateľ a zhotoviteľ spolu ďalej aj len ako „zmluvné strany“)

Čl. I Úvodné ustanovenia
1. Túto Zmluvu o dielo a licenčnú zmluvu (ďalej len „zmluva“) uzatvárajú zmluvné strany ako
výsledok zadávania zákazky podľa § 117 zákona č. 343/2015 Z. z. o verejnom obstarávaní
a o zmene a doplnení niektorých zákonov v znení neskorších predpisov (ďalej len „zákon č.
343/2015 Z. z.“) s názvom „Vizualizácia dát a ich analýza pomocou grafov", ktorú objednávateľ
ako verejný obstarávateľ realizuje/ zadáva v rámci budovania jeho analytických kapacít s cieľom
zabezpečiť analytický nástroj, ktorý bude využívaný pri sledovaní a analýze stavov a úkonov
realizovaných v rámci súdnych konaní podľa jednotlivých vybraných súdnych agend, ktorý umožní
(i) vytváranie schém dát, ktoré budú podporou pri odhaľovaní skrytých závislostí, kritických miest
alebo aktivít, ako aj (ii) vytváranie prostredia na rýchle analýzy a simulácie nad sieťou vytvorenou
z rôznych údajov, a ktorého zavedenie a používanie tak v konečnom dôsledku prispeje k
podstatnému zjednodušeniu a zefektívneniu práce s dátovou základňou objednávateľa.

Čl. II Predmet zmluvy
1. Predmetom tejto zmluvy je úprava práv a povinností zmluvných strán spojených so:
a. záväzkom zhotoviteľa vytvoriť a dodať objednávateľovi dielo špecifikované v prílohe č. 1 tejto
zmluvy (ďalej len „dielo“), vrátane dodania opisnej, technickej, užívateľskej a administrátorskej
dokumentácie a zaškolenia jeho budúcich užívateľov (ďalej spolu aj len ako „plnenie“)
v rozsahu vyplývajúcom z prílohy č. 1 tejto zmluvy a zodpovedajúcim záväzkom objednávateľa
riadne poskytnuté plnenie prevziať a zaplatiť zaň cenu v rozsahu a za podmienok dohodnutých
v čl. IV tejto zmluvy a
b. záväzkom zhotoviteľa zabezpečiť a/alebo poskytnúť k štandardnému softvéru, ktorý tvorí
súčasť diela (čl. VI bod 3 tejto zmluvy), podporu a údržbu v rozsahu podľa prílohy č. 4 tejto
zmluvy (ďalej len "podpora") a záväzkom objednávateľa uhradiť zhotoviteľovi za podporu cenu
v rozsahu a za podmienok dohodnutých v čl. IV tejto zmluvy.

Čl. III Miesto, čas a spôsob plnenia
1. Ak nie je v tejto zmluve uvedené inak, miestom plnenia je sídlo objednávateľa uvedené v záhlaví
tejto zmluvy.
2. Zhotoviteľ sa zaväzuje poskytnúť objednávateľovi plnenie v zmysle čl. II bod 1 písm. a. tejto
zmluvy podľa indikatívneho harmonogramu, ktorý je uvedený v prílohe č. 2 tejto zmluvy; všetko
plnenie je však povinný poskytnúť najneskôr 30.04.2018 ak nie je v tejto zmluve ďalej uvedené
inak.
3. Ak omeškanie objednávateľa s poskytnutím súčinnosti v zmysle čl. V bod 1 tejto zmluvy má, resp.
bude mať preukázateľne vplyv na dodržanie indikatívneho harmonogramu a/alebo lehotu na
poskytnutie plnenia v zmysle čl. II bod 1 písm. a. tejto zmluvy, zhotoviteľ nie je, resp. nebude
v omeškaní s poskytnutím plnenia v zmysle čl. II bod 1 písm. a. tejto zmluvy a lehota na jeho
poskytnutie v zmysle bodu 2 tohto článku zmluvy sa predĺži o čas omeškania objednávateľa
s poskytnutím súčinnosti v zmysle čl. V bod 1 tejto zmluvy.
4. Dielo sa považuje za vytvorené a dodané dňom podpísania akceptačného protokolu oprávnenými
zástupcami zmluvných strán, ktorý bude výstupom z akceptačného konania. V rámci
akceptačného konania je zhotoviteľ povinný:
a. predviesť funkcionalitu diela objednávateľovi v mieste určenom objednávateľom do 5 (piatich)
pracovných dní od písomného oznámenia zhotoviteľa o pripravenosti diela na odovzdanie,
b. odovzdať objednávateľovi opisnú, technickú, užívateľskú a administrátorskú dokumentáciu
k dielu, a to v elektronickej podobe vo formáte *.PDF a *.doc,
c. umožniť objednávateľovi skúšobnú prevádzku diela v trvaní 14 (štrnásť) kalendárnych dní od
predvedenia funkcionality diela v zmysle písm. a. tohto bodu a počas nej poskytnúť
objednávateľovi všetku súčinnosť, ktorú je možné od neho spravodlivo požadovať za účelom
naplnenia cieľa skúšobnej prevádzky v zmysle bodu 5 tohto článku zmluvy.
5. Počas skúšobnej prevádzky diela v zmysle bodu 4 písm. c. tohto článku zmluvy má objednávateľ
právo dielo používať v rozsahu nevyhnutnom na overenie splnenia kvalitatívnych požiadaviek na
dielo, predovšetkým však na overenie, či dielo je spôsobilé na použitie na účel v zmysle čl. I bod 1
tejto zmluvy. Po skončení skúšobnej prevádzky zmluvné strany o tejto prevádzke spíšu akceptačný
protokol. Pre zamedzenie pochybností predvedenie diela v zmysle bodu 4 písm. a. tohto článku
zmluvy, ako aj doba trvania skúšobnej prevádzky v zmysle bodu 4 písm. c. tohto článku zmluvy sa
započítavajú do lehoty na dodanie uvedenej v bode 2 tohto článku zmluvy.

6. Objednávateľ nie je povinný podpísať akceptačný protokol a tým prevziať dielo, ak dielo nespĺňa
parametre uvedené v prílohe č. 1 tejto zmluvy, resp. bolo vytvorené a dodané v rozpore s touto
zmluvou. Objednávateľ nie je rovnako povinný podpísať akceptačný protokol, ak skúšobná
prevádzka diela ukázala zásadné nedostatky vo funkcionalite diela, resp. dokumentácia k dielu
v zmysle bodu 4 písm. b. tohto článku zmluvy vykazuje zásadné nedostatky a zhotoviteľ v
objednávateľom stanovenej lehote tieto nedostatky (vo funkcionalite diela a/alebo dokumentácií)
preukázateľne neodstránil.
7. O vykonaní školenia budúcich užívateľov diela, ktoré sa uskutočnia pred začatím skúšobnej
prevádzky diela v zmysle bodu 4 písm. c. tohto článku zmluvy, podpíšu oprávnení zástupcovia
zmluvných strán preberací protokol, ktorého prílohou bude prezenčná listina z vykonaného
školenia spolu so školiacimi materiálmi (min. prezentácia vo formáte *.ppt z vykonaného
školenia).
8. Pre zamedzenie pochybností v prípade, ak sú splnené podmienky pre vystavenie a podpis
akceptačného protokolu alebo preberacieho protokolu, avšak objednávateľ príslušný protokol
nepodpíše, má sa za to, že plnenie bolo akceptované/ prebraté, a to po uplynutí troch pracovných
dní od predloženia príslušného protokolu zhotoviteľom.
9. Servis diela v zmysle čl. II bod 1 písm. b. tejto zmluvy je zhotoviteľ povinný vykonávať po dobu 12
(dvanástich) mesiacov odo dňa akceptovania diela objednávateľom v zmysle bodu 4, resp. 8 tohto
článku zmluvy.

Čl. IV Cena a platobné podmienky
1. Cena za poskytnutie plnenia v zmysle čl. II bod 1 písm. a. tejto zmluvy, ako aj cena za vykonávanie
servisu diela v zmysle čl. II bod 1 písm. b. tejto zmluvy, bola stanovená dohodou zmluvných strán
v súlade so zákonom Národnej rady Slovenskej republiky č. 18/1996 Z. z. o cenách v znení
neskorších predpisov, a to ako cena pevná s možnosťou jej úpravy v prípade podľa bodu 4 tohto
článku zmluvy, pričom vychádza z ponuky, ktorú zhotoviteľ predložil v rámci zadávania zákazky
identifikovanej v čl. I bod 1 tejto zmluvy a ktorá ako príloha č. 3 tvorí neoddeliteľnú súčasť tejto
zmluvy.
2. Cena za poskytnutie plnenia v zmysle čl. II bod 1 písm. a. tejto zmluvy je v celkovej výške 36 400 €
(slovom tridsaťšesťtisícštyristo eur) bez DPH, t. j. 43 680 € (slovom štyridsaťtritisícšesťstoosemdesiat eur) s DPH. Cena v zmysle predchádzajúcej vety predstavuje odplatu za splnenie všetkých
zmluvných záväzkov zhotoviteľa vyplývajúcich pre zhotoviteľa zo zmluvy vo vzťahu k plneniu podľa
čl. II bod 1 písm. a. tejto zmluvy a okrem primeraného zisku a odplaty za prevod práv v zmysle čl.
VI bod 1 tejto zmluvy a/alebo poskytnutie licencie v zmysle čl. VI bod 3 tejto zmluvy pokrýva tiež
všetky a akékoľvek interné a externé náklady alebo výdavky zhotoviteľa na poskytnutie plnenia
v zmysle čl. II bod 1 písm. a. tejto zmluvy, t. j. na riadne a včasné vytvorenie a dodanie diela,
dodanie príslušnej dokumentácie a zaškolenie budúcich užívateľov diela.
3. Cena za vykonávanie servisu diela v zmysle čl. II bod 1 písm. b. tejto zmluvy je zmluvnými stranami
dohodnutá vo výške 5 600 € (slovom päťtisícšesťsto eur) bez DPH, t. j. 6 720 € (slovom
šesťtisícsedemstodvadsať eur) s DPH, za celé obdobie poskytovania služieb servisu diela v zmysle
čl. III bod 9 tejto zmluvy, pričom pokrýva všetky a akékoľvek interné a externé náklady zhotoviteľa
na vykonávanie servisu diela, a to bez ohľadu na množstvo prác, ktoré bude potrebné počas
obdobia poskytovania služby servisu diela vykonať. Pre zamedzenie pochybností zhotoviteľ nemá
právo požadovať zvýšenie ceny, resp. náhradu akýchkoľvek ďalších nákladov v prípade zvýšenej
prácnosti vykonávania servisu diela.

4. Ceny v zmysle bodov 2 a 3 tohto článku zmluvy sú uvedené s DPH platnou v čase uzatvorenia tejto
zmluvy. V prípade prijatia zákonných zmien sadzieb DPH bude následne upravená aj cena uvedená
v bode 2 a/alebo v bode 3 tohto článku zmluvy.
5. Úhrada ceny v zmysle bodov 2 a 3 tohto článku zmluvy bude realizovaná na základe faktúr
vystavených zhotoviteľom formou bezhotovostného platobného styku bez poskytnutia preddavku
na číslo účtu zhotoviteľa uvedené v záhlaví tejto zmluvy. Lehota splatnosti každej faktúry je 30
(tridsať) dní odo dňa jej doručenia do podateľne objednávateľa.
6. Každá faktúra musí obsahovať všetky náležitosti daňového dokladu stanovené v zákone č.
222/2004 Z. z. o dani z pridanej hodnoty v znení neskorších predpisov, vrátane označenia čísla
zmluvy podľa evidencie objednávateľa, ako aj príslušnú prílohu. V prípade, ak faktúra vystavená
zhotoviteľom nebude spĺňať požiadavky v zmysle tohto bodu, teda nebude obsahovať všetky
náležitosti daňového dokladu alebo príslušnú prílohu, alebo bude obsahovať zrejmé nesprávnosti,
vady v písaní alebo počítaní, objednávateľ je oprávnený vrátiť faktúru zhotoviteľovi na jej
prepracovanie alebo doplnenie, s uvedením nedostatkov, ktoré sa majú odstrániť. V takomto
prípade sa preruší lehota splatnosti a nová 30 (tridsať) dňová lehota splatnosti pre objednávateľa
začne plynúť doručením opravenej, doplnenej, resp. novej faktúry do podateľne objednávateľa.
7. Faktúru za poskytnutie plnenia v zmysle čl. II bod 1 písm. a. tejto zmluvy je zhotoviteľ oprávnený
vystaviť až na základe podpísaného akceptačného protokolu v zmysle čl. III bod 2 tejto zmluvy
a podpísané preberacieho protokolu v zmysle čl. III bod 6 tejto zmluvy, pričom tieto protokoly
budú prílohou faktúry. Pre zamedzenie pochybností, zhotoviteľ je oprávnený fakturovať cenu
plnenia v zmysle bodu 2 tohto článku zmluvy až po splnení všetkých jeho záväzkov v zmysle čl. II
bod 1 písm. a. tejto zmluvy.
8. Cenu v zmysle bodu 3 tohto článku zmluvy bude zhotoviteľ fakturovať objednávateľovi postupne,
a to v alikvotnej výške za 3 (tri) mesiace poskytovania služieb servisu diela. Faktúru v zmysle
predchádzajúcej vety je zhotoviteľ oprávnený vystaviť najskôr k poslednému dňu daného
štvrťroku/ obdobia.

Čl. V Práva a povinnosti zmluvných strán
1. Objednávateľ je povinný za účelom riadneho, včasného a efektívneho vykonania diela (vrátane
školenia) poskytnúť zhotoviteľovi:
a. v lehote najneskôr do 28.02.2018 server pre inštaláciu diela s parametrami požadovanými
inštalovaným SW, ktoré je zhotoviteľ povinný bezodkladne, najneskôr však do 2 (dvoch) dní od
nadobudnutia účinnosti tejto zmluvy špecifikovať;
b. prístup k dátam z dátového skladu Analytického centra Ministerstva spravodlivosti vo forme
CSV súborov ukladaných v pravidelných intervaloch na vyhradené miesto dostupné zo servera,
kde bude inštalované dielo, a to v lehote najneskôr 2 (dva) mesiace pred požadovaným
odovzdaním diela;
c. C. ako aj inú nevyhnutnú súčinnosť, t. j. súčinnosť, ktorú je možné od neho s prihliadnutím na
všetky okolnosti spravodlivo požadovať, a to v primeraných lehotách, ktoré nesmú byť kratšie
ako 4 (štyri) pracovné dni, a spôsobom určeným zhotoviteľom.
2. Zhotoviteľ je povinný:
a. poskytnúť, resp. poskytovať plnenia v zmysle čl. II tejto zmluvy v súlade s ustanoveniami tejto
zmluvy, podľa požiadaviek objednávateľa a v súlade so záujmami objednávateľa, ktoré pozná
alebo s ohľadom na všetky skutočnosti musí poznať,
b. poskytnúť, resp. poskytovať plnenia v zmysle čl. II tejto zmluvy riadne a včas, so
všetkou odbornou starostlivosťou, čo možno najefektívnejšie a spôsobom a formou

stanovenou touto zmluvou alebo požadovanou objednávateľom, pokiaľ sa zmluvné strany
nedohodnú inak,
d. poskytnúť objednávateľovi na jeho žiadosť informáciu o stave rozpracovanosti diela.
3. Zhotoviteľ nie je oprávnený bez predchádzajúceho písomného súhlasu objednávateľa postúpiť na
tretiu osobu a ani založiť akékoľvek svoje pohľadávky vzniknuté na základe alebo v súvislosti
s touto zmluvou alebo plnením záväzkom na základe tejto zmluvy.
4. Zmluvné strana sa zaväzujú aktívne a v dobrej viere navzájom spolupracovať a poskytovať si
bezodkladne akékoľvek informácie nevyhnutné na riadny výkon práv a plnenie záväzkov
vznikajúcich z tejto zmluvy. Zmluvné strany sú povinné sa písomne vzájomne informovať o
akýchkoľvek skutočnostiach, ktoré sú alebo by mohli byť dôležité pre riadne plnenie tejto zmluvy,
predovšetkým sa však zaväzujú informovať o akýchkoľvek skutočnostiach majúcich vplyv na
dodržanie času plnenia v zmysle čl. III bod 2 tejto zmluvy.

Čl. VI Licencia
1. Ak pri poskytovaní plnenia podľa tejto zmluvy dôjde zo strany zhotoviteľa k vytvoreniu nového
autorského diela alebo iného predmetu práv duševného či priemyselného vlastníctva, v rozsahu
v akom to príslušné všeobecne záväzné kogentné právne predpisy výslovne nezakazujú, zhotoviteľ
momentom prevzatia (akceptovania) plnenia objednávateľom prevádza na objednávateľa všetky
práva viažuce sa k takémuto autorskému dielu alebo predmetu práv duševného vlastníctva, bez
obmedzenia na to, či ide v danom prípade o majetkové autorské práva, práva ku know-how, alebo
iné práva duševného vlastníctva tak, aby objednávateľ bol výlučne a neobmedzene oprávnený
tieto nerušene a neobmedzene aplikovať, užívať, požívať, šíriť, rozmnožovať, prepracovávať,
spracovať, adaptovať, ďalej vyvíjať, chrániť, a nakladať s nimi bez osobitného súhlasu zhotoviteľa,
pričom jednorazová odmena za prevod je obsiahnutá v cene podľa čl. IV tejto zmluvy.
2. V rozsahu, v akom príslušné všeobecne záväzné kogentné právne predpisy neumožňujú prevod
práv tak ako je uvedené v bode 1 tohto článku zmluvy, zhotoviteľ poskytuje objednávateľovi
momentom prevzatia plnenia objednávateľom trvalú, výhradnú a neobmedzenú, bez osobitného
súhlasu zhotoviteľa prevoditeľnú licenciu (súhlas) na používanie takéhoto autorského diela
a/alebo takýchto predmetov práv duševného vlastníctva tak, aby objednávateľ bol výlučne a
neobmedzene oprávnený tieto nerušene pod svojim vlastným názvom akýmkoľvek známym
spôsobom aplikovať, užívať, požívať, šíriť, rozmnožovať, prepracovať, spracovať, adaptovať, ďalej
vyvíjať a nakladať s nimi na ľubovoľný účel, prípadne v rovnakom rozsahu ich previesť či poskytnúť
čiastočne alebo v celosti tretej strane, pričom takáto licencia sa poskytuje bezodplatne.
3. Ustanovenia bodov 1 a 2 tohto článku zmluvy sa nevzťahujú na štandardný softvér a/alebo
databázy (softvér/ databáza, ktoré neboli vyvinuté za účelom plnenia tejto zmluvy a ktoré sú
bežne šírené na trhu), ktoré sú súčasťou diela a pri ktorých sa zhotoviteľ zaväzuje zabezpečiť pre
objednávateľa licenciu na použitie takého softvéru/ databázy, pri zohľadnení štandardných
licenčných podmienok výrobcu a/alebo distribútora takéhoto softvéru/ databázy, v rozsahu
oprávňujúcom objednávateľa používať dielo bez obmedzení a bez toho, aby objednávateľovi
vznikali dodatočné náklady vzťahujúce sa k prevádzke takéhoto softvéru/ databázy z dôvodu
používania tohto diela, a to v rámci ceny za poskytnutie plnenia v zmysle čl. IV tejto zmluvy.

Čl. VII Záruka

1. Zhotoviteľ zodpovedá za to, že dielo je ku dňu podpisu akceptačného protokolu bez vád, t. j. má
funkčné a technické vlastnosti uvedené v prílohe č. 1 tejto zmluvy, je spôsobilé plniť účel, na ktorý
bolo vytvorené a dodané v zmysle čl. I bod 1 tejto zmluvy a nemá žiadne právne vady.
2. Zhotoviteľ je povinný počas záručnej doby v trvaní 24 (dvadsaťštyri) mesiacov plynúcej odo dňa
akceptovania diela objednávateľom, zabezpečiť odstránenie akýchkoľvek vzniknutých alebo
zistených vád diela, a to v čo najkratšom možnom čase, najneskôr však
a. do 96 (deväťdesiatšesť) hodín od nahlásenia vady objednávateľom, ak v dôsledku vady hrozí
vznik škody alebo strata dát,
b. do 30 (tridsať) dní od nahlásenia vady objednávateľom, ak sa nejedná o prípad uvedený
v písm. a. tohto bodu.
3. Vady diela je objednávateľ oprávnený nahlasovať na e-mailovej adrese zhotoviteľa uvedenej v čl.
XI bod 1 tejto zmluvy.
4. Zhotoviteľ nezodpovedá za vady diela, ktoré vzniknú neoprávneným zásahom objednávateľa
alebo tretej osoby do diela, nesprávnym použitím diela a za vady, ktoré vzniknú vplyvom iných
softvérových alebo hardvérových komponentov na dielo použitých a/alebo dodaných
objednávateľom. Zhotoviteľ však za vady vzniknuté vplyvom iných softvérových alebo
hardvérových komponentov zodpovedá v prípade, že ho objednávateľ na možný vznik týchto vád
alebo možnej inkompatibility vopred, počas procesu zhotovovania diela upozornil.
5. Pre zamedzenie pochybností, záruka v zmysle tohto článku zmluvy sa nevzťahuje na vady
štandardného softvéru (softvér v zmysle čl. VI bod 3 tejto zmluvy, ak taký softvér tvorí súčasť
diela), na ktorých odstraňovanie sa uplatnia ustanovenia tejto zmluvy (resp. jej príloh) o servise
diela.

Čl. VIII Sankcie
1. V prípade omeškania zhotoviteľa s poskytnutím plnenia v zmysle čl. II bod 1 písm. a. tejto zmluvy,
teda ak zhotoviteľ neposkytne všetko plnenie v zmysle čl. II bod 1 písm. a. tejto zmluvy najneskôr
v lehote podľa čl. III bod 2 tejto zmluvy, má objednávateľ právo na zmluvnú pokutu vo výške 500,€ (slovom päťsto eur) za každý, aj začatý deň omeškania.
2. V prípade, ak zhotoviteľ neodstráni vady diela v lehotách podľa čl. VII bod 2 tejto zmluvy, má
objednávateľ právo na zmluvnú pokutu vo výške:
a. 100 € (slovom jednosto eur) za každú, aj začatú hodinu omeškania, v prípade ak sa jedná
o vadu podľa čl. VII bod 2 písm. a. tejto zmluvy,
b. 50 € (slovom päťdesiat eur) za každý, aj začatý deň omeškania, v prípade ak sa jedná o vadu
podľa čl. VII bod 2 písm. b. tejto zmluvy.
3. V prípade, ak zhotoviteľ nedodrží garantovaný „response time“v zmysle prílohy č. 4 tejto zmluvy,
ktorý je stanovený v rozsahu 5 (päť) pracovných dní, má objednávateľ právo na zmluvnú pokutu
vo výške 500,- € (slovom päťsto eur) za každý, aj začatý deň omeškania.
4. V prípade, ak zhotoviteľ v rozpore s čl. V bod 3 tejto zmluvy postúpi svoju pohľadávku vyplývajúcu
z tejto zmluvy alebo ju založí, má objednávateľ právo na zmluvnú pokutu vo výške nominálnej
hodnoty postúpenej alebo založenej pohľadávky.
5. V prípade omeškania so splnením peňažného záväzku je veriteľ oprávnený fakturovať dlžníkovi
úrok z omeškania vo výške podľa nariadenia vlády Slovenskej republiky č. 21/2013 Z. z., ktorým sa
vykonávajú niektoré ustanovenia Obchodného zákonníka v platnom znení.

6. Zmluvná pokuta a úrok z omeškania v zmysle predchádzajúcich bodov tohto článku zmluvy sú
splatné do 30 (tridsať) dní od ich vyčíslenia a doručenia faktúry na ich úhradu zmluvnej strane,
ktorá má povinnosť zmluvnú pokutu alebo úrok z omeškania zaplatiť, a to na základe faktúry
vystavenej dotknutou (oprávnenou) zmluvnou stranou, ak sa nedohodnú zmluvné strany písomne
inak.
7. Uplatnením zmluvnej pokuty nie je dotknuté právo objednávateľa na náhradu škody, ktorá mu
vznikla v dôsledku porušenia zmluvnou pokutou zabezpečenej povinnosti zhotoviteľom.

Čl. IX Ukončenie zmluvy
1. Táto zmluva zaniká:
a. splnením všetkých záväzkov vyplývajúcich zo zmluvy,
b. písomnou dohodou zmluvných strán, a to ku dňu uvedenému v takejto dohode; súčasťou
dohody musí byť aj spôsob vyporiadania záväzkov zmluvných strán súvisiacich s ukončením
zmluvy,
c. odstúpením od zmluvy a to výlučne v prípadoch a za podmienok ustanovených v príslušných
právnych predpisoch alebo výslovne uvedených v tejto zmluve,
d. výpoveďou za podmienok stanovených v tomto článku zmluvy.
2. Každá zo zmluvných strán je oprávnená odstúpiť od tejto zmluvy v prípade, ak jej takéto právo
vyplýva zo zákona alebo tejto zmluvy, a to výlučne z dôvodov a za podmienok stanovených
v príslušnom zákone (napr. § 345 zákona č. 513/1991 Zb. Obchodný zákonník v znení neskorších
predpisov) alebo výslovne uvedených nižšie v tomto článku zmluvy.
3. Za podstatné porušenie zmluvy zhotoviteľom sa považuje, ak:
a. zhotoviteľ neposkytne všetko plnenie v zmysle čl. II bod 1 písm. a. tejto zmluvy v lehote podľa
čl. III bod 2 tejto zmluvy,
b. v rozpore s čl. V bod 3 tejto zmluvy postúpi alebo založí pohľadávku vyplývajúcu z tejto zmluvy
bez predchádzajúceho písomného súhlasu objednávateľa,
c. akýmkoľvek spôsobom poruší ochranu dôverných informácií v zmysle čl. X tejto zmluvy,
d. ak zhotoviteľ opakovane (viac ako 3x (trikrát) počas trvania tejto zmluvy) poruší ľubovoľnú
povinnosť v zmysle tejto zmluvy.
4. Za podstatné porušenie zmluvy objednávateľom sa považuje:
a. ak je v omeškaní s úhradou splatnej faktúry o viac ako 30 (tridsať) kalendárnych dní,
b. ak je v omeškaní so sprístupnením dátových zdrojov o viac ako 30 (tridsať) kalendárnych dní.
5. Pre zamedzenie pochybností, porušenia zmluvy, ktoré nie je možné považovať za jej podstatné
porušenia v zmysle bodov 3 a 4 tohto článku zmluvy, sa považujú za jej nepodstatné porušenia,
pričom príslušná zmluvná strana je oprávnená od zmluvy odstúpiť len po márnom uplynutí
primeranej lehoty na vykonanie nápravy určenej oprávnenou zmluvnou stranou, ktorá musí
v dĺžke minimálne 15 (pätnásť) dní.
6. Objednávateľ je oprávnený odstúpiť od zmluvy, aj ak:
a. sa zhotoviteľ stane spoločnosťou v kríze v zmysle § 67a zákona č. 513/1991 Zb. Obchodný
zákonník v znení neskorších predpisov,
b. zhotoviteľ vstúpi do likvidácie,
c. sa proti zhotoviteľovi začne exekučné konanie,
d. komukoľvek, kto je súčasťou organizácie objednávateľa alebo akémukoľvek podriadenému či
zástupcovi objednávateľa ponúkne alebo dá úplatok zhotoviteľ alebo jeho podriadený alebo
zástupca.
7. Objednávateľ je oprávnený túto zmluvu vypovedať v časti jej záväzkov podľa čl. II bod 1 písm. b.
tejto zmluvy, a to výlučne z dôvodu, ak sa zhotoviteľ opakovane (viac ako 3x (trikrát) počas trvania
tejto zmluvy) omešká s vykonávaním servisu diela. Výpovedná lehota je 1 (jeden) mesiac a začína
plynúť prvým dňom kalendárneho mesiaca nasledujúceho po kalendárnom mesiaci, v ktorom bola
písomná výpoveď doručená zhotoviteľovi.

Čl. X Ochrana dôverných informácií a osobných údajov
1. Zmluvné strany sa zaväzujú zachovávať mlčanlivosť o dôverných informáciách, o ktorých sa
dozvedeli od druhej zmluvnej strany pri plnení tejto zmluvy, resp. v rámci samotného plnenia
predmetu tejto zmluvy. Ak nie je ďalej v tejto zmluvne ustanovené inak, za dôvernú informáciu sa
považuje akýkoľvek údaj, podklad, poznatok, dokument alebo akákoľvek iná informácia, bez
ohľadu na formu jej zachytenia:
a. ktorá sa týka zmluvnej strany (informácie o jej činnosti, štruktúre, hospodárskych výsledkoch,
všetky zmluvy, finančné, štatistické a účtovné informácie, informácie o jej majetku, aktívach
a pasívach, pohľadávkach a záväzkoch, informácie o jej technickom a programovom vybavení,
know-how, hodnotiace štúdie a správy, podnikateľské stratégie a plány, informácie týkajúce sa
predmetov chránených právom priemyselného alebo iného duševného vlastníctva a všetky
ďalšie informácie o zmluvnej strane),
b. ktorá bola poskytnutá zmluvnej strane alebo získaná zmluvnou stranou pred nadobudnutím
platnosti a účinnosti tejto zmluvy, pokiaľ sa týka jej predmetu a/alebo obsahu,
c. ktorá je výslovne zmluvnou stranou označená ako „dôverná“, „confidential“, proprietary“
alebo iným obdobným označením, a to od okamihu oznámenia tejto skutočnosti druhej
zmluvnej strane,
d. pre ktorú je stanovený všeobecne záväznými právnymi predpismi platnými a účinnými
v Slovenskej republike osobitný režim nakladania (najmä obchodné tajomstvo, bankové
tajomstvo, telekomunikačné tajomstvo, daňové tajomstvo, osobné údaje a utajované
skutočnosti).
2. Dôvernou informáciou nie je táto zmluva, vrátane jej príloh, informácie, ktoré sa bez porušenia
tejto zmluvy stali verejne známymi, informácie získané oprávnene inak, ako od druhej zmluvnej
strany a informácie, ktoré je objednávateľ povinný sprístupniť alebo zverejniť podľa zákona č.
211/2000 Z. z. o slobodnom prístupe k informáciám a o zmene a doplnení niektorých zákonov
(zákon o slobode informácií) v znení neskorších predpisov (ďalej len „zákon č. 211/2000 Z. z.“)
alebo iného právneho predpisu platného a účinného na území Slovenskej republiky.
3. Zhotoviteľ sa zaväzuje, že v súlade s § 21 zákona č. 122/2013 Z. z. o ochrane osobných údajov
a o zmene a doplnení niektorých zákonov v znení neskorších predpisov (ďalej len „zákon č.
122/2013 Z. z.“) zabezpečí poučenie svojich zamestnancov a všetkých osôb, ktoré v rámci plnenia
zmluvy majú prístup na pracovisko objednávateľa (miesto plnenia zmluvy), ktorí sa pri plnení
záväzkov z tejto zmluvy môžu oboznámiť alebo prísť do styku s osobnými údajmi, a to najmä
s dôrazom na povinnosť mlčanlivosti (§ 22 zákona č. 122/2013 Z. z.) a sankcie za porušenie
povinnosti mlčanlivosti (§ 68 ods. 7 písm. d) zákona č. 122/2013 Z. z.). Splnenie povinnosti
v zmysle predchádzajúcej vety zabezpečí zhotoviteľ predložením podpísaných vyhlásení
o mlčanlivosti zo strany jeho zamestnancov a ďalších príslušných osôb.
4. Zmluvné strany sa zaväzujú užívať dôverné informácie druhej zmluvnej strany výlučne na účel, na
ktorý im boli poskytnuté, odovzdané, sprístupnené alebo akýmkoľvek iným spôsobom získané
zmluvnými stranami na základe tejto zmluvy. V prípade, že objednávateľ poskytne zhotoviteľovi
dôvernú informáciu v listinnej podobe, zhotoviteľ je povinný ju bezodkladne po pominutí účelu jej
držania vrátiť objednávateľovi.
5. Zmluvné strany sa zaväzujú, že dôverné informácie budú ochraňovať najmenej s rovnakou
starostlivosťou ako ochraňujú vlastné dôverné informácie rovnakého druhu, vždy však najmenej
v rozsahu primeranej odbornej starostlivosti, predovšetkým ich budú chrániť pred náhodným
alebo neoprávneným poškodením a zničením, náhodou stratou, zmenou alebo iným
znehodnotením, nedovoleným prístupom alebo sprístupnením alebo zverejnením, pričom ak nie
je v tejto zmluve ustanovené inak, zaväzujú sa, že bez predchádzajúceho písomného súhlasu

druhej zmluvnej strany neposkytnú, neodovzdajú, neoznámia alebo iným spôsobom nevyzradia,
resp. nesprístupnia dôverné informácie druhej zmluvnej strany tretej osobe.
6. Zmluvné strany sa zaväzujú, že upovedomia druhú zmluvnú stranu o porušení povinnosti
mlčanlivosti bez zbytočného odkladu potom, ako sa o takomto porušení dozvedeli.
7. Povinnosť zachovávať mlčanlivosť sa nevzťahuje na prípady, ak zmluvnej strane na základe zákona
alebo na základe rozhodnutia príslušného orgánu vznikla povinnosť sprístupniť alebo zverejniť
dôvernú informáciu druhej zmluvnej strany alebo jej časť. O vzniku takejto povinnosti sa budú
zmluvné strany vzájomne informovať bez zbytočného odkladu. Rovnako nie je porušením
povinnosti mlčanlivosti, ak zhotoviteľ poskytne dôvernú informáciu svojmu subdodávateľovi; to
však len za predpokladu, že subdodávateľ takúto dôvernú informáciu nevyhnutne potrebuje pre
účely plnenia tejto zmluvy a zároveň ak zhotoviteľ zabezpečí, že subdodávateľ bude viazaný
minimálne v rovnakom rozsahu k ochrane dôverných informácií ako sú viazané zmluvné strany.
8. Ustanovenia jednotlivých bodov tohto článku zmluvy zostávajú platné a účinné aj po ukončení
tejto zmluvy.

Čl. XI Doručovanie
1. Ak v tejto zmluve nie je ustanovené inak, akékoľvek oznámenia, súhlas, schválenia alebo
rozhodnutia vyžadované alebo predpokladané podľa tejto zmluvy a/alebo dokumenty jednej
zmluvnej strany adresované druhej zmluvnej strane, musia byť vyhotovené písomne v slovenskom
jazyku a podpísané príslušnou zmluvnou stranou, resp. oboma zmluvnými stranami, ak to vyplýva
z kontextu danej písomnosti, a doručené druhej zmluvnej strane formou doporučenej zásielky,
prípadne prostredníctvom kuriérskej služby, osobne alebo elektronickou poštou na nasledovné
adresy:
Pre objednávateľa:
Ministerstvo spravodlivosti SR
Analytické centrum
Župné námestie č. 13
813 11 Bratislava
Tel.: +421 2 888 91 530
E-mail: danka.kovalova@justice.sk
Pre zhotoviteľa:
MIM, s.r.o.
Slnečná 211/1
010 03 Žilina

Tel.: +421 903 567 230
E-mail: jan.stanik@mim.sk

2. Odosielateľ akejkoľvek písomnej správy môže požadovať písomné potvrdenie príjemcu.
3. Každá komunikácia týkajúca sa platnosti alebo účinnosti zmluvy, jej zániku či zmeny musí byť
písomná a doručovaná výhradne poštou ako doporučená zásielka, kuriérom alebo osobne.
4. Akákoľvek písomnosť doručovaná v súvislosti so zmluvou sa považuje za doručenú druhej
zmluvnej strane v prípade doručovania prostredníctvom:

a. elektronickej pošty (e-mail) dňom, kedy zmluvná strana, ktorá prijala e-mail od odosielajúcej
strany, potvrdila jeho prijatie odoslaním potvrdzujúceho e-mailu odosielajúcej zmluvnej strane.
Prijímajúca zmluvná strana je povinná doručiť odosielajúcej zmluvnej strane potvrdenie o
prijatí e-mailu do 48 (štyridsaťosem) hodín, inak sa bude takýto email považovať za
nedoručený,
b. pošty, kuriérom alebo v prípade osobné doručovania, doručením písomnosti adresátovi s tým,
že v prípade doručovania prostredníctvom pošty musí byť písomnosť zaslaná doporučene s
doručenkou preukazujúcou doručenie na adresu príslušnej zmluvnej strany. V prípade
doručovania inak ako poštou, je možné písomnosť doručovať aj na inom mieste ako na adrese
príslušnej zmluvnej strany, ak sa na tomto mieste zmluvná strana v čase doručenia zdržuje. Za
deň doručenia písomnosti sa považuje aj deň, v ktorý zmluvná strana, ktorá je adresátom,
odoprie doručovanú písomnosť prevziať, alebo tretí deň odo dňa uloženia zásielky na pošte,
doručovanej poštou zmluvnej strane, alebo v ktorý je na zásielke, doručovanej poštou
zmluvnej strane, preukázateľne zamestnancom pošty vyznačená poznámka, že „adresát sa
odsťahoval“, „adresát je neznámy“ alebo iná poznámka podobného významu, ak sa súčasne
takáto poznámka zakladá na pravde.
5. Zmluvné strany sa zaväzujú bezodkladne písomne oznámiť akúkoľvek zmenu svojich kontaktných
údajov uvedených v bode 1 tohto článku zmluvy druhej zmluvnej strane bez potreby uzatvorenia
dodatku k tejto zmluve.

Čl. XII Záverečné ustanovenia
1. Táto zmluva nadobúda platnosť dňom jej podpisu oprávnenými zástupcami obidvoch zmluvných
strán a účinnosť dňom nasledujúcim po dni jej zverejnenia v zmysle § 47a ods. 1 zákona č.
40/1964 Zb. Občiansky zákonník v znení neskorších predpisov v spojení s § 5a zákona č. 211/2000
Z. z.
2. S výnimkami uvedenými v tejto zmluve je túto zmluvu možné meniť a/alebo dopĺňať výlučne za
podmienok stanovených v § 18 zákona č. 343/2015 Z. z., a to formou písomných a vzostupne
očíslovaných dodatkov podpísaných oprávnenými zástupcami zmluvných strán.
3. Súvisiace práva a povinnosti zmluvných strán touto zmluvou výslovne neupravené sa riadia
príslušnými ustanoveniami zákona č. 513/1991 Zb. Obchodný zákonník v znení neskorších
predpisov, zákona č. 185/2015 Z. z. Autorský zákon v znení zákona č. 125/2016 Z. z. a ostatnými
príslušnými všeobecne záväznými právnymi predpismi platnými a účinnými na území Slovenskej
republiky.
4. Zmluvné strany sa zaväzujú, že prípadné spory vzniknuté z tejto zmluvy alebo v súvislosti s ňou
budú prednostne riešiť vzájomnými rokovaniami zmiernou cestou (dohodou). V prípade, že sa
nepodarí takéto spory riešiť vzájomnou dohodou ani v primeranej lehote v dĺžke najmenej 60
(šesťdesiat) dní od vzniku sporu, je ktorákoľvek zmluvná strana oprávnená podať návrh na
príslušný súd v Slovenskej republike, aby o takomto spore rozhodol.
5. V prípade zmeny obchodného mena, názvu, sídla, právnej formy, zástupcov/ štatutárnych orgánov
alebo spôsobu ich konania za zmluvnú stranu, oznámi zmluvná strana, ktorej sa niektorá
z uvedených zmien týka, písomnou formou túto skutočnosť druhej zmluvnej strane a to bez
zbytočného odkladu, inak povinná zmluvná strana zodpovedá za všetky prípadné škody z tohto
vyplývajúce alebo náklady, ktoré v tejto súvislosti musela vynaložiť druhá zmluvná strana.
6. Ak sa preukáže, že niektoré z ustanovení zmluvy (alebo jeho časť) je neplatné alebo neúčinné,
takáto neplatnosť alebo neúčinnosť nemá za následok neplatnosť alebo neúčinnosť ďalších
ustanovení zmluvy (alebo zostávajúcej časti dotknutého ustanovenia), alebo samotnej zmluvy,

pokiaľ to nie je vylúčené v zmysle príslušných právnych predpisov. V takomto prípade sa zmluvné
strany zaväzujú bez zbytočného odkladu nahradiť takéto ustanovenie (jeho časť) novým
ustanovením, ktoré sa čo najviac priblíži k účelu neplatného alebo neúčinného ustanovenia (alebo
jeho časti), ktorý v čase uzavretia tejto zmluvy jej zmluvné strany sledovali. Obdobne budú
zmluvné strany postupovať aj v prípade, ak sa zistí, že niektoré z ustanovení tejto zmluvy je
nevykonateľné.
7. Táto zmluva je vyhotovená v 6 (šiestich) rovnopisoch, z toho 2 (dva) rovnopisy obdrží zhotoviteľ
a 4 (štyri) rovnopisy obdrží objednávateľ.
8. Neoddeliteľnou súčasťou tejto zmluvy sú nasledovné prílohy:
a.
b.
c.
d.

Príloha č. 1 – Opis predmetu plnenia;
Príloha č. 2 – Indikatívny harmonogram;
Príloha č. 3 – Cenová ponuka zhotoviteľa;
Príloha č. 4 – Rozsah podpory k predmetu plnenia.

9. Zmluvné strany vyhlasujú, že si zmluvu riadne prečítali, jej obsahu porozumeli a táto plne
zodpovedá ich skutočnej vôli, ktorú prejavili slobodne, vážne, určite a zrozumiteľne, bez omylu,
bez časového tlaku a zmluvu neuzatvárajú za jednostranne nápadne nevýhodných podmienok, na
znak čoho ju vlastnoručne podpisujú.

V ....................... dňa.......................

V ........................... dňa..................

Za objednávateľa:

Za zhotoviteľa:

....................................................
JUDr. Jana Britaňáková
generálna tajomníčka služobného úradu

...............................................
Ing. Ján Staník, PhD.
konateľ spoločnosti

Príloha č. 1: Opis predmetu plnenia „Vizualizácia a analýza vzťahov a tokov v dátach pomocou
teórie grafov“
Predmetom zákazky je dodanie softvérového nástroja pre vizualizáciu vzťahov a tokov v dátach,
návrh stavových diagramov (grafov) vybraných agend a ich vizualizácia v dodanom nástroji.
Analytický nástroj je potrebný na vizualizáciu údajov a ich vzťahov, ktorý umožňuje vyhľadávať a
vizuálne prezerať veľké množstvo zložito poprepájaných údajov v užívateľsky pochopiteľnej forme.
Požiadavkou na analytický nástroj je tiež vytváranie schém z dát, ktoré budú podporou pri odhaľovaní
skrytých závislostí, kritických miest, alebo aktivít a vytváranie prostredia na rýchle analýzy a simulácie
nad sieťou vytvorenou z rôznych údajov.
Analytický vizualizačný nástroj bude využívaný pri sledovaní a analýze stavov a úkonov realizovaných
v rámci vybraných súdnych konaní podľa jednotlivých súdnych agend.
Analytické nástroje nad dátovým skladom Analytického centra Ministerstva spravodlivosti SR („AC“)
má AC v úmysle rozšíriť o vizualizácie prostredníctvom softvérového nástroja na vizualizáciu a
analýzu vzťahov a tokov v dátach pomocou teórie grafov. Na tento účel je potrebné obstaranie
licencie na SW nástroj, ktorého špecifikácia je v priloženej požiadavke.
Analytický nástroj bude na základe požiadaviek a jedinečných špecifikácií AC nastavený pre
vizualizáciu vybraných agendových údajov a ich vzťahov, umožní vyhľadávať a vizuálne prezerať
konkrétne špecifikované množstvo zložito poprepájaných údajov.
Analytický nástroj bude využívaný pri sledovaní a analýze stavov a úkonov realizovaných v rámci
súdnych konaní podľa jednotlivých súdnych agend a využiteľný len pre účely AC.
1.

Technická špecifikácia predmetu zákazky:

Technické vlastnosti

Jednotka

Min

Max

Presná
hodnota

Softvérový nástroj na vizualizáciu a analýzu
vzťahov a tokov v dátach pomocou teórie grafov

počet

1

Podpora ponúkaného softvérového
vizualizačného nástroja plynúca od dátumu
písomného prevzatia nástroja

mesiac

12

Vizualizácia stavov, vzťahov a tokov v dátach
vybraných agend v dodanom SW nástroji

počet

3

Školenie používateľov pre prácu v SW nástroji

počet
používateľov

10

Technické vlastnosti

Charakteristika

Dodanie softvérového vizualizačného nástroja
v nasledovnej špecifikácii:


Počet licencovaných používateľov –
množstvo

Neobmedzené



Časové obmedzenie platnosti licencie
softvérového vizualizačného nástroja

Neobmedzené



Možnosť načítať údaje z rôznych zdrojov

(napr. Excel, CSV, SQL databáza)

Technické vlastnosti

Charakteristika



Transformácia dát pri načítaní

Pomocou vlastných skriptov



Vyhľadávanie

Fulltextovo vyhľadávať entity.
Vyhľadávať a vizualizovať vzory na základe
zložených filtrov (minimálne AND a OR
podmienky).
Vyhľadávať a vizualizovať dynamicky
definovateľné vzory použitím niektorého
existujúceho grafového jazyka (napr.
Cypher, Gremlin).



Vizualizácia

Vytváranie interaktívnych grafových
vizualizácií (uzly prepojené vzťahmi
v zmysle teórie grafov) z vyhľadaných
entít.
Možnosť vizualizovať až 1000 entít a
vzťahov naraz.
Možnosť editovať dáta v databáze priamo
z grafického rozhrania dátovej
vizualizácie.
Vytváranie vlastných dynamických formúl
používateľmi vo vizualizácii pomocou
skriptov.
Dynamické pridávanie a odoberanie entít
z vytvorenej vizualizácie.
Podpora pre analýzu výkonnosti procesov
a tokov.
Možnosť zlúčiť paralelné vzťahy vo
vizualizácii.
Definovanie dynamických formúl nad
skupinou zlúčených vzťahov a grafické
vizualizovanie výsledku výpočtu.
Podpora pre automatické
rozmiestňovanie vizualizovaných entít
rôznymi algoritmami.
Vytváranie dynamických mapovaní
ľubovoľných údajov vizualizovaných entít
na grafické parametre vizualizácie
Ukladanie a zdieľanie vytvorených
vizualizácií medzi používateľmi.
Vytváranie výstupov a exportov z
vizualizácie minimálne vo formáte PNG
(obrázok) a CSV (export dát).
Automatické vytváranie histogramov pre
ľubovoľný atribút vizualizovaných entít.

Technické vlastnosti


Správa používateľov

Charakteristika
Vytváranie používateľov a skupín
používateľov.
Nastavovanie aplikačných oprávnení pre
jednotlivé skupiny používateľov.



Dátová aplikačná bezpečnosť

Možnosť definovať pre každú skupinu
pravidlá na prístup ku jednotlivým
entitám a vzťahom.
Možnosť definovať pre každú skupinu
zoznam dostupných a skrytých atribútov
entít a vzťahov.



Systém musí umožňovať rozšíriteľnosť
možností vizualizácie, napríklad o
vyváranie konkrétnych výstupov vo
forme rôznych grafických zobrazení
alebo o vlastné rozmiestňovacie alebo
výpočtové algoritmy.



Softvér musí byť kompatibilný
minimálne s platformami Windows a
Linux.



Zakúpený softvérový balík nesmie
vyžadovať na základnú inštaláciu žiadny
dodatočne licencovaný softvér.



Grafické používateľské rozhranie musí
byť dostupné minimálne v slovenskom a
anglickom jazyku.



Možnosť dodatočného vzdelávania
prostredníctvom kurzov pre prácu s
daným softvérom v slovenskom jazyku.



Vizualizácia údajov pomocou HTML5
technológií, ktoré nevyžadujú inštaláciu
dodatočných pluginov alebo rozhraní do
prehliadača a funguje minimálne v
prehliadačoch Google Chrome, Mozilla
Firefox a Microsoft Edge.

Príloha č. 2: Indikatívny harmonogram
Výstupy podľa čl. II Predmet zmluvy a Prílohy č. 1 tejto zmluvy budú dodané podľa nasledovného
harmonogramu (čas T je definovaný poskytnutím servera zo strany objednávateľa v požadovanej
konfigurácii a vytvorením konektivity na dátový sklad, ktorý obsahuje dáta v zmysle čl. V bod 1 tejto
zmluvy):
Výstupy podľa čl. II Predmet zmluvy a Prílohy č. 1 Termín dodania
zmluvy
Inštalácia softvéru na server objednávateľa

T+5 (päť) dní

Namodelovanie a vytvorenie vizualizácie agendy 1

T+20 (dvadsať) dní

Namodelovanie a vytvorenie vizualizácie agendy 2

T+30 (tridsať) dní

Namodelovanie a vytvorenie vizualizácie agendy 3

T+40 (štyridsať) dní

Školenie a odovzdanie príručiek

T+45 (štyridsaťpäť) dní

Skúšobná prevádzka

T+46 (štyridsaťšesť) dní

Akceptácia riešenia

T+60 (šesťdesiat) dní

Príloha č. 3 – Cenová ponuka zhotoviteľa

Príloha č. 4 : Rozsah podpory k predmetu plnenia
Definovanie podpory a údržby
Sprístupnenie nových verzií a podporných balíkov počas doby platnosti podpory softvéru
Podpora zahŕňa:
-

prístup ku novým verziám a podporným balíkom,

-

možnosť nahlasovať nájdené chyby v aplikácii:
o garantovaný response time 5 (päť) pracovných dni,
o oprava bude dodaná ako novy podporný balíček.

