Zmluva o dielo
č. 9/2017
uzavretá podľa § 536 a nasi, zákona č. 513/1991 Zb. Obchodný zákonník v znení
neskorších predpisov (ďalej len „obchodný zákonník") a v nadväznosti na § 65 a nasi,
zákona č. 185/2015 Z. z. Autorský zákon v znení neskorších predpisov (ďalej len „autorský
zákon")

1.

Národný ústav certifikovaných meraní vzdelávania (ďalej aj ako „NÚCEM")
Žehrianska 9, 851 07 Bratislava
Sídlo
PhDr. Romana Kanovská, riaditeľka
Zastúpený:
PaedDr. Ivana Pichaničová, PhD.
Osoba oprávnená na rokovanie:
42134943
IČO:
2022673994
DIČ:
Bankové spojenie:
Štátna pokladnica, Radlinského 32, 810 05 Bratislava
Číslo účtu:
7000334440/8180
IBAN:
SK73 8180 0000 0070 0033 4440
(ďalej len „Objednávateľ")
a
2.

INFOkey.sk
Sídlo:
Zastúpený:
IČO:
DIČ:
DPH IČ:
Zapísaný v:
Bankové spojenie:
Číslo účtu:
IBAN:

Hlinická 2/A, 831 52 Bratislava
Vladimír Fecko
36383431
2020124513
SK2020124513
Zapísaný OR SR BA I, Oddiel: Sro, vl.č.
35076/B
Tatrabanka a.s.
2621708465/1100
SK6411000000002621708465

(ďalej len „Zhotoviteľ")
(Objednávateľ a Zhotoviteľ spolu ďalej ako „Zmluvné strany" alebo jednotlivo aj ako „Zmluvná strana")
Úvodné ustanovenia
A. Objednávateľ je rozpočtová organizácia priamo riadená Ministerstvom školstva, vedy, výskumu a
športu Slovenskej republiky so sídlom v Bratislave. NÚCEM bol zriadený podľa § 21 ods. 5 písm.
b) zákona č. 523/2004 Z. z. o rozpočtových pravidlách verejnej správy a o zmene a doplnení
niektorých zákonov, podľa § 14 ods. 2 písm. a) zákona č. 596/2003 Z. z. o štátnej správe v
školstve a školskej samospráve a o zmene a doplnení niektorých zákonov a podľa § 154 ods. 2
zákona č. 245/2008 Z. z. o výchove a vzdelávaní (školský zákon) a o zmene a doplnení niektorých
zákonov Zriaďovacou listinou Ministerstva školstva Slovenskej republiky č. CD-200815759/34399-1:09 s účinnosťou od 1. septembra 2008 v znení neskorších dodatkov.
B. Predmet tejto zmluvy je vzhľadom na výšku hodnoty v zmysle ustanovenia § 5 ods. 4 zákona č.
343/2015 Z. z. o verejnom obstarávaní a o zmene a doplnení niektorých zákonov v znení
neskorších predpisov (ďalej len „ZVO") považovaný za zákazku s nízkou hodnotou.
C. Objednávateľ uskutočnil verejné obstarávanie postupom zadávania zákazky s nízkou hodnotou
vykonaním prieskumu trhu podľa § 117 zákona č. 343/2015 Z. z. o verejnom obstarávaní a o
zmene a doplnení niektorých zákonov v znení neskorších predpisov (ďalej len „zákon o VO") na
predmet zákazky „Vytvorenie informačného systému a portálu pre prezentovanie výsledkov
testovaní (portál Výsledky testovaní)". Výsledkom verejného obstarávania je výber úspešného
uchádzača, s ktorými je ako so zhotoviteľom uzatvorená táto zmluva.

Článok 1 - Predmet plnenia
1.1 Predmetom plnenia podľa tejto zmluvy je vytvorenie informačného systému a portálu „Výsledky
testovaní" pre objednávateľa.
1.2 Súčasťou predmetu plnenia je aj:
a. vypracovanie konceptu IS a portálu (viacúrovňový model);
b. návrh grafického dizajnu portálu;
c. vytvorenie príslušných webových aplikácií pre správu portálu a informačný systém pre
správu databáz s výsledkami testovaní, pričom podmienkou je použitie open-source kódov a
pridržiavanie sa zaužívaných postupov a štandardov pre vývoj SW diela, ktoré umožnia v
budúcnosti úpravu a rozvoj stránky a aplikácií aj iným zhotoviteľom;
d. zabezpečenie informačnej bezpečnosti spravovaných dokumentov pred ich zverejnením;
e. podpora SEO a podpora Google analytics;
f.
nasadenie portálu na server v dátovom centre Ministerstva školstva, vedy, výskumu a športu
Slovenskej republiky;
g. dodávka manuálu k informačnému systému a redakčnému systému;
h. zaškolenie
zamestnancov
objednávateľa/kľúčových
používateľov
k
redakčnému/informačnému systému;
i.
kompletný snapshot particie, resp. komplet export obsahu a redeployment CD, obsah možnosť full download;
j.
migrácia dát zo súčasného portálu "Výsledky testovaní";
k. poskytnutie záruky na kvalitu a funkčnosť diela s prevzatím zodpovednosti za vady a
nedostatky, ktoré sa na diele vyskytnú do uplynutia záručnej doby, t. j. 24 mesiacov odo dňa
riadneho odovzdania diela objednávateľovi, pričom zhotoviteľ tieto vady a nedostatky musí
odstrániť v závislosti od ich charakteru a následkov (v prípade „mimoriadnych" období
okamžite po ich nahlásení); pod riadnym odovzdaním diela sa rozumie jeho nasadenie do
ostrej prevádzky potvrdené podpisom preberacieho protokolu zo strany objednávateľa;
I.
prevádzkovú podporu a údržbu na obdobie 24 mesiacov po riadnom odovzdaní diela.
1.3 Zhotoviteľ sa zaväzuje postúpiť objednávateľovi aj zdrojové kódy a práva na modifikáciu
zdrojových kódov stránky, tak, aby objednávateľ mohol v budúcnosti slobodne dopĺňať, rozširovať
a meniť štruktúru portálu.
1.4 Podrobná špecifikácia predmetu plnenia je uvedená v Prílohe č. 1 tejto zmluvy.
Článok 2 - Doba, rozsah a miesto plnenia
2.1 Zhotoviteľ sa zaväzuje realizovať plnenia podľa bodu 1.2. písm. a) až j) tejto zmluvy (súhrnne
nazývané aj „dielo") do 6 mesiacov odo dňa podpisu zmluvy a v súlade s harmonogramom plnenia
uvedeným v prílohe č. 1 tejto zmluvy.
2.2 S plnením predmetu zmluvy podľa bodu 1.2. písm. I) tejto zmluvy sa zhotoviteľ zaväzuje začať na
základe písomnej objednávky objednávateľa. Plnenia predmetu zmluvy podľa bodu 1.2. písm. I)
tejto zmluvy budú realizované priebežne počas platnosti objednávky na plnenia podľa tohto bodu
zmluvy.
2.3 Zhotoviteľ bude plnenie zmluvy realizovať v priestoroch zhotoviteľa, objednávateľa a/alebo v iných
priestoroch, ak to bude nevyhnutné pre riadne plnenie zmluvy. Objednávateľ vytvorí vo svojich
priestoroch na vlastné náklady podmienky pre riadne poskytnutie plnení zhotoviteľa podľa tejto
zmluvy.
2.4 Po ukončení realizácie plnenia zmluvy zhotoviteľ odovzdá predmet plnenia zmluvy
objednávateľovi. Zhotoviteľ za prítomnosti zodpovedného zamestnanca objednávateľa vykoná
akceptačné a kontrolné testy. Zhotoviteľ je povinný pri odovzdávaní predmetu plnenia zmluvy
predložiť projektovému manažérovi výsledky testov preukazujúcich splnenie požiadaviek na
realizované plnenie zmluvy. V prípade zistenia vád plnenia zmluvy je zhotoviteľ povinný
bezodkladne tieto vady odstrániť.
2.5 Objednávateľ podpíše akceptačný protokol pre plnenia predmetu zmluvy podľa bodu 1.2 písm. a)
až k) tejto zmluvy. Akceptačný protokol bude podpísaný výlučne za predpokladu, že vykonaná
kontrola a testovanie, preukáže plnú funkčnosť odovzdaných plnení poskytnutých na základe tejto
zmluvy. Plná funkčnosť je definovaná ako stav, pri ktorom nie sú evidované žiadne vady.
2.6 Vlastníctvo k plneniu zmluvy prechádza na objednávateľa momentom úhrady ceny za príslušné
plnenie. Nebezpečenstvo škody na plnení zmluvy prechádza zo zhotoviteľa na objednávateľa
momentom úhrady ceny za príslušné plnenie.

2.7 Zhotoviteľ sa zaväzuje pri odovzdaní predmetu plnenia tejto zmluvy a jednotlivých služieb
prevádzkovej podpory a údržby odovzdať objednávateľovi na CD/DVD/USB nosiči a/alebo v
listinnej podobe všetky originály vytvorených diel, vrátane zdrojových kódov.

Článok 3 - Cena a platobné podmienky
3.1 Cena za predmet plnenia je stanovená dohodou Zmluvných strán zmysle zákona č. 18/1996 Z. z.
o cenách v znení neskorších predpisov, vyhlášky MF SR č. 87/1996 Z. z., ktorou sa vykonáva
zákon č. 18/1996 Z. z. o cenách v znení vyhlášky MF SR č. 375/1999 Z. z..
3.2 Celková cena predmetu plnenia tejto zmluvy obsahuje všetky náklady zhotoviteľa súvisiace s
realizáciou celého predmetu plnenia tejto zmluvy vrátane celého rozsahu súvisiacich služieb a
aktivít. Cena za dielo je dohodnutá ako konečná a nemenná, ak nie je uvedené inak.
3.3 Zmluvná cena za jednotlivé zložky predmetu služby je stanovená nasledovne:
a. Cena za dielo je stanovená vo výške 16 400,00 € bez DPH,
b. Základná paušálna mesačná odmena za poskytovanie prevádzkových služieb je stanovená
vo výške 90,00 € bez DPH,
c. Príplatok za poskytovanie prevádzkových služieb v mimoriadnom období je stanovený vo
výške 20,00 € bez DPH,
d. Odmena za hodiny poskytovania prevádzkových služieb nad rozsah dohodnutého paušálu
mesačne stanovená vo výške 25,00 € bez DPH za každú, aj začatú hodinu poskytnutých
služieb,
e. Odmena za hodiny poskytovania programátorských služieb stanovená vo výške 40,00 € bez
DPH za každú, aj začatú hodinu poskytnutých služieb.
3.4 Daň z pridanej hodnoty zaplatí objednávateľ zhotoviteľovi ako zdaniteľnej osobe registrovanej v
Slovenskej republike v súlade so zákonom č. 222/2004 Z. z. o dani z pridanej hodnoty v znení
neskorších predpisov v EUR, v zákonnej výške ceny zmluvy vyjadrenej v EUR. Ak sa v priebehu
trvania tejto zmluvy zhotoviteľ stane platiteľom DPH, zmluvná cena sa nezvýši.
3.5 Podrobná kalkulácia ceny za predmet zmluvy a jej zložky je v Prílohe č. 2 tejto zmluvy.
3.6 Zhotoviteľovi vzniká nárok na zaplatenie ceny podľa bodu 3.3 písm. a) riadnym dodaním
predmetu plnenia alebo jeho časti v dohodnutom množstve a kvalite, potvrdením akceptačného
protokolu objednávateľom a doručením faktúry za predmetné plnenie objednávateľovi.
3.7 Zhotoviteľovi vzniká nárok na zaplatenie ceny podľa bodu 3.3 písm. b) doručením faktúry za
predmetné plnenie objednávateľovi. Platby mesačného paušálneho poplatku bude poskytovateľ
fakturovať mesačne v posledný kalendárny deň v mesiaci. Dátum fakturácie je zároveň dátumom
zdaniteľného plnenia.
3.8 Zhotoviteľovi vzniká nárok na zaplatenie ceny podľa bodu 3.3 písm. c) až e) (tzv. nepravidelné
poplatky) na základe osobitných faktúr zhotoviteľa. Faktúra bude vystavená najneskôr do 15 dní
od poskytnutia plnenia, za ktorý sa má vyššie uvedený poplatok uhradiť. Neoddeliteľnou súčasťou
faktúry za nepravidelné poplatky bude výkaz služieb a/alebo aktivít vykonaných za predmetné
obdobie, ktorý bude obojstranne podpísaný zástupcami oboch zmluvných strán.
3.9 Splatnosť všetkých faktúr je 30 od jej doručenia do sídla objednávateľa.
3.10 Úhrada vykonávaná prostredníctvom banky je splnená dňom, v ktorom bude dlžná čiastka
odpísaná z účtu objednávateľa v prospech účtu zhotoviteľa.
3.11 Faktúra musí obsahovať náležitosti podľa § 71 zák. č. 222/2004 Z. z. o dani z pridanej hodnoty v
znení neskorších predpisov. V prípade, ak faktúra nebude obsahovať obligatórne náležitosti, je
objednávateľ povinný ju vrátiť na doplnenie. V takom prípade nová lehota splatnosti začne plynúť
dňom nasledujúcim po dni doručenia opravenej faktúry objednávateľovi.
Článok 4 - Práva a povinnosti zmluvných strán
4.1 Zhotoviteľ sa zaväzuje poskytovať plnenia v súlade s ustanoveniami tejto zmluvy a podľa pokynov
objednávateľa, v súlade so záujmami objednávateľa, ktoré sú mu známe a/alebo ktoré mu
vzhľadom na okolnosti pri vynaložení všetkej odbornej starostlivosti mali byť známe, resp. ktoré
mal zhotoviteľ poznať v súlade s príslušnými právnymi predpismi.
4.2 Zhotoviteľ je povinný poskytovať plnenia s odbornou starostlivosťou, ktorú je možné dôvodne
očakávať od poskytovateľa služieb zachovávajúceho obvyklé štandardy v danom odvetví.
Zhotoviteľ je povinný využívať pre účely plnenia zmluvy o dielo len kvalifikované a patrične
skúsené osoby v dostatočnom počte tak, aby vedel včas a v zodpovedajúcej kvalite realizovať
plnenia podľa zmluvy o dielo.

4.3 Zhotoviteľ vyhlasuje, že sa v plnom rozsahu oboznámil s charakterom a rozsahom predmetu
plnenia v zmysle podmienok stanovených objednávateľom a sú mu známe všetky technické,
kvalitatívne a iné podmienky realizácie diela. Zhotoviteľ vyhlasuje, že disponuje všetkými
potrebnými odbornými znalosťami, právomocami, skúsenosťami a kompetenciami k tomu, aby
uzavrel túto zmluvu a splnil svoje záväzky z nej vyplývajúce, ako aj dostatočnými technickými,
technologickými a personálnymi kapacitami potrebnými k riadnemu vykonaniu predmetu plnenia.
4.4 Zhotoviteľ zaobchádza so všetkými vecami a informáciami, ktoré obdrží v súvislosti s plnením
tejto zmluvy, ako s dôvernými a bez predchádzajúceho písomného súhlasu objednávateľa nesmie
takéto veci alebo informácie sprístupniť tretej osobe. Táto povinnosť zhotoviteľa trvá aj po
ukončení zmluvy.
4.5 Zhotoviteľ sa zaväzuje bez zbytočného odkladu potom, ako sa o tom dozvedel, písomne
informovať objednávateľa o akýchkoľvek okolnostiach dôležitých pre poskytovanie plnení a
akýchkoľvek okolnostiach, ktoré môžu mať vplyv na zmenu alebo doplnenie alebo vydanie
pokynov objednávateľa zhotoviteľovi.
4.6 Objednávateľ sa zaväzuje:
a. bez zbytočného odkladu písomne informovať zhotoviteľa o všetkých skutočnostiach, ktoré
majú podstatný význam pre poskytovanie plnení;
b. poskytnúť potrebnú súčinnosť pri plnení predmetu zmluvy; ide najmä, nie však výlučne, o
poskytnutie potrebných konzultácií, ktoré sú nevyhnutné k vykonaniu predmetu plnenia;
c. určiť osoby, s ktorými bude zhotoviteľ komunikovať a spolupracovať, a ktoré budú za
objednávateľa zodpovedné za plnenie povinností vyplývajúcich z tejto zmluvy;
d. doručiť zhotoviteľovi včas všetky pokyny súvisiace s poskytovaním plnení tak, aby
zhotoviteľovi umožnil včasné a riadne poskytnutie plnení;
e. informovať zhotoviteľa o vzniknutých škodách, ktorých spôsobenie sa pripisuje
zamestnancom zhotoviteľa a ostatným osobám plniacim jeho úlohy podľa tejto zmluvy, a to
bez zbytočného odkladu po ich zistení objednávateľom.
Článok 5 - Záruka, zmluvné pokuty, zodpovednosť a náhrada škody
5.1 Zhotoviteľ sa zaväzuje, že dodá predmet zmluvy v množstve, kvalite a v prevedení podľa
podmienok dohodnutých v tejto zmluve, jej prílohách a podľa technických špecifikácií.
5.2 Zhotoviteľ poskytuje na plnenia podľa tejto zmluvy záruku v trvaní 24 mesiacov od riadneho
odovzdania celého predmetu plnenia. Pod riadnym odovzdaním diela sa rozumie jeho nasadenie
do ostrej prevádzky potvrdené podpisom akceptačného protokolu zo strany objednávateľa. Záruka
na plnenia sa vzťahuje na pôvodné/nezmenené plnenia zhotoviteľa podľa tejto zmluvy. Zhotoviteľ
je povinný v záručnej dobe na svoje náklady poskytovať objednávateľovi záručný servis, ktorý
spočíva v bezplatnom odstránení vád plnenia. Zhotoviteľ vady odstráni v lehotách uvedených v
reklamácii objednávateľa (hlásenie o vade) v súlade s touto zmluvou.
5.3 V prípade oprávnenej reklamácie sa záručná doba predlžuje o dobu, počas ktorej bola vada
odstraňovaná.
5.4 V prípade, že sa v záručnej dobe vyskytnú vady predmetu plnenia alebo jeho časti, zistené vady
je objednávateľ oprávnený písomne reklamovať u zhotoviteľa. Objednávateľ reklamuje vadu v
záručnej dobe písomne u zhotoviteľa bezodkladne po tom, čo sa o vade dozvedel. Pod pojmom
bezodkladne sa pre účely tejto zmluvy rozumie najneskôr do 3 pracovných dní.
5.5 Pre dodržanie podmienky písomnej reklamácie stačí reklamáciu uplatniť e-mailom na adrese
vedúceho projektu zhotoviteľa, uvedeného v bode 5.4 tejto zmluvy. Reklamácia obsahuje
podrobnú špecifikáciu vady a ak je to možné aj lokalizáciu vád.
5.6 Zhotoviteľ je povinný bezodkladne potvrdiť prijatie reklamácie e-mailom na adresu vedúceho
projektu objednávateľa uvedeného v bode 7.2. tejto zmluvy. Prijatím potvrdzujúceho e-mailu alebo
márnym uplynutím lehoty podľa prvej vety tohto bodu sa reklamácia považuje za nahlásenú a
prijatú.
5.7 V súlade s § 430 Obchodného zákonníka, záručná doba neplynie po dobu, po ktorú objednávateľ
nemôže užívať predmet plnenia pre jeho vady, za ktoré zodpovedá zhotoviteľ.
5.8 Zhotoviteľ zodpovedá za škodu, ktorá bude objednávateľovi preukázateľne spôsobená vadou
predmetu plnenia; za túto škodu bude zodpovedať zhotoviteľ v plnej výške. Výška škody, ktorú si
môže objednávateľ uplatniť voči zhotoviteľovi sa môže odvíjať od výšky škody spôsobenej
oprávnenému subjektu jemu priznanej príslušným orgánom v zmysle platnej právnej úpravy.
5.9 V prípade, ak nebude zhotoviteľ schopný odstrániť vady diela v záručnej dobe v lehotách podľa
bodu 5.2 tohto článku, je objednávateľ oprávnený zabezpečiť odstránenie vady treťou osobou na
náklady zhotoviteľa.

5.10V prípade omeškania zhotoviteľa s termínmi dodania predmetu plnenia alebo jeho častí v zmysle
tejto zmluvy, je objednávateľ oprávnený účtovať zhotoviteľovi zmluvnú pokutu vo výške 0,1 % z
ceny nedodaného plnenia za príslušnú etapu bez DPH, s ktorým je zhotoviteľ v omeškaní, a to za
každý deň omeškania, maximálne však do výšky 100 % z celkovej ceny príslušného predmetu
plnenia bez DPH uvedenej v bode 3.3 písm. a) tejto zmluvy.
5.11 V prípade omeškania zhotoviteľa s poskytnutím služieb prevádzkovej podpory a údržby
spôsobom a v lehotách podľa Prílohy č. 1 zmluvy, ako aj v prípade omeškania zhotoviteľa s
odstránením chýb v rámci záruky, je poskytovateľ povinný zaplatiť objednávateľovi zmluvnú
pokutu vo výške 50,- EUR za každý aj začatý deň omeškania s plnením každej jednotlivej služby.
5.12 Zaplatenie zmluvnej pokuty nezbavuje zhotoviteľa povinnosti dodať príslušné omeškané plnenie
v zmysle tejto zmluvy. V prípade, ak nebude zhotoviteľ schopný dodať príslušné omeškané
plnenie alebo jeho časť (vrátane plnení súvisiacich s odstránením vád) ani v dodatočnej lehote
stanovenej objednávateľom, je objednávateľ oprávnený zabezpečiť dodanie omeškaného plnenia
treťou osobou na náklady zhotoviteľa.
5.13 Rozhodnutie požadovať zaplatenie zmluvnej pokuty alebo úroku z omeškania oznámi oprávnená
strana doručením penalizačnej faktúry druhej zmluvnej strane. Splatnosť penalizačnej faktúry je
30 dní odo dňa jej doručenia druhej zmluvnej strane.
5.14 V prípade omeškania s plnením peňažného záväzku podľa tejto zmluvy je veriteľ oprávnený
fakturovať dlžníkovi úrok z omeškania v zmysle platných právnych predpisov.
5.15 Uplatnením zmluvnej pokuty nie je dotknutý nárok ani jednej strany na náhradu škody
spôsobenej porušením zmluvných povinností. Oprávnená zmluvná strana má nárok na náhradu
škody v rozsahu presahujúcom zmluvnú pokutu.
5.16 Zmluvná strana nie je v omeškaní s plnením svojich zmluvných povinností v prípadoch vyššej
moci, ktorou sa rozumie každá vonkajšia udalosť alebo okolnosť výnimočného a neodvratného
charakteru, ktorú zmluvné strany nemohli rozumne predvídať pri podpisovaní zmluvy, a ktorá
znemožňuje realizáciu predmetu zmluvy alebo jeho časti (napr. živelné pohromy, vojna,
občianske nepokoje, zemetrasenie a pod.).
5.17 Podľa § 300 Obchodného zákonníka okolnosti vylučujúce zodpovednosť podľa § 374
Obchodného zákonníka nemajú vplyv na povinnosť platiť zmluvnú pokutu.
Článok 6 - Osobitné ustanovenia
6.1 Každá zo zmluvných strán je oprávnená sprístupniť informáciu podliehajúcu povinnosti
mlčanlivosti v rozsahu požadovanom právoplatným rozhodnutím súdu alebo iného štátneho
orgánu alebo právnymi predpismi SR, vrátane zákona č. 211/2000 Z. z. o slobodnom prístupe k
informáciám a o zmene a doplnení niektorých zákonov v znení neskorších predpisov. Pred takým
sprístupnením informuje o požiadavke na sprístupnenie druhú zmluvnú stranu a vykoná primerané
opatrenia potrebné na ochranu dôverných informácií druhej zmluvnej strany. Dotknutá zmluvná
strana je v prípade takéhoto sprístupnenia povinná neodkladne na výzvu druhej zmluvnej strany
označiť údaje a informácie, ktoré tvoria predmet jej obchodného tajomstva a z tohto dôvodu
nemôžu byť sprístupnené.
6.2 Dôvernými informáciami nie sú informácie, ktoré sa bez porušenia zmluvy stali verejne známymi,
informácie získané oprávnene inak, ako od druhej Zmluvnej strany a informácie, ktorých
používanie upravujú osobitné predpisy, napr. informácie, ktoré je objednávateľ povinný sprístupniť
podľa zákona č. 211/2000 Z. z. o slobodnom prístupe k informáciám a o zmene a doplnení
niektorých zákonov v znení neskorších predpisov (zákon o slobode informácií) alebo iných
právnych predpisov.
6.3 Zhotoviteľ nesmie plnenie podľa tejto zmluvy ako celok odovzdať na realizáciu inému subjektu.
Časť predmetu plnenia môže odovzdať na realizáciu svojmu subdodávateľovi, pričom je povinný
túto skutočnosť písomne oznámiť objednávateľovi v súlade s ust. bodu 6.4 tejto zmluvy. Zhotoviteľ
je zodpovedný za plnenie a činnosti subdodávateľa na predmete plnenia tak, ako keby ich
vykonával sám. Objednávateľ má právo požiadať zhotoviteľa o zmenu subdodávateľa vybratého
zhotoviteľom, ak má na to závažné dôvody (napr. nekvalitne realizované plnenia konkrétnym
subdodávateľom na predchádzajúcich zákazkách a pod.). Zhotoviteľ je povinný žiadosti
objednávateľa podľa predchádzajúcej vety bezodkladne vyhovieť a zmeniť subdodávateľa.
6.4 Zhotoviteľ je povinný počas plnenia tejto zmluvy Objednávateľovi najneskôr:
a. v čase jej uzavretia uviesť údaje o všetkých známych subdodávateľoch, údaje o osobe
oprávnenej konať za subdodávateľa v rozsahu meno a priezvisko, adresa pobytu, dátum
narodenia,

b.

v deň, ktorý bezprostredne nasleduje dňu, kedy nastala zmena oznámiť akúkoľvek zmenu
údajov o subdodávateľovi,
c. v deň, ktorý predchádza dňu, v ktorom nastane (akákoľvek) zmena subdodávateľa, predložiť
písomné oznámenie o zmene subdodávateľa, ktoré bude obsahovať minimálne: podiel
zákazky, ktorý má zhotoviteľ v úmysle zadať subdodávateľovi, údaje navrhovaného
subdodávateľa, údaje o osobe oprávnenej konať za subdodávateľa v rozsahu meno a
priezvisko, adresa pobytu, dátum narodenia.
6.5 Objednávateľ vyžaduje, aby každý subdodávateľ spĺňal podmienky účasti týkajúce sa osobného
postavenia v zmysle zákona o VO a neexistovali u neho dôvody na vylúčenie podľa § 40 ods. 6
písm. a) až h) a ods. 7 zákona o VO; oprávnenie dodávať tovar, uskutočňovať stavebné práce
alebo poskytovať službu sa preukazuje vo vzťahu k tej časti predmetu zákazky, ktorý má
subdodávateľ plniť.
6.6 Ak navrhovaný subdodávateľ nespĺňa podmienky účasti uvedené v bode 6.5 tejto zmluvy,
Objednávateľ písomne požiada zhotoviteľa o jeho nahradenie. Zhotoviteľ doručí návrh nového
subdodávateľa do piatich pracovných dní odo dňa doručenia žiadosti podľa prvej vety, ak
Objednávateľ neurčil dlhšiu lehotu.
6.7 Ak zhotoviteľ kedykoľvek počas plnenia zmluvy nahradí niektorého zo svojich subdodávateľov,
nový subdodávateľ musí spĺňať podmienky podľa bodu 6.5 tejto zmluvy (t. j. podmienky účasti
týkajúce sa osobného postavenia a neexistovali u neho dôvody na vylúčenie podľa § 40 ods. 6
písm. a) až h) a ods. 7 zákona o VO).
6.8 Pre vylúčenie pochybností sa pod pojmom subdodávateľ rozumie hospodársky subjekt, ktorý
uzavrie alebo uzavrel so zhotoviteľom písomnú odplatnú zmluvu na plnenie určitej časti predmetu
plnenia zmluvy o dielo, t. j. subjekt, prostredníctvom ktorého poskytuje zhotoviteľ plnenie určitej
časti predmetu plnenia zmluvy o dielo alebo nadobúda od neho majetok, práva k majetku alebo
iné majetkové práva a tento subjekt súčasne vie alebo má vedieť, že ním poskytované plnenia
alebo nadobúdaný majetok, práva k majetku alebo iné majetkové práva súvisia s plnením podľa
tejto RD, resp. príslušnej zmluvy o dielo.
6.9 Na výsledok činnosti zhotoviteľa (vrátane jeho zamestnancov, subdodávateľov a iných osôb, ktoré
na plnenie zmluvy použil) chránený ako predmet práva duševného vlastníctva (spoločne
nazývané v tomto ustanovení ako „dielo"), poskytuje zhotoviteľ objednávateľovi na každé použitie
diela a všetkých diel alebo ich častí výhradnú licenciu v neobmedzenom rozsahu na celú dobu
autorskoprávnej ochrany. Odmena zhotoviteľa za uvedenú výhradnú licenciu je na celú dobu
autorskoprávnej ochrany diel zahrnutá v cene zmluvy a zmluvné strany majú za to, že je
primeraná k rozsahu a spôsobu použitia predmetu ochrany práva duševného vlastníctva.
Objednávateľ je oprávnený postúpiť poskytnutú licenciu na tretiu osobu ako aj udeľovať k dielam
sublicencie, s čím zhotoviteľ súhlasí.
6.10 Objednávateľ bude po prevzatí diela výlučne a výhradne oprávnený používať dielo podľa
vlastného uváženia akýmkoľvek spôsobom, bez obmedzenia ich využívať, spracovať, upravovať,
zhodnocovať, reprodukovať, rozmnožovať, zobrazovať, distribuovať, zverejňovať, poskytovať
sublicencie tretím stranám alebo používať akýmkoľvek iným spôsobom. Objednávateľ však nie je
povinný dielo po prevzatí akýmkoľvek spôsobom používať alebo s ním akýmkoľvek spôsobom
nakladať alebo ho zhodnocovať.
6.11 Zhotoviteľ sa zaväzuje v prípade použitia subdodávateľa/-ov alebo tretích strán pre účely plnenia
tejto zmluvu uzavrieť s týmito takú/-é dohodu/-y, ktoré zabezpečia objednávateľovi neobmedzené
práva na používanie, nakladanie a zhodnocovanie diela v zmysle ustanovení bodov 6.9 a 6.10
tohto článku.
6.12 V prípade, ak je súčasťou plnení podľa tejto zmluvy dodávka štandardného softvéru a/alebo
databázy (softvér/databáza, ktoré neboli vyvinuté za účelom plnenia tejto zmluvy, a ktoré sú
bežne dostupné na trhu), zhotoviteľ sa zaväzuje zabezpečiť pre objednávateľa licenciu na
použitie takéhoto softvéru/databázy vo forme, v ktorej túto licenciu poskytuje výrobca a/alebo
distribútor tohto softvéru/databázy. Takto poskytnutá licencia však musí umožniť úplnú a
neobmedzenú realizáciu predmetu zmluvy a dosiahnutie dohodnutého účelu zmluvy aj po
ukončení tejto zmluvy.
6.13 Zhotoviteľ zodpovedá za bezodkladné zaistenie a poskytnutie akýchkoľvek nevyhnutných
oprávnení objednávateľovi, ktoré potrebuje pre prístup, používanie alebo nakladanie a
zhodnocovanie diela v rozsahu uvedenom v tomto článku. Nevyhnutné oprávnenia znamenajú
akékoľvek práva alebo súhlasy, ktoré sú účelom získania práva alebo licencií pre používanie,
nakladanie a zhodnocovanie diela bez toho, aby tým boli porušené vlastnícke, autorské alebo iné
práva subdodávateľa a/alebo tretích strán.

6.14Zhotoviteľ sa zaväzuje, že odškodní objednávateľa proti prípadným finančným a iným nárokom,
ktoré budú voči objednávateľovi vznesené v súvislosti s porušením práv tretích strán, ku ktorým
dôjde z dôvodu nezabezpečenia nevyhnutných oprávnení zhotoviteľom pre objednávateľa.
6.15 Objednávateľ bude zbavený povinnosti splniť svoje záväzky, ktoré môžu byť dotknuté tým, že
zhotoviteľ nezabezpečil objednávateľovi bezodkladne akékoľvek nevyhnutné oprávnenia.
Článok 7 - Doručovanie
7.1 Akákoľvek písomná komunikácia medzi Zmluvnými stranami v tejto súvislosti sa bude adresovať
príslušnej Zmluvnej strane na nižšie uvedenú adresu a bude sa považovať za doručenú v prípade:
doručenia faxom po tom, ako bolo odosielateľovi doručené potvrdenie, že prenos údajov
prebehol v poriadku,
osobného doručenia, prostredníctvom kuriérskej služby alebo inak, po jej prijatí,
doručenie e-mailom po doručení potvrdenia od príjemcu o prijatí, alebo
doporučenej zásielky k dátumu uvedenému na potvrdení o doručení alebo na potvrdení o tom,
že zásielku nie je možné doručiť.
7.2 Písomná komunikácia bude adresovaná nasledovne:
Zásielky pre objednávateľa:
Do pozornosti:
PaedDr. Ivana Pichaničová, PhD.
Adresa:
NÚCEM, Žehrianska 9, 851 07 Bratislava
Telefón:
+421 2 6 8 2 6 0 3 0 1
E-mail:
ivana.pichanicova@nucem.sk
WEB:
http://www.nucem.sk
Zásielky pre zhotoviteľa:
Do pozornosti:
Ing. Vladimír Fecko
Adresa:
INFOkey s.r.o., Hlinická 2/A, 83152 Bratislava
Telefón:
+421 905 687910
E-mail:
vlado@infokey.sk
7.3 Dôležité písomnosti podľa tejto zmluvy (ako napr. oznámenia o odstúpení a iné písomné
oznámenia) sa musia doručovať osobne alebo prostredníctvom doporučenej zásielky.
Článok 8 - Ukončenie zmluvy
8.1 Táto zmluva sa uzatvára na dobu určitú, a to na 30 (tridsať) mesiacov odo dňa nadobudnutia jej
účinnosti maximálne však do doby naplnenia predmetu zmluvy uvedeného v článku 1 tejto zmluvy
vrátane záručnej doby a doby poskytovania služieb prevádzkovej podpory a údržby v závislosti od
toho, ktorá z uvedených skutočností nastane neskôr.
8.2 Zmluvné strany sa dohodli, že túto zmluvu je možné ukončiť písomnou dohodou zmluvných strán
alebo jednostranným odstúpením od zmluvy.
8.3 Od tejto zmluvy je možné jednostranne odstúpiť z dôvodu podstatného porušenia tejto zmluvy.
Podstatným porušením povinností zhotoviteľa podľa tejto zmluvy sa rozumie:
a. vykonávanie činností v rozpore s ustanoveniami, zmyslom a účelom tejto Zmluvy,
b. neodôvodnené nedodržiavanie pokynov objednávateľa za predpokladu, že dotknutý pokyn má
podstatný význam pre realizáciu plnenia tejto zmluvy,
c. podstatné omeškanie (t. j. viac ako 30 dní) plnenia podľa tejto zmluvy zavinené zhotoviteľom,
d. neuskutočnenie nápravy pri opakovanom vadnom plnení,
e. neupustenie od iného porušenia alebo neodstránenie následkov takéhoto porušenia a to aj
napriek tomu, že bol zhotoviteľ opakovane na odstránenie porušenia alebo následku
porušenia vyzvaný a nezabezpečil nápravu ani do 30 dní od poslednej výzvy na odstránenie,
resp. upustenie od porušovania.
8.4 Podstatným porušením povinností objednávateľa podľa tejto zmluvy sa rozumie:
a. neposkytnutie súčinnosti objednávateľa, v dôsledku ktorého sa podstatným spôsobom sťažilo
alebo obmedzilo plnenie povinností zhotoviteľa podľa tejto zmluvy, alebo sa toto plnenie
znemožnilo, a to aj napriek tomu, že bol objednávateľ opakovane na odstránenie tohto
vadného stavu vyzvaný a nezabezpečil nápravu ani do 30 dní od poslednej výzvy,
b. omeškanie objednávateľa s úhradou ceny o viac ako 60 dní po splatnosti faktúry, ak na to nie
sú dôvody stanovené touto zmluvou.

8.5 Objednávateľ je oprávnený odstúpiť od tejto rámcovej dohody okrem dôvodov špecifikovaných
v bode 8.3 aj z nasledovných dôvodov:
a. ak súd právoplatne uzná kohokoľvek zo štatutárneho orgánu zhotoviteľa alebo zamestnancov
zhotoviteľa za vinných z trestného činu bezprostredne súvisiaceho s uzatváraním a/alebo
plnením tejto zmluvy,
b. ak sa preukáže, že zhotoviteľ v ponuke predložil nepravdivé doklady alebo uviedol
nepravdivé, neúplné alebo skreslené údaje alebo informácie, na základe ktorých bol
vyhodnotený ako úspešný v zadávaní zákazky a bola s ním uzavretá táto zmluva,
c. ak zhotoviteľ vstúpil do likvidácie, na jeho majetok bol vyhlásený konkurz alebo povolené
vyrovnanie, bol podaný návrh na vyhlásenie konkurzu na jeho majetok alebo na povolenie
vyrovnania ako aj vtedy, ak existuje dôvodná obava, že plnenie záväzkov zhotoviteľa v zmysle
tejto zmluvy je vážne ohrozené.
d. prípad, kedy zhotoviteľ oznámi objednávateľovi, že nie je z objektívnych alebo subjektívnych
dôvodov schopný plniť predmetu plnenia podľa tejto zmluvy,
e. strata nevyhnutnej kvalifikácie zhotoviteľa vrátane ale nielen: strata (živnostenského)
oprávnenia na vykonávanie činností, ktoré bezprostredne súvisia s predmetom tejto zmluvy,
pokiaľ zhotoviteľ opätovne nezíska túto kvalifikáciu do 15 dní, alebo
f. keď sa pre zhotoviteľa stalo plnenie podstatných zmluvných povinností úplne nemožným.
Podstatnými povinnosťami zhotoviteľa sú všetky jeho povinnosti vyplývajúce z tejto zmluvy.
8.6 Odstúpenie od zmluvy musí mať písomnú formu, musí sa v ňom uviesť dôvod odstúpenia a musí
byť doručené druhej zmluvnej strane na adresu sídla uvedenú v záhlaví tejto zmluvy. Účinky
odstúpenia od zmluvy nastanú dňom doručenia odstúpenia od zmluvy druhej zmluvnej strane.
Odstúpením od zmluvy nezanikajú nároky na zaplatenie zmluvných pokút a úrokov z omeškania a
nezaniká ani nárok na náhradu škody.
8.7 V prípade nepodstatného porušenia zmluvy sú zmluvné strany oprávnené od zmluvy odstúpiť po
márnom uplynutí primeranej lehoty stanovenej v písomnej výzve druhej zmluvnej strany na
odstránenie konania v rozpore so zmluvou, prílohami a právnymi predpismi ako aj následkov
takéhoto konania. Ak sa zmluvné strany písomne nedohodnú inak, primeranou lehotou podľa
predchádzajúcej vety je minimálne 10 (kalendárnych) dní.
8.8 Objednávateľ je oprávnený odstúpiť od tejto zmluvy aj v prípade, ak sa zmenili okolnosti, za
ktorých sa táto zmluva uzavrela alebo ak sa v priebehu plnenia tejto zmluvy vyskytli dôvody hodné
osobitného zreteľa, pre ktoré nemožno od objednávateľa požadovať, aby v plnení tejto zmluvy
pokračoval.
8.9 V prípade predčasného ukončenia zmluvného vzťahu so zhotoviteľom je objednávateľ oprávnený
pokračovať na dovtedy zrealizovanom predmete plnenia v ďalších činnostiach s iným zmluvným
partnerom, s čím zhotoviteľ vopred súhlasí.
8.10 Ukončením platnosti tejto zmluvy zanikajú všetky práva a povinnosti zmluvných strán v nich
zakotvené, okrem nárokov na úhradu spôsobenej škody, nárokov na zmluvné, resp. zákonné
sankcie a úroky, ako aj nárok objednávateľa na bezplatné odstránenie zistených vád dodania,
resp. záručných vád a nárokov podľa tejto zmluvy.
8.11 Odstúpením od zmluvy taktiež nie sú dotknuté ani ustanovenia týkajúce sa licenčných ustanovení
a ustanovenia týkajúce sa dôvernosti a mlčanlivosti.
Článok 9 - Záverečné ustanovenia
9.1 Táto zmluva sa riadi a vykladá v súlade s právnym poriadkom Slovenskej republiky. Ak nie je
dohodnuté v tejto zmluve inak, riadia sa právne vzťahy z nej vyplývajúce a vznikajúce
ustanoveniami zákona o VO, Obchodného zákonníka, Občianskeho zákonníka a súvisiacimi
všeobecne záväznými právnymi predpismi.
9.2 Všetky spory, ktoré vzniknú z tejto zmluvy, vrátane sporov o ich platnosť, výklad alebo zrušenie,
budú riešené pred vecne a mieste príslušným súdom podľa právneho poriadku Slovenskej
republiky. Vecne a miestne príslušný súd pre rozhodovanie takýchto sporov je všeobecný súd v
zmysle Občianskeho súdneho poriadku Slovenskej republiky.
9.3 Táto zmluva nadobúda platnosť a je pre Zmluvné strany záväzná odo dňa jej podpisu
oprávnenými zástupcami oboch Zmluvných strán; táto zmluva nadobúda účinnosť dňom
nasledujúcim po dni jej zverejnenia v Centrálnom registri zmlúv Úradu vlády Slovenskej republiky
na Internete - príslušnej webovej stránke (www.crz.gov.sk).
9.4 Táto zmluva sa povinne zverejňuje v súlade so zákonom č. 546/2010 Z.z., ktorým sa dopĺňa
zákon č. 40/1964 Zb. Občiansky zákonník v znení neskorších predpisov a ktorým sa menia a
dopĺňajú niektoré zákony. Zhotoviteľ súhlasí so zverejnením tejto zmluvy okrem jej príloh č. 3 - 5

bez vynechania ktorejkoľvek časti jej textu a dodatkov a tiež disponuje písomným súhlasom inej
dotknutej osoby (osoby konajúcej za predávajúceho) na zverejnenie jej údajov v tejto zmluve, v jej
prílohách a dodatkoch a to zverejnenie objednávateľom počas trvania jeho povinnosti podľa § 5a
§ 5b zákona o prístupe k informáciám. Tento súhlas možno odvolať len po predchádzajúcom
písomnom súhlase objednávateľa.
9.5 Neoddeliteľnou súčasťou tejto zmluvy sú prílohy:
Príloha č. 1 - Špecifikácia predmetu plnenia,
Príloha č. 2 - C e n n í k .
9.6 Zmeny a doplnky tejto zmluvy je možno vykonávať iba písomným dodatkom k tejto zmluve.
9.7 Ak sa niektoré z ustanovení tejto zmluvy stane nevynútiteľným alebo neplatným podľa platného
práva, bude toto ustanovenie neúčinné len do tej miery, do akej je nevynútiteľné či neplatné.
Ďalšie ustanovenia tejto zmluvy ostávajú naďalej záväzné a v plnej platnosti a účinnosti. Pokiaľ
nastane takáto situácia, Zmluvné strany nahradia nevynútiteľné či neplatné ustanovenie iným
ustanovením, ktoré sa mu svojím obsahom a účelom bude najviac približovať.
9.8 Táto zmluva je vyhotovená v 3 vyhotoveniach, z ktorých dve vyhotovenia obdrží objednávateľ
a jedno vyhotovenie obdrží zhotoviteľ.
9.9 Žiadna zo Zmluvných strán nie je oprávnená postúpiť túto zmluvu ako celok alebo akúkoľvek jej
časť bez predchádzajúceho písomného súhlasu druhej Zmluvnej strany.
9.10 Zmluvné strany vyhlásia, že si text zmluvy riadne a dôsledne prečítali, jej obsahu a právnym
účinkom z nej vyplývajúcich porozumeli, ich zmluvné prejavy sú dostatočne jasné, určité a
zrozumiteľné, podpisujúce osoby sú oprávnené k podpísaniu zmluvy a na znak súhlasu ju
podpísali.
V Bratislave dňa:. S / •
Za Objednávateľa:

Národný ústav certifikovaných
meraní vzdelávania
PhDr. Romana Kanovská
riaditeľka

^
Za Zhptoviteľa:

-t/r
(doplní uchádzač)
(doplní uchádzač)
(doplní uchádzač)

