ZMLUVA O SPOLUPRÁCI PRI VÝSKUME A VÝVOJI
uzatvorená v súlade so zákonom č. 185/2009 Z.z. v znení neskorších predpisov
a podľa zákona č. 513/1991 Zb. Obchodný zákonník v znení neskorších predpisov
Zmluvné strany:
Obchodné meno:
Datavard s.r.o.
Sídlo:
Vajnorská 100, 831 04 Bratislava
IČO:
46 287 825
zapísaný v Obchodnom registri Okresného súdu Bratislava I, oddiel: Sro, vložka č. 75093/B
zastúpený:
Dr. Branislav Čík, PhD., konateľ
číslo účtu:
SK45 1100 0000 0029 2586 7342
(ďalej v texte tejto zmluvy označený len ako „riešiteľ“ alebo „prijímateľ“)
a
Obchodné meno:
FIIT STU
Sídlo:
Ilkovičova 2, 842 16 Bratislava
IČO:
00 397 687
zastúpený:
prof.h.c. prof. Ing. Robert Redhamer, PhD.
číslo účtu:
SK18 8180 0000 0070 0057 5893
(ďalej v texte tejto zmluvy označený len ako „spoluriešiteľ“)
(ďalej v texte tejto zmluvy spoločne označení aj ako „zmluvné strany“)
uzatvorili zmluvu o spolupráci pri výskume a vývoji nasledovného znenia (ďalej len „zmluva“):
Čl. 1
Východiská pre uzavretie zmluvy
1.1 Prijímateľovi boli vo forme dotácie priznané z prostriedkov štátneho rozpočtu podľa § 3 ods. 1
písm. a) zákona č. 185/2009 Z.z. o stimuloch pre výskum a vývoj a o doplnení zákona č.
595/2003 Z.z. o dani z príjmov v znení neskorších predpisov (ďalej len „zákon o stimuloch“)
na podporu priemyselného výskumu formou projektu stimuly „Výskum a vývoj
automatizovanej validácie dát pre podnikové a Big Data systémy podporené AI (Artificial
Intelligence)“ v odbore 010201 Informatické a počítačové vedy, vo výške 1 027 000,- €.
1.2 Stimuly boli prijímateľovi poskytnuté v súlade s Rozhodnutím Ministerstva školstva, vedy,
výskumu a športu SR č. 2018/14617:8-26C0 o poskytnutí stimulov pre výskum a vývoj (ďalej
len „rozhodnutie“).
1.3 Týmto rozhodnutím bola schválená dotácia v celkovej výške 1 027 000,- €, z toho:
v roku 2018 dotácia zo štátneho rozpočtu 370 343,- €,
v roku 2019 dotácia zo štátneho rozpočtu 356 507,- €,
v roku 2020 dotácia zo štátneho rozpočtu 163 997,- €,
v roku 2021 zo štátneho rozpočtu dotácia 136 153, - €.

1

1.4 Spoluriešiteľ potvrdzuje, že bol oboznámený s projektom priemyselného výskumu, ako aj so
žiadosťou o poskytnutie stimulov, a v rozsahu predpokladanom touto zmluvou sa zaväzuje
dodržiavať všetky povinnosti, a plniť všetky úlohy, ktoré z nich vyplývajú.
1.5 Na základe vydaného rozhodnutia bola medzi prijímateľom a Ministerstvom školstva, vedy,
výskumu a športu Slovenskej republiky (ďalej aj ako „poskytovateľ“) uzatvorená Zmluva
o poskytnutí stimulov pre výskum a vývoj. (ďalej len „zmluva o poskytnutí stimulov“).
1.6 V zmysle čl. 3 zmluvy o poskytnutí stimulov vznikla prijímateľovi ako riešiteľovi povinnosť do
30 dní od podpísania zmluvy o poskytnutí stimulov podpísať zmluvu o spolupráci so
spolupracujúcim podnikom. Podpísanú zmluvu je prijímateľ povinný predložiť do 7 dní od
podpísania zmluvnými stranami poskytovateľovi, teda Ministerstvu školstva, vedy, výskumu
a športu SR. Prijímateľ si za spoluriešiteľa vybral organizáciu FIIT STU, so sídlom Ilkovičova 2,
Bratislava, IČO: 00 397 687 a v súlade so zmluvou o poskytovaní stimulov uzatvárajú riešiteľ
a spoluriešiteľ túto zmluvu.
Čl. 2
Predmet zmluvy
2.1 Predmetom tejto zmluvy je spolupráca riešiteľa a spoluriešiteľa pri priemyselnom výskume
v rámci projektu „Výskum a vývoj automatizovanej validácie dát pre podnikové a Big Data
systémy podporené AI (Artificial Intelligence)“ v odbore 010201 Informatické a počítačové
vedy (ďalej len „projekt“).
2.2 Táto spolupráca sa vzťahuje na projekt v celom rozsahu, na všetky jeho etapy, pričom podiel
spoluriešiteľa na stimuloch prijatých prijímateľom bude predstavovať 126 728,00 €.
2.3 Spoluriešiteľ berie na vedomie, že oprávnené náklady prijímateľa na projekt odsúhlasené
rozhodnutím a zmluvou o poskytnutí stimulov sú 1 333 771, 00,- € (slovom jedenmilión
tristotridsaťtritisíc sedemstosemdesiatjeden eur).
Z toho :
-maximálna výška dotácie zo štátneho rozpočtu na krytie oprávnených nákladov podľa § 3 ods.
1 písm. a) zákona (priama forma stimulu) je: 1 027 000,- € (slovom jedenmilión
dvadsaťsedemtisíc eur),
z toho:
a) bežné výdavky: 1 027 000,- € (slovom jedenmilión dvadsaťsedemtisíc eur),
b) kapitálové výdavky: 00,- € (slovom nula eur),
ktoré tvoria 77 % oprávnených nákladov prijímateľa,
2.4 Zmluvné strany s poukazom na čl. 2.2 tejto zmluvy teda berú na vedomie, že celkový podiel
spoluriešiteľa na stimuloch predstavuje sumu vo 126 728,00 €. (slovom
jedenstodvadsaťšesťtisíc sedemstodvadsaťosem eur).
2.6 Spoluriešiteľ berie na vedomie, že prostriedky prijaté od riešiteľa v súvislosti s projektom môžu
byť, pokiaľ táto zmluva neurčuje inak použité len na oprávnené náklady projektu.
Oprávnenými nákladmi sú: bežné priame náklady - mzdové náklady, zdravotné a sociálne
poistenie, cestovné výdavky, materiál, odpisy, služby, energie, vodné, stočné a komunikácie,
bežné nepriame náklady a kapitálové výdavky.
2.7 Spoluriešiteľ berie na vedomie, že Ministerstvo školstva, vedy, výskumu a športu Slovenskej
republiky poskytne prijímateľovi
v roku 2018 dotácia zo štátneho rozpočtu 370 343,- €,
v roku 2019 dotácia zo štátneho rozpočtu 356 507,- €,
v roku 2020 dotácia zo štátneho rozpočtu 163 997,- €,
v roku 2021 zo štátneho rozpočtu dotácia 136 153, - €.

2

2.8 V nadväznosti na čl. 2.7 tejto zmluvy a v súlade s čl. 2.5 tejto zmluvy, teda prijímateľ poskytne
spoluriešiteľovi z prijatých stimulov
v roku 2018 dotácia zo štátneho rozpočtu 45 698,00 €,
v roku 2019 dotácia zo štátneho rozpočtu 43 984,00 €,
v roku 2020 dotácia zo štátneho rozpočtu 20 233,00 €,
v roku 2021 dotácia zo štátneho rozpočtu 16 813,00 €,
2.9 Zmluvné strany sa dohodli, že podiel z finančných prostriedkov obdržaných prijímateľom zo
štátneho rozpočtu poskytne prijímateľ spoluriešiteľovi na ďalšie roky (2019, 2020, 2021)
najneskôr do 20 pracovných dní od ich obdržania.
2.10 Spoluriešiteľ berie na vedomie, že celkové predpokladané náklady na projekt sú vo výške
1 333 771, 00,- € v nasledovnom členení:
v roku 2018 celkové náklady 480 965,-€, z toho
na bežné výdavky
480 965,- €,
kapitálové výdavky
00 ,- €,

-

z toho vlastné prostriedky
na bežné výdavky
na kapitálové výdavky

-

z toho dotácia zo štátneho rozpočtu
na bežné výdavky
na kapitálové výdavky

110 662 ,- €,
110 662,- €,
00 ,- €,
370 343,- €,
370 343,- €,
00 ,- €,

-

v roku 2019 celkové náklady 462 998,- €, z toho:
na bežné výdavky
462 998,- €,
na kapitálové výdavky
00,- €,

-

z toho vlastné prostriedky
na bežné výdavky
na kapitálové výdavky

-

z toho dotácia zo štátneho rozpočtu
na bežné výdavky
na kapitálové výdavky

106 491,- €,
106 491,- €,
0 ,- €,
356 507,- €,
356 507,- €,
00 ,- €,

3

-

v roku 2020 celkové náklady 212 988,- €, z toho
na bežné výdavky
212 988,- €,
na kapitálové výdavky
00 ,- €,

-

z toho vlastné prostriedky
na bežné výdavky
na kapitálové výdavky

-

z toho dotácia zo štátneho rozpočtu
na bežné výdavky
na kapitálové výdavky

48 991,- €,
48 991,- €,
00,- €,
163 997,- €,
163 997,- €,
00,- €,

v roku 2021 celkové náklady 176 820,- €, z toho
na bežné výdavky
176 820,- €,,
kapitálové výdavky
00 ,- €,

-

z toho vlastné prostriedky
na bežné výdavky
na kapitálové výdavky

40 667,- €,,
40 667,- €,,
0 ,- €,

-

z toho dotácia zo štátneho rozpočtu
na bežné výdavky
na kapitálové výdavky

136 153,- €,
136 153,- €,
00,- €,.

2.11

V nadväznosti na čl. 2.10 tejto zmluvy a s prihliadnutím na skutočnosť, že spoluriešiteľ sa
bude podieľať na prijatých stimuloch v rozsahu 126 728,-€, sa spoluriešiteľ zaväzuje, že sa
bude podieľať aj na nákladoch vynakladaných v súvislosti s projektom aj z vlastných
prostriedkov.

2.12

Spoluriešiteľ sa zaväzuje, že:
a)
b)
c)
d)

v
v
v
v

roku
roku
roku
roku

2018
2019
2020
2021

vynaloží
vynaloží
vynaloží
vynaloží

na
na
na
na

projekt
projekt
projekt
projekt

z
z
z
z

vlastných
vlastných
vlastných
vlastných

prostriedkov
prostriedkov
prostriedkov
prostriedkov

sumu
sumu
sumu
sumu

vo
vo
vo
vo

výške
výške
výške
výške

2 407,00 €,
2 316,00 €,
1 067,00 €,
887,00 €.

Článok 3
Platobné podmienky a účtovné povinnosti
3.1 Spoluriešiteľ berie na vedomie, že poskytovateľ poskytne dotáciu na krytie oprávnených
nákladov v roku 2018 v lehote do 20 pracovných dní odo dňa účinnosti zmluvy o poskytnutí
stimulov výlučne bezhotovostne z účtu poskytovateľa na osobitný účet prijímateľa otvorený
prijímateľom iba na vedenie prostriedkov poskytovaných zo štátneho rozpočtu na účel
uvedený v zmluve o poskytnutí stimulov. O poukázaní dotácie zašle poskytovateľ prijímateľovi
písomné oznámenie.
3.2 V nadväznosti na uvedené sa zmluvné strany dohodli, že riešiteľ poskytne spoluriešiteľovi
podiel z prijatých finančných prostriedkov na krytie oprávnených nákladov spoluriešiteľa
v roku 2018 v lehote 20 pracovných dní od ich pripísania na účet riešiteľa, nie však skôr než 5
dní od nadobudnutia účinnosti tejto zmluvy.

4

3.3 Spoluriešiteľ sa zaväzuje zriadiť osobitný účet spoluriešiteľa otvorený spoluriešiteľom iba na
vedenie prostriedkov poskytovaných riešiteľom z prostriedkov obdržaných zo štátneho
rozpočtu na účel uvedený v zmluve o poskytnutí stimulov a v tejto zmluve.
3.4 Spoluriešiteľ sa zaväzuje previesť všetky prípadné podielové (mimorozpočtové) prostriedky
rozpočtované v rámci oprávnených nákladov na predmet zmluvy na osobitný účet otvorený iba
na vedenie podielových (mimorozpočtových) prostriedkov na predmet zmluvy a prednostne
čerpať finančné prostriedky v rámci svojej účasti na riešení projektu z tohto účtu.
3.5 Spoluriešiteľ sa zaväzuje, že všetky finančné výdavky, budú prijímateľovi a v prípade potreby
aj poskytovateľovi riadne vydokladované, a doložené riadnymi dokladmi v súlade so všeobecne
záväznými právnymi predpismi (napr. zákonom č. 431/2002 Z. z. o účtovníctve v znení
neskorších predpisov).
3.6 Spoluriešiteľ neodvolateľne vyhlasuje, že bude prostredníctvom riešiteľa prijímať finančné
prostriedky zo štátneho rozpočtu bez výhrad v plnom rozsahu a za podmienok uvedených
v tejto zmluve. Súčasne sa zaväzuje použiť ich výlučne na zabezpečenie účelu, na ktorý sa
prostriedky poskytli. Spoluriešiteľ zodpovedá za účelné a hospodárne použitie svojho podielu z
dotácie a riadne vedenie prijatých finančných prostriedkov v účtovníctve.
3.7 Obidve zmluvné strany sú uzrozumené s tým, že použitie finančnej dotácie podlieha
povinnému ročnému zúčtovaniu so štátnym rozpočtom v zmysle § 8 a) ods. 7 zákona č.
523/2004 Z. z. o rozpočtových pravidlách verejnej správy a o zmene a doplnení niektorých
zákonov najneskôr v termíne a spôsobom určenom Ministerstvom financií SR na zúčtovanie
finančných
prostriedkov štátneho rozpočtu. Zúčtovanie finančnej dotácie poskytnutej
prijímateľovi v nasledujúcich kalendárnych rokoch v zmysle dodatkov k tejto zmluve bude
vykonané v zmysle podmienok stanovených MF SR k zúčtovaniu finančných vzťahov so
štátnym rozpočtom na daný kalendárny rok. V tejto súvislosti sa spoluriešiteľ zaväzuje, že
poskytne v súvislosti so zúčtovaním riešiteľovi všetku potrebnú súčinnosť, a predloží všetky
potrebné doklady v lehotách a vo forme určenej touto zmluvou a dodatkami.
3.8 Vyúčtovanie spoluriešiteľa musí byť podpísané štatutárnym orgánom spoluriešiteľa. Spôsob
vyúčtovania poskytnutých finančných prostriedkov určí spoluriešiteľovi príjemca, a to
v nadväznosti na určenie zo strany poskytovateľa, ktorý bude vychádzať z usmernenia
Ministerstva financií Slovenskej republiky.
3.9 Spoluriešiteľ sa zaväzuje, že nepoužité prostriedky poskytnuté riešiteľom v roku 2018 bez
zbytočného odkladu vráti po 31. 12. 2018 na účet riešiteľa SK45 1100 0000 0029 2586 7342
O tejto skutočnosti je povinný písomne informovať riešiteľa bez zbytočného odkladu.
3.10 Spoluriešiteľ sa zaväzuje, že poskytnuté prostriedky neprevedie z bankového účtu v peňažnom
ústave uvedenom v tejto zmluve na iný účet s výnimkou čerpania prostriedkov podľa bodov
3.13 a vrátenia prostriedkov podľa čl. 3.9 tejto zmluvy.
3.11 Spoluriešiteľ je oprávnený z poskytnutej dotácie čerpať prostriedky len na realizáciu účelu
určeného v tejto zmluve. Pod čerpaním sa rozumejú bezhotovostné úhrady z bankového účtu
spoluriešiteľa uvedeného v zmluve na schválený účel.
3.12 Úhrady nákladov z finančných prostriedkov na výdavky poskytnutých touto zmluvou
v súvislosti s projektom sa realizujú postupne, výlučne z účtu spoluriešiteľa, na základe
účtovných dokladov alebo iných interných účtovných dokladov v časovej súvislosti.
3.13 Pod čerpaním výdavkov sa rozumie aj prevod peňažných prostriedkov z bankového účtu
spoluriešiteľa uvedeného v zmluve na iný účet spoluriešiteľa, ak spoluriešiteľ pred poukázaním
prostriedkov podľa tejto zmluvy na jeho bankový účet uvedený v zmluve uhrádzal z vlastných
prostriedkov výdavky, ktoré sú oprávnenými nákladmi projektu.

5

3.14 Spoluriešiteľ je povinný v termíne do 21.01.2019 odviesť na účet riešiteľa SK45 1100 0000
0029 2586 7342 výnosy z prostriedkov poskytnutých v roku 2018, v termíne do 21.01.2020
výnosy z prostriedkov poskytnutých v roku 2019, v termíne do 21.01.2021 výnosy
z prostriedkov poskytnutých v roku 2020 a v termíne do 21.01.2022 výnosy z prostriedkov
poskytnutých v roku 2021 na základe tejto zmluvy a zároveň odoslať prijímateľovi v tej istej
lehote písomné oznámenie o výške vrátenej sumy.
3.15 Spoluriešiteľ je povinný predložiť riešiteľovi do
o predpokladanom čerpaní prostriedkov za daný rok.

31.10.

príslušného

roka

informáciu

3.16 Spoluriešiteľ je povinný predložiť riešiteľovi do 31.10. príslušného roka aj informáciu o výhľade
čerpania prostriedkov za daný rok do 31.12. daného roka. Ak spoluriešiteľ zistí, že v niektorom
roku nebude schopný vynaložiť oprávnené náklady určené na daný rok vo forme bežných
výdavkov, nevyčerpané prostriedky vráti na účet riešiteľa č. SK45 1100 0000 0029 2586 7342
najneskôr do 10.12. daného roka.
3.17 Spoluriešiteľ je povinný vypracovať každoročne prehľadný podrobný sumár vynaložených
nákladov na predmet zmluvy v skladbe priame náklady, nepriame náklady a vlastné
prostriedky podľa jednotlivých položiek a zaslať ho prijímateľovi do 15. januára nasledujúceho
kalendárneho roku.
3.18 Spoluriešiteľ je povinný v termíne do 15.01. príslušného roka predložiť riešiteľovi vyúčtovanie
poskytnutých finančných prostriedkov za predošlý kalendárny rok.
3.19 Zmluvné strany sú oprávnené použiť na projekt oprávnené náklady podľa § 17 zákona
č. 172/2005 Z.z. o organizácii štátnej podpory výskumu a vývoja a o doplnení zákona č.
575/2001 Z.z. o organizácii činnosti vlády a organizácii ústrednej štátnej správy
v znení neskorších predpisov a v súlade s Nariadením Komisie (EÚ) č. 651/2014 z 26. júna
2014 o vyhlásení určitých druhov kategórií pomoci za zlučiteľné so spoločným trhom podľa
článkov 107 a 108 zmluvy.
Čl. 4
Ďalšie povinnosti zmluvných strán
4.1 Spoluriešiteľ sa zaväzuje, že v súlade s § 4 ods. 1 písm. a) zákona o stimuloch, v súlade s
rozhodnutím a v súlade s touto zmluvou rozšíriť pracovisko zamerané na vykonávanie výskumu
a vývoja, zo svojich vlastných prostriedkov, pričom toto rozšírené pracovisko bude vykonávať
svoju činnosť najmenej päť rokov po skončení poskytovania stimulov.Zmluvné strany sa
dohodli, že spoluriešiteľ zo svojich vlastných prostriedkov v súlade s 4 ods. 2 zákona
o stimuloch, v súlade rozhodnutím a s touto zmluvou, uhradí výdavky na:
‐
obstaranie budov a pozemkov, ktoré doteraz neboli v jeho majetku,
‐
obstaranie novej technickej infraštruktúry výskumu a vývoja,
‐
zamestnanie nových zamestnancov výskumu a vývoja, technikov a ďalšieho pomocného
personálu,
‐
zamestnancov výskumu a vývoja, technikov a ďalší pomocný personál, ktoré nie sú
pokryté zo stimulov.
4.3 Spoluriešiteľ berie na vedomie, že na základe rozhodnutia je potrebné pre účely projektu
vytvoriť počas doby riešenia projektu 4 nové pracovné miesta pre zamestnancov výskumu a
vývoja v v odbore 010201 Informatické a počítačové vedy. Na základe uvedeného sa zmluvné
strany dohodli, že riešiteľ vytvorí 3 (slovom: tri) nové pracovné miesta, a spoluriešiteľ 1
(slovom: jedno) nové pracovné miesto.
4.4 Spoluriešiteľ sa zaväzuje všetky náklady súvisiace s riešením projektu doložiť prehľadom
o výške, spôsobe a účele čerpania finančných prostriedkov, vypracovaných podľa skutočných
nákladov na riešenie projektu a platných usmernení a pokynov prijímateľa, prípadne
poskytovateľa. Spoluriešiteľ je povinný
uchovávať všetky dokumenty vrátane účtovných
dokladov týkajúcich sa projektu v zmysle platných právnych predpisov.
4.5 Riešiteľ je povinný poskytovať spoluriešiteľovi v súvislosti s riešením projektu všetku potrebnú
súčinnosť, a to spôsobom a v lehotách dohodnutých zmluvnými stranami.

6

4.6 V prípade, ak zo strany riešiteľa nebude časť finančných prostriedkov poskytnutá spoluriešiteľovi
vopred, ale bude poukazovaná na základe faktúr za oprávnené náklady, dohodli si zmluvné
strany splatnosť 30 dní od doručenia faktúry.
4.7 Spoluriešiteľ nesmie finančné prostriedky, ktoré mu prijímateľ poskytne na základe tejto
zmluvy, použiť na splácanie úverov, pôžičiek a úrokov z prijatých úverov a pôžičiek, na úhradu
záväzkov z predchádzajúcich rozpočtových rokov, na refundáciu výdavkov uhradených
v predchádzajúcich rokoch.
4.8 Spoluriešiteľ je oprávnený použiť pridelené finančné prostriedky aj na výdavky súvisiace
s riešením projektu, ktoré boli vynaložené odo dňa účinnosti rozhodnutia po pripísanie
finančných prostriedkov na účet prijímateľa od poskytovateľa.
4.9 Spoluriešiteľ berie na vedomie, že prijímateľ stimulov sa zaväzuje v zmysle § 9 ods. 1 zákona
realizovať výsledky projektu na území Slovenskej republiky najneskôr do piatich rokov po
skončení poskytovania stimulov na projekt. V tejto súvislosti sa spoluriešiteľ zaväzuje, že počas
týchto 5 rokov bude spolupracovať s riešiteľom pri realizácii výsledkov projektu, a bude
poskytovať všetku nevyhnutnú súčinnosť.
4.10
Spoluriešiteľ sa zaväzuje riešiteľovi poskytovať informácie o ekonomických a spoločenských
prínosoch z realizácie výsledkov projektu v období piatich rokov po skončení prijímania stimulov
na projekt.
4.11
Spoluriešiteľ berie na vedomie, že prijaté finančné prostriedky sú prostriedky zo štátneho
rozpočtu. Spoluriešiteľ sa v nadväznosti na uvedené zaväzuje, že vo všetkých etapách riešenia
projektu v prípade, ak bude podľa platných právnych predpisov potrebné vykonať verejné
obstarávanie, bude postupovať výlučne v súlade so zákonom č. 25/2006 Z.z. o verejnom
obstarávaní a o zmene a doplnení niektorých zákonov, prípadne s inou legislatívou upravujúcou
podmienky verejného obstarávania.
Čl. 5
Kontrola
5.1 Spoluriešiteľ berie na vedomie, že poskytnuté finančné prostriedky sú prostriedky zo štátneho
rozpočtu Slovenskej republiky. Na použitie týchto prostriedkov, kontrolu ich použitia a
vymáhanie ich neoprávneného použitia alebo zadržania sa vzťahujú právne predpisy Slovenskej
republiky (napr. Zákon o štátnej pomoci, Zákon o rozpočtových pravidlách, Zákon o správach
finančnej kontroly, Zákon o finančnej kontrole, Zákon o účtovníctve, Zákon o verejnom
obstarávaní).
5.2 Spoluriešiteľ je povinný dodržiavať ustanovenia právnych predpisov Slovenskej republiky
a Európskej únie v oblasti štátnej pomoci súvisiace s touto zmluvou.
5.3 Kontrolu použitia stimulov poskytnutých prijímateľovi stimulov vykonáva
a) poskytovateľ
b) ktorýkoľvek kontrolný orgán podľa zákona o stimuloch
c) riešiteľ počas celého trvania projektu v potrebnom rozsahu.
5.4 Spoluriešiteľ sa zaväzuje, že umožní výkon kontroly zo strany poskytovateľa, riešiteľa alebo
ktoréhokoľvek kontrolného orgánu v zmysle zákona, umožní poskytovateľovi, riešiteľovi a
kontrolným orgánom vykonanie kontroly oprávnenosti vynaložených nákladov na projekt a
dodržania podmienok poskytnutia finančnej dotácie v súlade s rozhodnutím, zmluvou
o poskytnutí stimulov a touto zmluvou.

7

5.5 Na účely kontroly je spoluriešiteľ povinný predkladať kontrolným orgánom všetky doklady,
ktoré sa u neho nachádzajú a môžu byť potrebné na posúdenie plnenia podmienok poskytnutia
dotácie.
Čl. 6
Zrušenie, zastavenie a vrátenie poskytnutých stimulov
4.1 Spoluriešiteľ berie na vedomie, že ak prijímateľ stimulov nesplní povinnosti podľa § 9 zákona o
stimuloch, je povinný poskytnutú dotáciu vrátiť podľa osobitného predpisu.
4.2 Ak prijímateľ stimulov počas čerpania dotácie podľa § 3 ods. 1 písm. a) zákona nesplní
podmienky podľa § 4 zákona o stimuloch, je povinný poskytnutú dotáciu vrátiť podľa
osobitného predpisu vrátane sankcie.
4.3 V prípadoch špecifikovaných v čl.6.1 a 6.2 vznikne spoluriešiteľovi povinnosť vrátiť svoj podiel z
poskytnutých prostriedkov riešiteľovi bez zbytočného odkladu.
Čl. 7
Miesto a čas výkonu spolupráce
7.1 Zmluvné strany sa dohodli, že miestom výkonu spolupráce založenej touto zmluvou bude sídlo
riešiteľa a sídlo spoluriešiteľa, vrátane príslušných prevádzok riešiteľa a spoluriešiteľa.
7.2 Zmluvné strany sa dohodli, že spolupráca na projekte sa bude realizovať počas doby čerpania
stimulov prijímateľom, ako aj ďalších najmenej 5 rokov po ukončení projektu.
Čl. 8
Zodpovednosť zmluvných strán
8.1 Zmluvné strany sa dohodli, že zodpovednosť zmluvných strán sa bude riadiť príslušnými
ustanoveniami platných právnych predpisov Slovenskej republiky.
8.2 Riešiteľ zodpovedá za škodu,
protiprávneho konania riešiteľa.

ktorá

8.3 Spoluriešiteľ zodpovedá za škodu,
protiprávneho konania spoluriešiteľa.

vznikne

ktorá

spoluriešiteľovi

vznikne

riešiteľovi

v dôsledku

zavineného

v dôsledku

zavineného

8.4 V prípade, ak budú voči riešiteľovi ako primárne zodpovednému subjektu zo strany
poskytovateľa uplatnené akékoľvek sankcie v dôsledku porušenia povinností spoluriešiteľom, je
spoluriešiteľ povinný tieto sankcie v plnom rozsahu refundovať riešiteľovi.
Čl. 9
Záverečné ustanovenia
9.1 Akékoľvek zmeny týkajúce sa tejto zmluvy sa obidve zmluvné strany zaväzujú písomne
oznámiť navzájom v termíne do troch dní odo dňa, kedy došlo k ich zmene a boli prijaté
zodpovedným orgánom.
9.2 Spoluriešiteľ sa zaväzuje v lehote do troch pracovných dní od zmeny v osobe štatutárneho
zástupcu
alebo zodpovedného riešiteľa oznámiť túto skutočnosť
riešiteľovi a predložiť
relevantný doklad preukazujúci túto skutočnosť.
9.3 Zmluvu možno meniť a dopĺňať len na základe písomných
schválených a podpísaných obidvomi zmluvnými stranami.

8

a očíslovaných

dodatkov

9.4 Zmluvné strany sa dohodli, že na každej korešpondencii súvisiacej s predmetom tejto zmluvy
budú uvádzať registračné číslo tejto zmluvy.
9.5 Táto zmluva je vyhotovená v šiestich rovnopisoch, z ktorých riešiteľ dostane dva rovnopisy,
spoluriešiteľ dva rovnopisy a dva rovnopisy budú zaslané poskytovateľovi.
9.6 Táto zmluva nadobúda platnosť a účinnosť dňom podpisu oprávnenými zástupcami zmluvných
strán.
9.7 Zmluvné strany vyhlasujú, že túto zmluvu prečítali, porozumeli jej obsahu a právnym účinkom
z nej vyplývajúcich. Zmluvné prejavy sú dostatočne zrozumiteľné a určité. Zástupcovia oboch
zmluvných strán sú oprávnení k uzatvoreniu tejto zmluvy a na znak súhlasu ju podpísali.

V Bratislave dňa

V Bratislave dňa

za riešiteľa:

za spoluriešiteľa:

9

