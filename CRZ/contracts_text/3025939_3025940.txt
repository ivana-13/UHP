Banská Bystrica,

Vec: Výpoveď Zmluvy o poskytovaní služieb č. 31/2017/ÚPV

Týmto vypovedám Zmluvu o poskytovaní služieb č. 31/2017/ÚPV uzatvorenú dňa 21.04.2017 medzi
Úradom priemyselného vlastníctva SR ako Objednávateľom a Vašou spoločnosťou ako
Poskytovateľom (ďalej len „Zmluva“), a to v súlade s čl. IX bodom 9.6 Zmluvy.
V zmysle vyššie uvedeného článku Zmluvy je výpovedná lehota 6 mesiacov, pričom táto začína
plynúť prvým dňom mesiaca nasledujúceho po mesiaci, v ktorom bola výpoveď Zmluvy doručená
druhej Zmluvnej strane.
Zmluva zanikne uplynutím vyššie uvedenej výpovednej lehoty.
V zmysle čl. IX bodu 9.6. Zmluvy počas plynutia výpovednej doby ostávajú práva a povinnosti
Zmluvných strán nedotknuté, ak sa Zmluvné strany písomne nedohodnú inak. Vzhľadom na
skutočnosť, že ku dňu odoslania tejto výpovede v zásade nedošlo k plneniu zmluvných práv
a povinností a Úrad priemyselného vlastníctva SR ako Objednávateľ ani nemá záujem na ich plnení,
Objednávateľ navrhuje, aby bola uzatvorená dohoda, na základe ktorej nebudú počas plynutia
výpovednej doby vykonávané zmluvné práva a povinnosti. Návrh tejto dohody, podpísaný štatutárnym
zástupcom Objednávateľa, tvorí prílohu tejto výpovede. V prípade, že s takouto dohodou súhlasíte,
dohodu, prosím, podpíšte a obratom nám ju pošlite naspäť.
Ďakujem za doterajšiu spoluprácu.

Príloha: Dohoda

Titl.
SAPTA, a. s.
Šoltésovej 14
Bratislava 811 08

