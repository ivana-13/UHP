Zmluva o využívaní Informačného systému poskytovateľa
uzatvorená v súlade s § 269 ods. 2 zákona č. 513/1991 Zb. Obchodný zákonník
medzi:

Ardaco a.s.
Polianky 5, 841 01 Bratislava
IČO:
35 829 036
DIČ:
2020225581
IČ DPH:
SK2020225581
Zápis v OR OS Bratislava I, odd. Sa, vložka č. 2903/B
Číslo účtu:
2624012252/1100
IBAN:
SK35 1100 0000 0026 2401 2252
SWIFT:
TATRSKBX
Konajúca prostredníctvom:
Richard Margala, člen predstavenstva
Stanislav Ort-Mertl, člen predstavenstva
E-mail:
info@ardaco.com
(ďalej len „Poskytovateľ)
a
Úrad pre reguláciu elektronických komunikácií a poštových služieb
Továrenská 7, 828 55 Bratislava 24
IČO:
42 355 818
DIČ:
2024003729
Zápis:
rozpočtová organizácia
Číslo účtu:
7000499755/8180
IBAN:
SK238180 0000 0070 0049 9755
SWIFT:
SPSRSKBAXXX
Konajúca prostredníctvom:
Ing. Vladimír Kešjar, predseda úradu
E-mail:
e-podatelna@teleoff.gov.sk
(ďalej len „Užívateľ“ alebo „Koncový Konzument“)

Článok I
Úvodné ustanovenia
Zoznam použitých skratiek a pojmov:
Užívateľ - subjekt, ktorý prejavil záujem o využívanie Informačného systému Poskytovateľa a má
s Poskytovateľom uzatvorenú Zmluvu o využívaní Informačného systému Poskytovateľa. V prípade, ak sa v tejto
zmluve alebo k nej pridružených dokumentoch vyskytne pojem Koncový konzument, myslí sa tým Užívateľ.
Poskytovateľ - označenie pre spoločnosť Ardaco a.s., ktorá je správcom a prevádzkovateľom Informačného
systému zaručenej konverzie.
Informačný systém zaručenej konverzie - software umožňujúci také technické riešenie, ktoré zabezpečí
zaručenú konverziu listinných dokumentov do elektronickej podoby a opačne v súlade so zákonom č. 305/2013
Z. z. Podrobnosti ustanoví príručka Poskytovateľa k tomuto systému.

Užívateľský účet - prístupové konto do Informačného systému pre jednu osobu.
KEP - kvalifikovaný elektronický podpis.
QSign licencia - softvérová licencia na používanie aplikácie QSign, aplikácie na tvorbu a overovanie KEP,
vzťahujúca sa na jednu pracovnú stanicu/osobný počítač. Licenčné podmienky sú uvedené v dokumente
http://www.ardaco.com/downloads/doc/licencne_podmienky_qsign.pdf.
QSign Premium - QSign licencia, ktorá umožňuje podpisovať elektronické dokumenty po jednom.
QSign BatchSigner - QSign licencia, ktorá umožňuje podpisovať viac elektronických dokumentov naraz
v jedenej dávke.
QSign BatchSigner Update - Zmena licencie QSign Premium na licenciu QSign BatchSigner.
Používateľská príručka Informačného systému zaručenej konverzie - obsahuje podrobnosti fungovania
a možností využívania tohto Informačného systému a bude poskytnutá ako súčasť informačného systému.
Poskytovateľ si vyhradzuje právo obsah príručky kedykoľvek meniť a dopĺňať.
Cenník – sadzobník poplatkov za prístup a využívanie Informačných systémov Poskytovateľa je uvedený
v Prílohe č. 2 tejto zmluvy.

Článok II
Predmet zmluvy
Predmetom tejto Zmluvy je odplatný záväzok Poskytovateľa zabezpečiť pre Užívateľa prístup a využívanie
Informačného systému zaručenej konverzie a licenciu QSign BatchSigner v rozsahu objednávky Užívateľa
a úkony s tým spojené a zároveň záväzok Užívateľa zaplatiť Poskytovateľovi v zmysle objednávky cenu podľa
Cenníka, ktorý je ako príloha č. 2 neoddeliteľnou súčasťou tejto zmluvy.
Predmetom tejto Zmluvy je aj poskytnutie licencie v rozsahu objednávky užívateľa na výkon zaručenej konverzie.

Článok III
Práva a povinnosti zmluvných strán
1.
2.
3.
4.
5.
6.
7.

Poskytovateľ je povinný vykonať predmet plnenia podľa Článku II tejto zmluvy s náležitou odbornou
starostlivosťou.
Poskytovateľ sa zaväzuje bezodkladne zabezpečiť odstránenie porúch a chýb Informačného systému, ktoré
zabraňujú ich riadnemu využívaniu.
Užívateľ je povinný pri využívaní Informačného systému dodržiavať Používateľskú príručku Informačného
systému.
Užívateľ nesie plnú a výlučnú zodpovednosť za škody vzniknuté nedodržiavaním platnej Používateľskej
príručky zo strany Užívateľa.
Poskytovateľ je oprávnený obsah Používateľskej príručky Informačného systému kedykoľvek meniť
a dopĺňať.
Poskytovateľ je povinný bezodkladne informovať Užívateľa o zmene Používateľskej príručky Informačného
systému v elektronickej forme na kontaktnú elektronickú adresu.
Užívateľ sa zaväzuje riadne uhradiť všetky poplatky tak, ako sú špecifikované v Článku IV tejto Zmluvy.

8.

Pri nedodaní predmetu zmluvy v lehote účinnosti zmluvy podľa článku VI ods. 2. zmluvy Poskytovateľ
uhradí zmluvnú pokutu 0,05 % z ceny podľa objednávky Užívateľa za každý aj začatý deň omeškania.
9. Poskytovateľ je oprávnený účtovať úroky z omeškania vo výške 0,05 % z neuhradenej, oprávnene
fakturovanej peňažnej čiastky, a to za každý, aj začatý deň omeškania s úhradou príslušnej faktúry.
10. Poskytovateľ sa zaväzuje zachovávať mlčanlivosť o dôverných informáciách, ktorými sa rozumejú všetky
skutočnosti, informácie a údaje, o ktorých sa dozvie v súvislosti s plnením predmetu tejto zmluvy, najmä, nie
však výlučne skutočnosti, informácie a údaje týkajúce sa Užívateľa a obsahu dokumentov. Poskytovateľ sa
zaväzuje, že dôverné informácie bez predchádzajúceho písomného súhlasu Užívateľa ďalej neposkytne
tretím osobám, ani neumožní prístup tretích osôb k týmto informáciám a nevyužije na inú účel než je plnenie
predmetu tejto zmluvy. V prípade, ak bude pre plnenie predmetu tejto zmluvy nevyhnutne potrebné umožniť
prístup k dôverným informáciám zamestnancom Poskytovateľa, Poskytovateľ je povinný pred sprístupnením
dôverných informácií svojim zamestnancom preukázateľne ich zaviazať mlčanlivosťou o dôverných
informáciách minimálne v takom rozsahu, v akom je mlčanlivosťou zaviazaný samotný Poskytovateľ.

Článok IV
Cena
1.

2.

3.
4.
5.

Pred aktiváciou prvého prístupu k Informačnému systému je Užívateľ povinný uhradiť Poskytovateľovi
jednorazový aktivačný poplatok podľa Cenníka vrátane dohodnutých zliav pri prechode z licencie QSign
Premium na licenciu QSign BatchSigner. Konečná cena aktivácie akceptovaná oboma stranami bude
obsahom objednávky vystavenej Užívateľom. K poplatku bude účtovaná DPH v súlade s platným zákonom
o dani z pridanej hodnoty.
Mesačný licenčný poplatok za užívanie Informačného systému je stanovený v Cenníku. Licenčný poplatok
je účtovaný vždy od začiatku príslušného kalendárneho mesiaca, v ktorom bol Užívateľovi aktivovaný
prístup k Informačnému systému. K licenčnému poplatku bude účtovaná DPH v súlade splatným zákonom
o dani z pridanej hodnoty.
Odmena za činnosti Poskytovateľa v súlade s Článkom II. je zahrnutá v licenčnom poplatku.
Podrobnosti o výške poplatkov, ponuka zvýhodnených balíkov, spôsob ich úhrady, platobné údaje, lehoty
splatnosti a iné sú uvedené v Cenníku v Prílohe č. 2 tejto zmluvy.
Užívateľ je povinný uhrádzať poplatky v zmysle Prílohy č. 2 formou bankového prevodu na účet
Poskytovateľa na základe faktúry so splatnosťou 14 dní. Užívateľ súhlasí s prijímaním elektronickej faktúry
odoslanej Poskytovateľom na kontaktnú e-mailovú adresu Užívateľa.

Článok V
Obmedzenia
1.
2.

3.
4.

Poskytovateľ si vyhradzuje právo na krátkodobé obmedzenie alebo úplné prerušenie prístupu
k Informačnému systému z dôvodu vykonania potrebných zmien alebo údržby systému.
O prerušení poskytovania prístupu podľa bodu 1. tohto Článku je Poskytovateľ povinný bez zbytočného
odkladu Užívateľa informovať v elektronickej forme na kontaktnú elektronickú adresu. Nárok na zľavu
z poplatku a/alebo nárok na inú náhradu z titulu obmedzenia funkčnosti Informačného systému Užívateľovi
nepatrí.
Poskytovateľ nezodpovedá za prerušenie prístupu k Informačným systémom alebo obmedzenie funkčnosti
Informačného systému z dôvodu obmedzení funkcionality poskytovaných služieb tretích strán.
Požiadavky Užívateľa na použitie komerčnej služby kvalifikovanej časovej pečiatky sa budú riešiť osobitnou
dohodou, inak si Užívateľ službu kvalifikovanej časovej pečiatky musí zabezpečiť sám.

Článok VI
Trvanie a zánik Zmluvy
1.
2.

3.

Zmluva sa uzatvára na dobu neurčitú.
Platnosť zmluvy nastáva dňom podpisu tejto zmluvy a účinnosť dňom, ktorý je určený v žiadosti Užívateľa
ako deň aktivácie prístupu k Informačným systémom, nie však skôr ako dôjde k pripísaniu peňažnej sumy
zodpovedajúcej výške aktivačného poplatku na účet Poskytovateľa a po zverejnení tejto zmluvy
v Centrálnom registri zmlúv.
Zmluvu je možné ukončiť dohodou zmluvných strán alebo výpoveďou ktorejkoľvek zo zmluvných strán a to
aj bez uvedenia dôvodu. Výpovedná lehota je dvojmesačná a začína plynúť prvým dňom mesiaca
nasledujúceho po mesiaci, v ktorom bola výpoveď druhej zmluvnej strane doručená.

Článok VII
Záverečné ustanovenia
1.
2.

3.

4.
5.
6.

Táto Zmluva je uzatvorená na základe žiadosti Užívateľa a je zároveň písomným potvrdením o prijatí
žiadosti.
Súčasťou zmluvy je aj sprostredkovateľská zmluva podľa zákona č. 18/2018 Z. z o ochrane osobných
údajov a čl. 28 Nariadenia EP a Rady (EÚ) 2016/679 ako príloha č. 1, ktorá je neoddeliteľnou súčasťou tejto
zmluvy.
Užívateľ vyhlasuje, že pri uzavretí Zmluvy s Poskytovateľom dbal na jeho odbornú, technickú, organizačnú
a personálnu spôsobilosť a na jeho schopnosť zaručiť bezpečnosť spracúvaných Osobných údajov
vhodnými opatreniami.
Zmluvné strany sa dohodli, že povaha tejto zmluvy vylučuje možnosť previesť práva a povinnosti z tejto
zmluvy alebo jej časti na tretiu osobu.
Právne vzťahy touto zmluvou neupravené sa spravujú ustanoveniami Obchodného zákonníka.
Zmluvné strany vyhlasujú, že Zmluva prezentuje ich slobodnú a vážnu vôľu, s jej obsahom súhlasia a na
znak súhlasu s ňou ju vlastnoručne podpisujú.

Súčasť tejto zmluvy tvoria nasledovné prílohy:
Príloha č. 1: Sprostredkovateľská zmluva
Príloha č. 2: Cenník

V Bratislave, dňa ..............................

Richard Margala, člen predstavenstva

Stanislav Ort-Mertl, člen predstavenstva

Ing. Vladimír Kešjar – predseda úradu

PRÍLOHA Č. 1 ZMLUVY O VYUŽÍVANÍ INFORMAČNÝCH SYSTÉMOV POSKYTOVATEĽA SPROSTREDKOVATEĽKÁ ZMLUVA

1. Poskytovateľ bude na účely plnenia tejto Zmluvy vystupovať zároveň ako sprostredkovateľ podľa § 34
zákona č. 18/2018 Z. z o ochrane osobných údajov a čl. 28 Nariadenia EP a Rady (EÚ) 2016/679 (ďalej
len „Nariadenie“).
2. Poskytovateľ je povinný spracúvať osobné údaje len s písomným pokynom Užívateľa.
3. Poskytovateľ bude v mene Užívateľa spracúvať osobné údaje zamestnancov Užívateľa na vytvorenie
prístupu a využívanie Informačného systému zaručenej konverzie a udelenie licencie QSign
BatchSigner.
4. Právnym základom na spracovanie osobných údajov je čl. 6 ods. 1 písm. a) Nariadenia t.j. dotknuté
osoby vyjadrili súhlas so spracovaním osobných údajov.
5. Súhlas dotknutých osôb so spracovaním osobných údajov bude písomný a bude uložený u zodpovednej
osoby Užívateľa.
6. Dotknutými osobami sú zamestnanci Užívateľa.
7. Osobné údaje budú spracúvané počas trvania tejto Zmluvy.
8. Rozsah spracúvaných osobných údajov Poskytovateľom:
a) titul, meno, priezvisko,
b) prihlasovacie meno a heslo do informačného systému Poskytovateľa
c) .
9. Poskytovateľ sa zaväzuje, že zabezpečí osobné údaje proti ich odcudzeniu, strate, poškodeniu,
neoprávnenému prístupu, zmene a rozširovaniu.
10. Poskytovateľ sa zaväzuje spracúvať osobnú údaje len v rozsahu a za podmienok stanovených touto
Zmluvou.
11. Poskytovateľ sa zaväzuje neposkytovať tretím osobám akékoľvek údaje týkajúce sa zamestnancov
Užívateľa a súčasne nakladania s osobnými údajmi zamestnancov Užívateľa v zmysle ustanovení
zákona č. 18/2018 Z. z.,
12. Touto Zmluvou Užívateľ poveruje Poskytovateľa k nakladaniu s osobnými údajmi zamestnancov
v rozsahu nevyhnutnom pre riadne plnenie predmetu tejto Zmluvy a na dobu trvania tejto Zmluvy.
13. Zmluvné strany sa dohodli, že začiatkom spracúvania osobných údajov zamestnancov Užívateľa je deň
účinnosti tejto Zmluvy.
14. Podpisom tejto Zmluvy Poskytovateľ prehlasuje, že Poskytovateľ je spôsobilý odborne, technicky,
organizačne a personálne zaručiť bezpečnosť spracúvania osobných údajov opatreniami podľa zákona
č. 18/2018 Z. z. v platnom znení.
15. Poskytovateľ sa zaväzuje zabezpečiť u administrátora likvidáciu osobných údajov zamestnancov
vrátane príslušných nosičov dát, bezodkladne po tom, keď pominie účel, pre ktorý boli tieto osobné
údaje spracované, alebo na základe žiadosti Užívateľa. Užívateľ touto Zmluvou dáva Poskytovateľovi

výslovný pokyn k likvidácii osobných údajov, bezodkladne po tom, keď pominie účel, pre ktorý boli tieto
osobnú údaje spracované.
Záväzok mlčanlivosti
1. Záväzok mlčanlivosti podľa tejto Zmluvy sa vzťahuje na dôverné informácie. Dôverné informácie sú
chápané ako akékoľvek informácie, ktoré nebudú verejne prístupné, a ktoré niektorá zo Zmluvných strán
označí ako dôverné, alebo také informácie, s ktorými sa má nakladať, vzhľadom na okolnosti známe
druhej Zmluvnej strane pri poskytnutí informácií, ako s dôvernými. Dôverné informácie o niektorej
Zmluvnej strane, informácie o zamestnancoch a klientoch Zmluvnej strany, cenové dohody Zmluvných
strán, know how niektorej Zmluvnej strany, špecifikácie, počítačové databázy, software alebo
dokumentácie v akejkoľvek podobe či už zachytené hmotne alebo ústne poskytnuté.
2. Zmluvná strana môže použiť dôverné informácie týkajúce sa druhej Zmluvnej strany iba pre účely
plnenia tejto Zmluvy a nebude môcť poskytnúť tieto dôverné informácie tretím osobám. Ani po ukončení
účinnosti tejto Zmluvy nebude môcť niektorá zo Zmluvných strán použiť dôverné informácie o druhej
Zmluvnej strane.
3. Každá zo Zmluvných strán bude oznamovať Zmluvnej strane neoprávnené použitie, poskytnutie alebo
zverejnenie dôverných informácií alebo iné porušenie povinnosti podľa tejto Zmluvy, a to ihneď ako sa
túto skutočnosť dozvie. Oznamujúca strana sa zároveň zaväzuje primeraným spôsobom spolupracovať
s druhou Zmluvnou stranou pri znovu obnovení ochrany dôverných informácií a zabránení ich ďalšiemu
neoprávnenému použitiu.
4. Práva a povinnosti Zmluvných strán vyplývajúce so záväzku mlčanlivosti budú trvať aj po ukončení
účinnosti tejto Zmluvy, a to až do doby, než sa stanú verejne známymi alebo prístupnými bez porušenia
povinnosti niektorou Zmluvnou stranou, prípadne treťou osobou.

PRÍLOHA Č. 2 ZMLUVY O VYUŽÍVANÍ INFORMAČNÝCH SYSTÉMOV POSKYTOVATEĽA - CENNÍK

Variant 1

QSign licencia*

Informačný systém zaručenej konverzie**

QSign Premium

Aktivačný poplatok
70,00 €

Variant 2

QSign BatchSigner

130,00 €
Aktivačný poplatok

300,00 €
Variant 3

QSign BatchSigner Update

0,- €
Aktivačný poplatok

230,00 €

0,- €
Mesačný paušálny poplatok
za výkon zaručenej konverzie
30,00 €

* Cena za jednu licenciu (pre jednu pracovnú stanicu/osobný počítač)
** Ceny platia pre jeden Užívateľský účet.

Doplnkové služby
QSign Inštalácia

Inštalácia klientskej aplikácie QSign na
počítač zákazníka (rozumej jedno
technické zariadenie).
49,00 €

QSign Školenie

Školenie pre koncového používateľa
klientskej aplikácie QSign a Informačného
systému – poplatok za jednu osobu.
59,00 €

QSign Inštalácia a školenie

Balík služieb QSign Inštalácia a QSign
Školenie
99,00 €

e-mailová podpora

Poskytovanie podpory prevádzky
prostredníctvom e-mailovej schránky
support@ardaco.com
0,- €

Všetky ceny sú bez DPH.

Doplnkové služby môžu byť podľa dohody poskytnuté v sídle spoločnosti Ardaco, a.s. alebo priamo u zákazníka.
V prípade poskytnutia služieb u zákazníka sa navyše účtujú nasledovné cestovné náklady:
V rámci územia Bratislavy

0,- €

Cestovné náklady mimo územia Bratislavy
(započítava sa cesta tam aj späť)

0,50 €/km bez DPH (0,60 €/km s DPH)

Detaily služieb:
QSign Inštalácia
Služba obsahuje:
 Inštaláciu a aktiváciu aplikácie QSign na počítač zákazníka
 Inštaláciu ovládačov zariadenia pre KEP
 Vykonanie potrebných nastavení pre prvé spustenie a použitie aplikácie QSign
 Overenie funkcionality aplikácie QSign pre KEP požadovanej legislatívou SR
 Služba je poskytovaná prostriedkom vzdialeného prístupu na počítač zákazníka, ak nie je dohodnuté
inak.
 Poplatok za vykonanie služby sa účtuje za každé technické zariadenie (počítač), na ktorom je služba
vykonaná.
QSign Školenie:
Služba obsahuje:
 Školenie používania aplikácie QSign
 Školenie používania Informačného systému zaručenej konverzie
 Vysvetlenie najčastejšie používaných pojmov a požiadaviek ohľadom kvalifikovaného elektronického
podpisu
 Poplatok za vykonanie služby sa účtuje za každého účastníka školenia.
QSign Inštalácia a školenie
Služba obsahuje:
 Službu QSign Inštalácia
 Službu QSign Školenie
 Poplatok za vykonanie služby sa účtuje za každého účastníka školenia a jeho jedno technické
zariadenie (počítač) na ktorom je služba inštalácie vykonaná.

