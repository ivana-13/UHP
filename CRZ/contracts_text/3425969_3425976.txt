Ev. č. 99/18/Mi

Zmluva o poskytovaní servisu páskovej knižnice HP EML 103e UTL
uzatvorená podľa § 269 ods. 2 zákona č. 513/1991 Zb. Obchodný zákonník v znení neskorších právnych
predpisov medzi zmluvnými stranami:

1. Objednávateľ

Slovenský plynárenský priemysel, a.s.

Sídlo:
Mlynské nivy 44/a, 825 11 Bratislava 26
Akciová spoločnosť zapísaná v Obchodnom registri Okresného súdu Bratislava I,
Oddiel Sa, vložka 2749/B
Splnomocnený zástupca:
Mgr. Zuzana Lomnická, strategický nákupca - senior
IČO
35 815 256
IČ DPH
SK2020259802
DIČ
2020259802
Bankové spojenie
VÚB a.s.
SWIFT (BIC)
SUBASKBX
IBAN
SK85 0200 0000 0000 3110 0012
Bankové spojenie
Tatra banka a.s.
SWIFT (BIC)
TATRSKBX
IBAN
SK55 1100 0000 0026 4700 0019
Osoba oprávnená zastupovať
Ing. Renáta Črepovská, strategický nákupca
Objednávateľa vo veciach zmluvných
Osoba oprávnená zastupovať
vedúci oddelenia prevádzky ICT
Objednávateľa vo veciach technických
ďalej len „Objednávateľ“
a

2. Dodávateľ

eGroup Solutions, a.s.

Sídlo:

Trade Center II., Mlynské Nivy 71/A, 821 05
Bratislava

Spoločnosť zapísaná v Obchodnom registri Okresného súdu BA I,
Oddiel Sa, vložka číslo 4875/B
Ing. Marían Benko, predseda predstavenstva
Zastúpená:
Ing. Štefan Orosz, podpredseda predstavenstva
IČO
IČ DPH
DIČ
Bankové spojenie EUR:

44989709
2022913409
SK2022913409
Tatra banka, a.s.

SWIFT (BIC)

TATRSKBX

IBAN
Osoba oprávnená zastupovať
Dodávateľa vo veciach zmluvných
Osoba oprávnená zastupovať
Dodávateľa vo veciach technických

SK95 1100 0000 0029 2982 6564

ďalej len „Dodávateľ

1/13

Ev. č. 99/18/Mi

I.
PREDMET ZMLUVY
1.

Predmetom tejto zmluvy je

1.1.

záväzok Dodávateľa poskytovať v prospech Objednávateľa za podmienok tejto zmluvy servisné
služby páskovej knižnice HP Storage EML 103e Ultrium Tape Library v nasledovnom rozsahu:
a) služby opráv – opravy vád zariadení alebo softvéru spôsobujúcich ich čiastočnú alebo úplnú
nefunkčnosť, na mieste ich inštalácie;
b) služby podpory:
- hotline podpora za účelom nahlásenia vád zariadení alebo softvéru a za účelom
konzultácie otázok týkajúcich sa prevádzky zariadení,
- update a upgrade firmvéru nevyhnutné pre zachovanie plnej funkčnosti zariadení,
- prístup do znalostných databáz.
Podrobná špecifikácia plnenia predmetu zmluvy, vrátane špecifikácie jednotlivých činností/služieb
a spôsobu ich poskytovania, ako aj HW a SW produktov, vo vzťahu ku ktorým bude plnenie
poskytované, je uvedená v Prílohe č. 1 a č. 2 tejto zmluvy.

1.2.

záväzok Objednávateľa prevziať riadne poskytnuté výsledky plnenia predmetu zmluvy a zaplatiť za
ne Dodávateľovi cenu v zmysle čl. IV. tejto zmluvy.

2.

Záväzok Dodávateľa poskytovať služby podľa tejto zmluvy sa nevzťahuje na:
a) riešenie problémov spôsobených vonkajšími zásahmi, prevádzkou mimo parametrov
uvedených v príslušnej produktovej dokumentácii, alebo v dôsledku zlyhania pamäťových médií
neudržiavaných Dodávateľom;
b) riešenie problémov spôsobených zásahmi iných osôb (iných, ako sú osoby poskytujúce služby
podľa tejto zmluvy alebo zamestnanci Objednávateľa konajúci podľa inštrukcií Dodávateľa),
modifikáciami SW (osobami inými, ako sú osoby poskytujúce služby podľa tejto zmluvy alebo
zamestnanci Objednávateľa konajúci podľa inštrukcií Dodávateľa), ktoré sú súčasťou technickej
infraštruktúry Objednávateľa;
c) riešenie problémov spôsobených používaním SW a/alebo informačného systému, ktorého je
SW súčasťou za iným než určeným účelom;
d) riešenie problémov spôsobených používaním ďalšieho softvéru, na ktorý sa nevzťahuje
poskytovanie služieb podľa tejto zmluvy;
e) riešenie problémov spôsobených nenainštalovaním opravy chyby alebo určenej verzie
operačného systému;
f) riešenie problémov spôsobených používaním SW a/alebo informačného systému, ktorého je
SW súčasťou v rozpore s dokumentáciou;
g) plnenia mimo dohodnutých hodín pokrytia.

3.

Dodávateľ môže v prípade požiadavky Objednávateľa riešiť problémy vzniknuté z príčin uvedených
v bode 2 vyššie, avšak iba na základe samostatnej zmluvy, uzavretej s Objednávateľom.

4.

Spoločné ustanovenia o poskytovaní plnení podľa tejto zmluvy:
a) SW bude predmetom služieb podľa tejto zmluvy len za predpokladu, že Objednávateľ má právo
užívať a mať udržovaný SW, ako je to potrebné pre poskytovanie služieb podľa tejto zmluvy.
b) Všetky osoby poskytujúce služby podľa tejto zmluvy sú zamestnancami Dodávateľa alebo
Dodávateľom povereného subdodávateľa a podliehajú výhradne riadeniu Dodávateľa.
c) Predpokladom riadneho a včasného poskytovania služieb je, že Objednávateľ plní povinnosti,
tak ako sú tieto uvedené v tejto zmluve.
d) Ak nie je dohodnuté inak, Objednávateľ zabezpečí prítomnosť zástupcu Objednávateľa počas
vykonávania služby, pokiaľ sa vykonáva v mieste plnenia Objednávateľa.

5.

Ak nie je v prílohách tejto zmluvy dohodnuté inak, základná doba pre poskytovanie služieb podľa
tejto zmluvy (Základné časové pokrytie) je 9 hodín - od 7:00 do 16:00 hodín, od pondelka do
piatku, s výnimkou štátom uznaných sviatkov a štátom uznaných dní pracovného pokoja.

2/13

Ev. č. 99/18/Mi

II.
MIESTA PLNENIA ZMLUVY
1.

Miestom plnenia tejto zmluvy sú prevádzkové priestory nachádzajúce sa na adrese sídla
Objednávateľa v Bratislave. Niektoré časti plnenia Dodávateľa môžu byť poskytované tiež na
diaľku, vzdialeným prístupom, podmienkou je však uzavretie Zmluvy o externom prístupe tretích
strán.

III.
TERMÍNY PLNENIA
1.

Plnenie podľa čl. I. bod 1. ods. 1.1 tejto zmluvy je Dodávateľ povinný poskytovať od 01.04.2018 do
31.3.2020 v časových lehotách a termínoch uvedených v čl. I tejto zmluvy a v Prílohe č. 1 tejto
zmluvy.

IV.
CENA
1.

Zmluvné strany sa dohodli na cene za poskytované plnenie predmetu zmluvy v súlade so zákonom
č. 18/1996 Z. z. o cenách v platnom znení. Ceny sú uvedené bez dane z pridanej hodnoty.
K fakturovaným cenám bude uplatnená DPH v zmysle platných právnych predpisov.

2.

Zmluvné strany sa dohodli na celkovej cene za plnenie predmetu zmluvy v rozsahu článku I. bod 1.
ods. 1.1. vo výške 22.260,00 eur slovom Dvadsaťdvatisícdvestošesťdesiat Eur, špecifikovanej v
Prílohe č. 2 tejto zmluvy.
Ceny uvedené v Prílohe č. 2 tejto zmluvy sú nemenné počas celej doby trvania platnosti tejto
zmluvy a Dodávateľ nie je oprávnený požadovať ich zvýšenie.

V.
PLATOBNÉ A FAKTURAČNÉ PODMIENKY
1.

Právo na zaplatenie ceny vzniká Dodávateľovi vždy po riadnom poskytnutí plnenia na základe
faktúry vystavenej v mene EUR Dodávateľom, a to mesačne po poskytnutí plnenia. Mesačný
poplatok nesmie presiahnuť 1/24 celkovej ceny za plnenie predmetu zmluvy, ktorá je uvedená v čl.
IV. bod 2. tejto zmluvy. Úhrada záväzkov oboch zmluvných strán bude vykonaná platobným
príkazom v mene EUR.

2.

Súčasťou faktúry musí byť preberací/akceptačný protokol potvrdený Objednávateľom. Zmluvné
strany sa dohodli, že Dodávateľ zašle email kontaktnej osobe za veci technické uvedenej v čl. VI
s akceptačným/preberacím protokolom. Kontaktná osoba za Objednávateľa bezodkladne potvrdí
preberací/akceptačný protokol a jeho sken zašle emailom Dodávateľovi. Bez ohľadu na iné
ustanovenia, pokiaľ bude Objednávateľ v omeškaní s podpisom protokolu z dôvodov iných ako na
strane Dodávateľa, Dodávateľ priloží protokol podpísaný iba za stranu Dodávateľa.

3.

Faktúra musí obsahovať všetky náležitosti v zmysle platných právnych predpisov a ďalej musí
obsahovať: označenie, že ide o faktúru; IČO a bankové spojenie oboch zmluvných strán vo forme
IBAN a BIC /SWIFT/; číslo objednávky zaevidovanej v SAPe; odpočet uhradených záloh (v prípade
existencie záloh); sumu celkom k úhrade v mene, v ktorej sa bude uhrádzať. Faktúra ďalej môže
obsahovať: číslo zmluvy (vrátane platných dodatkov); pečiatku vystavovateľa faktúry; miesto
plnenia; konštantný symbol; dohodnutú formu úhrady; meno, podpis a telefonické / e-mailové
spojenie zodpovedného pracovníka vystavovateľa; deň splatnosti faktúry (potrebné uvádzať počet
dní od vystavenia faktúry druhej zmluvnej strane).

4.

V prípade, že faktúra nebude obsahovať náležitosti podľa tejto zmluvy, Objednávateľ má právo
vrátiť faktúru v lehote splatnosti Dodávateľovi bez zaplatenia s uvedením dôvodov nesúladu faktúry
s touto zmluvou. Oprávneným vrátením faktúry prestáva plynúť lehota splatnosti a táto plynie
odznova odo dňa vystavenia novej (opravenej) faktúry.

5.

Bankové spojenie veriteľa vo forme IBAN + SWIFT (BIC), uvedené na faktúre musí byť zhodné
s bankovým spojením dohodnutým v zmluve alebo dlžníkovi veriteľom po uzavretí zmluvy písomne
3/13

Ev. č. 99/18/Mi
oznámené. V opačnom prípade je dlžník oprávnený uhradiť fakturovanú sumu na bankové
spojenie, uvedené na faktúre.
6.

V prípade uvedenia nesprávneho bankového spojenia vo formáte IBAN a SWIFT (BIC) alebo
rozdielneho bankového spojenia vo formáte IBAN a SWIFT (BIC) v zmluve a vo faktúre zo strany
veriteľa, dlžník nezodpovedá za prípadnú škodu, ktorá môže v dôsledku takto nesprávne
adresovanej úhrady vzniknúť; v prípade, že z takéhoto dôvodu škoda vznikla na ťarchu dlžníka,
dlžník má právo uplatniť si náhradu škody u veriteľa, ktorý škodu spôsobil, a to v plnej výške
formou vystavenej faktúry.

7.

Zmluvné strany sa dohodli, že žiadna zmluvná strana nesmie previesť svoje práva vyplývajúce z
tejto zmluvy bez predchádzajúceho písomného súhlasu druhej zmluvnej strany. Zmluvné strany sa
dohodli, že Dodávateľ je oprávnený poskytovať plnenie služieb tvoriacich predmet tejto zmluvy aj
prostredníctvom svojich dostatočne kvalifikovaných a vyškolených subdodávateľov.

8.

Bankové poplatky dlžníka znáša dlžník, bankové poplatky veriteľa znáša veriteľ.

9.

Zmluvné strany postupujú pri vysporiadaní svojich daňových povinností podľa právnych predpisov
platných v Slovenskej republike s vylúčením možnosti prevzatia daňovej povinnosti za obchodného
partnera.

10.

Lehota splatnosti faktúr je 60 dní odo dňa ich doručenia druhej zmluvnej strane. Faktúra musí byť
doručená Objednávateľovi najneskôr nasledujúci pracovný deň po jej vystavení. V opačnom
prípade sa lehota splatnosti faktúry predĺži o dobu omeškania v súlade s ustanovením
predchádzajúcej vety. Pokiaľ posledný deň lehoty splatnosti pripadne podľa slovenského kalendára
na deň pracovného voľna, pokoja alebo sviatok ako deň splnenia peňažného záväzku bude
zmluvným partnerom za rovnako dohodnutých cenových a platobných podmienok akceptovaný
nasledujúci prvý pracovný deň.

11.

Objednávateľ je povinný oznámiť Dodávateľovi všetky údaje potrebné pre vystavenie faktúry,
v zmysle bodu 3. tohto článku zmluvy, ktoré nie sú uvedené v tejto zmluve alebo inak bežne
dostupné (napr. číslo objednávky) minimálne 14 dní pred plánovaným termínom fakturácie.
V opačnom prípade bude faktúra považovaná za správne vyplnenú aj bez uvedenia týchto údajov.

12.

Dodávateľ, ktorý je platiteľom dane v zmysle zákona č. 222/2004 Z.z. o dani z pridanej hodnoty
v znení neskorších predpisov („zákon o DPH“) vyhlasuje, že ku dňu uzavretia Zmluvy u neho
nenastali dôvody na zrušenie registrácie pre daň z pridanej hodnoty podľa § 81 ods. 4 písm. b)
druhého bodu zákona o DPH a/alebo nie je zverejnený v príslušnom zozname platiteľov dane z
pridanej hodnoty, u ktorých nastali dôvody na zrušenie registrácie vedenom Finančným
riaditeľstvom Slovenskej republiky v zmysle ustanovenia § 69 ods. 14 písm. b) a § 69 ods. 15
zákona o DPH (ďalej aj ako „zoznam DPH platiteľov vedený Finančným riaditeľstvom Slovenskej
republiky“).
Dodávateľ vyhlasuje, že ku dňu uzavretia Zmluvy jeho štatutárny orgán, člen štatutárneho orgánu
alebo spoločník nie je štatutárnym orgánom, členom štatutárneho orgánu alebo spoločníkom
objednávateľa.
V prípade, ak kedykoľvek po uzavretí Zmluvy a pred zánikom Zmluvy
a) nastanú u Dodávateľa dôvody na zrušenie registrácie pre daň z pridanej hodnoty podľa § 81
ods. 4 písm. b) druhého bodu zákona o DPH a/alebo Dodávateľ bude zverejnený v príslušnom
zozname DPH platiteľov vedenom Finančným riaditeľstvom Slovenskej republiky, alebo
b) štatutárny orgán, člen štatutárneho orgánu alebo spoločník Dodávateľa sa stane štatutárnym
orgánom, členom štatutárneho orgánu alebo spoločníkom Objednávateľa okrem prípadu, ak je
Dodávateľom spoločnosť, v ktorej má objednávateľ priamu majetkovú účasť alebo ak je
Dodávateľom spoločnosť, ktorá má priamu majetkovú účasť v spoločnosti Objednávateľa,
alebo
c) vstúpi Dodávateľ do likvidácie, začne sa voči Dodávateľovi konkurzné konanie alebo
reštrukturalizačné konanie,
sa Dodávateľ zaväzuje najneskôr do 5 pracovných dní od vzniku tejto skutočnosti písomne
oznámiť vznik tejto skutočnosti Objednávateľovi. V prípade, že Dodávateľ v stanovenej lehote
neoznámi písomne vznik niektorej zo skutočností uvedených v písm. a), b) a c) tohto bodu
Objednávateľovi, je Objednávateľ oprávnený vyúčtovať Dodávateľovi zmluvnú pokutu vo výške
15% z celkovej ceny plnenia v zmysle čl. IV bod 2 bez DPH. Dodávateľ je povinný Objednávateľom
vyúčtovanú zmluvnú pokutu zaplatiť Objednávateľovi. Zaplatením zmluvnej pokuty nie je dotknutý
nárok Objednávateľa na náhradu vzniknutej škody v celom rozsahu.

4/13

Ev. č. 99/18/Mi
V prípade, ak kedykoľvek po uzavretí Zmluvy a pred zánikom Zmluvy vznikne (nastane)
ktorákoľvek zo skutočností uvedených v písm. a), b) a c) tohto bodu vyššie, má Objednávateľ
právo po predchádzajúcom písomnom upozornení Dodávateľa, a po tom, čo nebola zo strany
Dodávateľa zjednaná náprava ani v primeranej poskytnutej lehote zo strany Objednávateľa,
zadržať z ceny plnenia alebo z častí ceny plnenia fakturovaných Dodávateľom podľa Zmluvy,
čiastku vo výške zodpovedajúcej výške dane z pridanej hodnoty uvedenej na príslušnej faktúre
(ďalej aj ako „nevyplatená čiastka z ceny plnenia“). Vo vzťahu k nevyplatenej čiastke z ceny
plnenia sa Objednávateľ nedostáva do omeškania ani sa nedopúšťa iného porušenia Zmluvy, ak
nevyplatenú čiastku z ceny plnenia vysporiada alebo použije podľa ustanovení tohto bodu.
Objednávateľ uhradí Dodávateľovi nevyplatenú čiastku z ceny plnenia bezodkladne po tom, čo
Dodávateľ Objednávateľovi preukáže, že daň z pridanej hodnoty uvedenú na faktúre pre
Objednávateľa podľa Zmluvy v plnej výške odviedol príslušnému daňovému úradu.
Ak daňový úrad rozhodnutím uloží Objednávateľovi ako ručiteľovi uhradiť Dodávateľom
nezaplatenú daň z pridanej hodnoty (ďalej aj ako „nezaplatená daň“), Objednávateľ túto skutočnosť
bezodkladne oznámi Dodávateľovi. Dodávateľ je povinný bezodkladne, najneskôr však do 5
pracovných dní odo dňa doručenia oznámenia Objednávateľa podľa predchádzajúcej vety,
poskytnúť Objednávateľovi všetky informácie a dokumenty, na základe ktorých možno uplatniť
námietky voči povinnosti Objednávateľa ako ručiteľa uhradiť daňovému úradu Dodávateľom
nezaplatenú daň. Komunikácia medzi zmluvnými stranami môže byť v tomto prípade realizovaná
e- mailom na adresu Dodávateľa faktury@egroup.sk a adresu Objednávateľa dph@spp.sk
a zoscanovanými prílohami, na požiadanie je každá zo zmluvných strán povinná potvrdiť druhej
zmluvnej strane príslušné oznámenie písomne. Dokumenty umožňujúce uplatnenie námietky voči
povinnosti Objednávateľa ako ručiteľa uhradiť daňovému úradu dodávateľom nezaplatenú daň je
Dodávateľ povinný poskytnúť Objednávateľovi v origináli alebo v notársky overenej kópii.
Ak daňový úrad uloží Objednávateľovi ako ručiteľovi povinnosť uhradiť Dodávateľom nezaplatenú
daň, Objednávateľ je oprávnený použiť nevyplatenú čiastku z ceny plnenia na úhradu takejto
nezaplatenej dane. O uvedenej skutočnosti je Objednávateľ povinný Dodávateľa vopred písomne
informovať. Objednávateľ ako ručiteľ je oprávnený použiť na úhradu Dodávateľom nezaplatenej
dane na základe rozhodnutia daňového úradu akúkoľvek nevyplatenú čiastku z ceny plnenia,
vrátane
nevyplatených čiastok z ceny plnenia z iných faktúr vystavených Dodávateľom
Objednávateľovi podľa tejto Zmluvy,. Objednávateľ je v odôvodnených prípadoch povinný, uplatniť
akékoľvek opravné prostriedky proti rozhodnutiu daňového úradu, ktorým Objednávateľovi ako
ručiteľovi uloží zaplatiť Dodávateľom nezaplatenú daň. V takomto prípade je Dodávateľ povinný
poskytnúť Objednávateľovi všetku a plnú súčinnosť. O použití príslušnej nevyplatenej čiastky
z ceny plnenia na úhradu Dodávateľom nezaplatenej dane bude Objednávateľ informovať
Dodávateľa bez zbytočného odkladu. Dodávateľ nemá nárok na vyplatenie nevyplatenej čiastky
z ceny plnenia, ktorú Objednávateľ použil podľa tohto bodu.
Ak Objednávateľ ako ručiteľ uhradí daňovému úradu Dodávateľom nezaplatenú daň
a z akéhokoľvek dôvodu nebude pre Objednávateľa možné alebo vhodné použiť na úhradu
nevyplatenú čiastku z ceny plnenia, vzniká Objednávateľovi pohľadávka voči Dodávateľovi vo
výške takto zaplatenej dane (ďalej aj ako „Pohľadávka“). O zaplatení dane z titulu ručenia za
Dodávateľa bez použitia nevyplatenej čiastky z ceny plnenia bude Objednávateľ informovať
Dodávateľa bez zbytočného odkladu. Vzniknutá Pohľadávka sa stáva splatnou dňom nasledujúcim
po dni odpísania zaplatenej dane z účtu Objednávateľa. Objednávateľ je oprávnený po
predchádzajúcej dohode s Dodávateľom započítať si Pohľadávku proti akejkoľvek splatnej alebo
nesplatnej pohľadávke alebo pohľadávkam Dodávateľa voči Objednávateľovi. Objednávateľ je tiež
oprávnený vymáhať voči Dodávateľovi zaplatenie Pohľadávky všetkými právnymi prostriedkami.
Pre vylúčenie pochybností platí, že Dodávateľ nie je oprávnený jednostranne si započítať
nevyplatenú čiastku z ceny plnenia proti Pohľadávke ani proti akýmkoľvek iným pohľadávkam
Objednávateľa voči Dodávateľovi a Dodávateľ tiež nie je oprávnený postúpiť pohľadávku
spočívajúcu v nevyplatenej čiastke z ceny plnenia na tretiu osobu bez predchádzajúceho
písomného súhlasu Objednávateľa.
Ustanovenia tohto bodu majú prednosť pred akýmikoľvek odchylnými ustanoveniami Zmluvy
a zostávajú zachované aj v prípade zániku Zmluvy, týmto zmluvné strany vylučujú vo vzťahu
k tomuto bodu aplikovateľnosť ustanovenia § 273 ods. 2 Obchodného zákonníka..

VI.
PRÁVA A POVINNOSTI ZMLUVNÝCH STRÁN
1.

Dodávateľ
je
povinný
plniť
túto
zmluvu
prostredníctvom
vhodného
a odborne
vysokokvalifikovaného personálu. Objednávateľ má právo v odôvodnených prípadoch požadovať
5/13

Ev. č. 99/18/Mi
výmenu jednotlivých členov personálu Dodávateľa. V takom prípade sú zmluvné strany povinné sa
do piatich pracovných dní stretnúť, dôvody takej požiadavky v dobrej viere prerokovať a vynaložiť
primerané úsilie na to, aby dospeli k obojstranne prijateľnému riešeniu.
2.

Objednávateľ je povinný poskytnúť Dodávateľovi riadne a včas súčinnosť, nevyhnutne potrebnú na
splnenie predmetu tejto zmluvy. Objednávateľ je povinný umožniť Dodávateľovi prístup do miesta
plnenia. Objednávateľ sa zaväzuje prijať primerané opatrenia, ktoré zabezpečia ochranu dôverných
počítačových záznamov v prostredí Objednávateľa pred neželaným alebo aj náhodným prístupom
Dodávateľa. Dodávateľ sa zaväzuje, že pri realizácii plnenia nebude v neprimeranej miere
zasahovať do prevádzkovej činnosti Objednávateľa.

3.

Objednávateľ je povinný používať HW a SW podľa používateľskej a administrátorskej
dokumentácie alebo podľa inštrukcií Dodávateľa. Objednávateľ nesmie vykonávať žiadne úpravy
alebo opravy HW a SW a prevádzkového prostredia, ktoré odporujú používateľskej,
administrátorskej, produktovej a technickej dokumentácii dodanej Dodávateľom.

4.

Zmluvné strany sa dohodli, že ak jedna zo zmluvných strán bude mať vedomosť o akejkoľvek
skutočnosti alebo okolnosti, ktorá by mohla mať priamo alebo nepriamo vplyv na plnenie predmetu
zmluvy, je táto zmluvná strana povinná bez zbytočného odkladu o tejto skutočnosti alebo okolnosti
informovať druhú zmluvnú stranu.

5.

Dodávateľ sa zaväzuje, že dodané plnenie bude aj v súlade s platnými všeobecne záväznými
právnymi predpismi SR, inak zodpovedá Objednávateľovi za takto spôsobenú škodu.

6.

Dodávateľ poskytne Objednávateľovi prístup do elektronických a internetových nástrojov a služieb
týkajúcich sa produktov, ako sú aktualizácie firmvéru a proaktívne upozorňovacie služby.

7.

Dodávateľ poskytne Objednávateľovi prístup do globálneho strediska informácií pre IT.

8.

Pri plnení zmluvy budú dodržiavané nasledovné zásady:
- Dodávateľ je povinný informovať o rozsahu a časovej lehote doručenia potrebných informácií
alebo podkladov v písomnej forme a zaznamenávať tieto požiadavky do dokumentácie. Ak sú
nositeľmi alebo majiteľmi takýchto informácií alebo podkladov tretie strany, Objednávateľ
zabezpečí ich náležitú súčinnosť pri poskytovaní týchto informácií pre Dodávateľa, najmä ak sa
jedná o zmluvných partnerov Objednávateľa.
- Dodávateľ bude Objednávateľom vopred informovaný o zmenách okolností alebo faktov
majúcich vplyv na vecný a časový rozsah plnenia zmluvy, s ktorými je Objednávateľ
oboznámený alebo ich môže predvídať.

9.

Dodávateľ nebude v omeškaní, ak jeho záväzok na plnenia a/alebo činnosti podľa tejto zmluvy
nemohol byť riadne a včas splnený preto, že Objednávateľ mu, z akéhokoľvek dôvodu, riadne a
včas neposkytol súčinnosť povinnú podľa tejto zmluvy alebo odmietol/nepovolil vstup pracovníkov
Dodávateľa do miesta plnenia z akéhokoľvek dôvodu.

10.

Dodávateľ zabezpečí, že Objednávateľ v objednanom čase a potrebnom rozsahu má právo užívať
a mať udržovanú SW aplikáciu a súvisiaci systémový SW, ako je to potrebné pre poskytovanie
služieb podľa tejto zmluvy.

11.

Objednávateľ je povinný používať plnenia vykonané alebo dodané na základe tejto zmluvy podľa
inštalačnej, konfiguračnej a prevádzkovej dokumentácie alebo podľa písomných inštrukcií
Dodávateľa. Objednávateľ nesmie vykonávať žiadne úpravy alebo opravy, ktoré odporujú
inštalačnej, konfiguračnej, prevádzkovej alebo inej dokumentácii dodávanej Dodávateľom.

12.

Objednávateľ je zodpovedný za udržovanie záložných kópií prevádzkovaných softvérových
produktov v súlade s prevádzkovou dokumentáciou tak, aby boli prístupné v prípade, že budú
potrebné pri riešení problému.

13.

Objednávateľ je povinný sa riadiť všeobecne záväznými, ako aj vlastnými internými predpismi na
zabezpečenie BOZP a PO v jeho objektoch. V prípade, že v objektoch Objednávateľa nastane
situácia, o ktorej by mal podľa takých noriem Objednávateľ povinnosť informovať vlastných
zamestnancov, zaväzuje sa o takej situácii bezodkladne primerane informovať Dodávateľa, avšak
len za predpokladu, že v takých objektoch Objednávateľa dochádza k poskytovaniu plnení podľa
tejto Zmluvy zo strany Dodávateľa. Zároveň sa Objednávateľ zaväzuje prijať všetky rozumné
opatrenia k zaisteniu bezpečnosti a ochrany zdravia tak, ako to zodpovedá povinnosti ochrany jeho
vlastných zamestnancov v danej situácii.

6/13

Ev. č. 99/18/Mi
14.

Dodávateľ urobí všetky potrebné opatrenia na to, aby v súvislosti s plnením predmetu zmluvy na
pracoviskách Objednávateľa zaistil bezpečnosť svojich zamestnancov, ako i bezpečnosť
zamestnancov Objednávateľa.

15.

Dodávateľ sa zaväzuje

15.1. dodržiavať právne predpisy na zaistenie BOZP a PO; dodržiavať zásady bezpečnej práce, zásady
ochrany zdravia pri práci a zásady bezpečného správania na pracoviskách Objednávateľa, určené
pracovné postupy a interné pokyny Objednávateľa na zaistenie BOZP a PO, s ktorými bol
preukázateľne oboznámený,
15.2. vykonávať pri plnení predmetu zmluvy opatrenia na zaistenie bezpečnosti a ochrany zdravia pri
práci so zreteľom na všetky okolnosti týkajúce sa plnenia predmetu zmluvy a v súlade s právnymi
predpismi a ostatnými predpismi na zaistenie bezpečnosti a ochrany zdravia pri práci, zohľadňovať
pritom meniace sa skutočné a predvídateľné okolnosti,
15.3. dodržiavať zákaz fajčenia a požívania alkoholických nápojov na pracoviskách Objednávateľa,
15.4. v súvislosti s plnením predmetu zmluvy (ak to plnenie vyžaduje) náležite inštalovať, používať
a udržiavať bezpečnostné a ochranné zariadenia nevyhnutné pre ochranu zamestnancov
Objednávateľa,
15.5. plniť predmet zmluvy iba zamestnancami a osobami, konajúcimi v jeho mene, ktorým bol
Objednávateľom udelený súhlas na vstup do jeho objektov.
15.6. plniť predmet zmluvy až po absolvovaní školenia BOZP a ochrany pred požiarmi jeho
zamestnancov alebo osôb konajúcich v jeho mene a ďalej v intervaloch určených Objednávateľom.
16.

Dodávateľ je povinný

16.1. vybaviť svojich zamestnancov osobnými ochrannými pracovnými prostriedkami adekvátnymi
prostrediu a ohrozeniam, ktorým sú vystavení v súvislosti s plnením predmetu zmluvy s viditeľným
označením odevov logom firmy Dodávateľa. Zamestnanci Dodávateľa, ako aj osoby konajúce
v jeho mene sú povinní používať určeným spôsobom pridelené osobné ochranné pracovné
prostriedky,
16.2. zabezpečiť pohyb svojich zamestnancov a ďalších osôb, konajúcich v jeho mene len na
pracoviskách a priestoroch súvisiacich s plnením predmetu tejto zmluvy.
17.

Dodávateľ vypracováva, vedie, uchováva a v prípade potreby neodkladne aktualizuje predpísanú
dokumentáciu, záznamy a evidenciu súvisiacu s BOZP a bezpečnosťou technických zariadení,
ktoré sú súčasťou plnenia predmetu zmluvy.

18.

Objednávateľ je povinný vykonať všetky potrebné úkony na zabezpečenie proti strate svojich dát.

19.

Materiály poskytnuté Dodávateľom pre účely poskytovania služieb podľa tejto zmluvy, ako je
dokumentácia, schémy, skúšobné zariadenia, software (vrátane software pre diagnostiku, na ktorý
nebola získaná samostatná licencia) a príslušné média, zostávajú výhradným vlastníctvom
Dodávateľa a slúžia k výhradnému použitiu Dodávateľa.

20.

Pokiaľ nie je dohodnuté inak, žiadny materiál Dodávateľa chránený autorským právom, nesmie byť
v akejkoľvek podobe reprodukovaný bez predchádzajúceho písomného súhlasu Dodávateľa.

21.

Dodávateľ je oprávnený, nie však povinný na základe žiadosti Objednávateľa umožniť povereným
zamestnancom Objednávateľa vykonať vo svojich prevádzkach audit, zameraný na overenie
dodržiavania riadenia procesov, ktoré majú vplyv na kvalitu diela, environmentu a bezpečnosti pri
práci.

22.

Osobou poverenou konať vo veciach plnenia predmetu zmluvy za Objednávateľa je:
......................................, tel. číslo: +4210
, e-mail: ............................ (osoba poverená za
Objednávateľa), alebo v prípade jeho neprítomnosti, nimi vopred písomnou formou poverená
osoba. Poverenie inej osoby bude písomne oznámené osobe poverenej Dodávateľom.
Osoba poverená za Objednávateľa je oprávnená v mene Objednávateľa:
a) dohadovať detaily praktickej realizácie predmetu tejto zmluvy,
b) zabezpečovať poskytovanie súčinnosti Objednávateľa.

23.

Osobou poverenou konať vo veciach plnenia predmetu zmluvy za Dodávateľa je:
................................, tel. číslo: +421 ..................., e-mail: ...................................... (osoba poverená
za Dodávateľa), alebo ním vopred písomnou formou poverená osoba. Poverenie inej osoby bude
písomne oznámené osobe poverenej za Objednávateľa.
Osoba poverená za Dodávateľa je oprávnená v mene Dodávateľa:
a) dohadovať podmienky realizácie predmetu tejto zmluvy,
b) zabezpečovať poskytovanie súčinnosti Dodávateľa.
7/13

Ev. č. 99/18/Mi
24.

Zmluvné strany môžu kedykoľvek zmeniť nimi poverenú osobu. Zmena je voči druhej zmluvnej
strane účinná odo dňa doručenia písomného oznámenia o zmene poverenej osoby.

25.

Zmluvné strany môžu kedykoľvek zmeniť, alebo doplniť nimi dohodnuté kontaktné čísla a adresy.
Zmena voči druhej zmluvnej strane je účinná odo dňa doručenia písomného oznámenia o zmene
kontaktných údajov

VII.
ZODPOVEDNOSŤ ZA VADY A ZÁRUKA
Práva a povinnosti zmluvných strán v súvislosti s vadami plnenia Dodávateľa alebo zárukou za akosť či
inou zárukou ohľadom plnení/služieb dodaných/poskytnutých na základe tejto zmluvy, budú v rozsahu a v
súlade s ustanoveniami tohto článku VII.
1.

Vadou sa pre účely tejto zmluvy rozumie poskytnutie plnenia odchylne od požiadaviek
Objednávateľa, špecifikovaných v tejto zmluve, v jej Prílohe č. 1 a v dokumentoch tvoriacich súčasť
tejto zmluvy. Dodávateľ zodpovedá za bezchybné vykonanie plnenia, ku ktorému sa touto zmluvou
zaviazal, ako aj za to, že toto plnenie bude poskytnuté v súlade s podmienkami tejto zmluvy a
všeobecne záväznými právnymi predpismi a technickými normami.

2.

Pokiaľ bude niektorá zo služieb poskytnutá s vadou, bude jediným záväzkom Dodávateľa
v súvislosti s takou vadou povinnosť takú službu poskytnúť opätovne, bezplatne a bezvadne, bez
nároku na ďalšiu odmenu.

3.

Objednávateľ je povinný u Dodávateľa písomne reklamovať vadu plnenia/služby bez zbytočného
odkladu, najneskôr do 3 pracovných dní odo dňa, kedy vadu prvýkrát zistil. Zistená vada musí byť
v oznámení Dodávateľovi zrozumiteľne a dostatočne popísaná, vrátane jej prejavov. Dodávateľ je
povinný začať s odstraňovaním vady bez zbytočného odkladu, avšak najneskôr v priebehu
nasledujúceho pracovného dňa (NBD) od doručenia písomnej reklamácie Objednávateľa, s
výnimkou víkendov a štátom uznaných sviatkov a dní pracovného pokoja, a odstrániť vadu
najneskôr v lehote dohodnutej zmluvnými stranami v závislosti od jej rozsahu a charakteru. Pre
hardvérové komponenty páskovej knižnice HP je doba odstránenia vady služby stanovená do 30
dní od jej nahlásenia Objednávateľom Dodávateľovi. V ostatných prípadoch poverené osoby oboch
zmluvných strán dohodnú primeranú lehotu pre odstránenie príslušnej vady. Pri odstraňovaní vady
je Objednávateľ povinný poskytnúť Dodávateľovi potrebnú súčinnosť, ak ho Dodávateľ o to
požiada.

4.

Záruka za právne vady
Dodávateľ zaručuje, že poskytované služby sú bez právnych vád, predovšetkým nie sú zaťažené
právami tretích osôb z priemyselného alebo iného duševného vlastníctva. Dodávateľ sa zaväzuje
Objednávateľovi nahradiť škodu vzniknutú v dôsledku uplatnenia nárokov tretích osôb z titulu
porušenia ich chránených práv súvisiacich s plnením Dodávateľa podľa tejto a/alebo príslušnej
čiastkovej zmluvy, a to len za predpokladu, že Objednávateľ:
a) oznámi Dodávateľovi bez zbytočného odkladu uplatnenie akéhokoľvek takého nároku z
duševného vlastníctva tretích osôb,
b) neuzná sám taký nárok,
c) splnomocní výhradne Dodávateľa k vysporiadaniu takého nároku súdnou alebo mimosúdnou
cestou a
d) bez súhlasu Dodávateľa neurobí akékoľvek právne úkony vo veci takého nároku.

5.

Dodávateľ nezodpovedá vo vzťahu k nárokom týkajúcim sa porušenia práv tretích osôb, ktoré
vznikli následkom:
a) dodržania/aplikácie Objednávateľových návrhov alebo pokynov Dodávateľom v prípade, že
Dodávateľ o takej nevhodnosti vedel a na nevhodnosť takýchto návrhov, parametrov alebo
pokynov Objednávateľa vopred upozornil, avšak Objednávateľ napriek tomu na týchto
návrhoch, parametroch alebo pokynoch trval, alebo ak Dodávateľ nemohol ani s použitím
odborných vedomostí takúto nevhodnosť zistiť;
b) použitia technických informácií alebo technológií dodaných Objednávateľom;
c) modifikácií SW alebo HW, ktoré sú predmetom služieb, Objednávateľom alebo treťou stranou
realizovaných mimo oficiálnych postupov uvádzaných na oficiálnych stránkach výrobcu;
d) použitia SW alebo HW, ktoré bolo zakázané v technických parametroch alebo iných súvisiacich
materiáloch.

8/13

Ev. č. 99/18/Mi
VIII.
ZODPOVEDNOSŤ ZA ŠKODU
1. Ak poruší jedna zmluvná strana svoje povinnosti alebo akýkoľvek záväzok, vyplývajúci z tejto zmluvy
je povinná nahradiť škodu tým spôsobenú druhej zmluvnej strane. Za škodu sa považuje skutočná
škoda, ušlý zisk a náklady vzniknuté poškodenej zmluvnej strane v súvislosti so škodovou udalosťou.
2. Zmluvná strana, ktorá porušila svoju povinnosť alebo akýkoľvek záväzok, vyplývajúci z tejto zmluvy,
sa môže zbaviť zodpovednosti na náhradu škody, ak preukáže, že k porušeniu povinnosti alebo
akéhokoľvek záväzku, vyplývajúceho z tejto zmluvy, došlo v dôsledku okolností vylučujúcich
zodpovednosť.
3. Medzi okolnosti vylučujúce zodpovednosť patria prípady tzv. vyššej moci, medzi ktoré na základe
dohody zmluvných strán bez ohraničenia ich výpočtu a stanovenia ich poradia patria napríklad:
neobvyklé zmeny počasia, vojna, požiar, štrajk, vzbura, verejné nepokoje, explózia, povodeň,
zosuv pôdy, búrka, zásah blesku, embargo, rozhodnutie vojenského orgánu, ako aj zásah
štátnej moci alebo právne akty štátnej moci vydané v dôsledku takéhoto zásahu s výnimkou
v rozsahu stanovenom v predchádzajúcom bode, zmena právnych predpisov, ktoré sú
zmluvnými stranami nezavinené a ani v dôsledku ich konania či nekonania nevznikli.
IX.
ZMLUVNÉ SANKCIE
1.

V prípade, že z dôvodov, za ktoré Dodávateľ zodpovedá, dôjde k omeškaniu alebo neplneniu
Dodávateľa s poskytovaním služieb, tvoriacich plnenie predmetu zmluvy v termínoch podľa čl. I
tejto zmluvy a Prílohy č. 1, bude Objednávateľ oprávnený fakturovať Dodávateľovi zmluvnú pokutu
vo výške 0,2% z celkovej ceny plnenia predmetu zmluvy v zmysle čl. IV bod 2 a Prílohy č. 2, a to za
každý, aj začatý deň omeškania.

2.

V prípade omeškania so splnením peňažného záväzku je veriteľ oprávnený fakturovať dlžníkovi
úrok z omeškania maximálne vo výške 0,02% z dlžnej sumy za každý deň omeškania.

3.

V prípade omeškania Objednávateľa s poskytnutím požadovanej súčinnosti pre Dodávateľa, sa
predlžuje termín plnenia o dobu trvania omeškania Objednávateľa s poskytnutím súčinnosti.

4.

Uplatnením nároku na zaplatenie zmluvnej pokuty nie je dotknutý nárok na náhradu škody,
prevyšujúci výšku zmluvnej pokuty.

5.

Dodávateľ nebude v omeškaní, ak je omeškanie spôsobené okolnosťami vylučujúcimi
zodpovednosť, alebo ak omeškanie vzniklo úplne alebo čiastočne okolnosťami na strane
Objednávateľa alebo inak mimo kontrolu Dodávateľa.
X.
OCHRANA DÔVERNÝCH INFORMÁCIÍ

1.

Zmluvné strany sú si vedomé toho, že v rámci plnenia Zmluvy môžu oni alebo ich zamestnanci či
zmluvní partneri, získať vedomou činnosťou druhej zmluvnej strany alebo jej opomenutím prístup
k dôverným informáciám tejto druhej zmluvnej strany.

2.

Dôvernou informáciou sa rozumie každá informácia, ktorú označuje zmluvná strana, ktorá
informáciu poskytuje, ako dôvernú, vrátane informácií, týkajúcich sa jej výskumu, vývoja, knowhow, obchodných údajov, osobných údajov zamestnancov alebo údajov o produktoch, materiáloch
a metodológiách, vlastnených príslušnou zmluvnou stranou.

3.

Zmluvné strany sa zaväzujú, že zabezpečia dostatočné a preukázateľné poučenie pre všetky
osoby, ktoré sa na ich strane budú zúčastňovať na plnení tejto Zmluvy, o podstate dôvernej
informácie v zmysle tejto Zmluvy a nevyhnutnosti jej utajenia v súlade s touto Zmluvou. Prístup
k dôverným informáciám bude obmedzený na tých zamestnancov a prípadných subdodávateľov
zmluvnej strany, ktorí tieto informácie potrebujú poznať na účely a v rozsahu, vymedzenom touto
Zmluvou. Zmluvné strany sú povinné zabezpečiť, aby záväzok utajenia dôverných informácií
v zmysle tejto Zmluvy prevzali všetky osoby, ktoré sú odlišné od samotných zmluvných strán
a ktoré sa budú zúčastňovať na plnení tejto Zmluvy. Splnenie tejto povinnosti je príslušná zmluvná
strana povinná preukázať, ak ju o to druhá zmluvná strana požiada.

4.

Zmluvné strany sa zaväzujú zaobchádzať s dôvernými informáciami ako s predmetom obchodného
tajomstva, najmä uchovávať ich v tajnosti a zabezpečiť vykonanie všetkých
právnych a
9/13

Ev. č. 99/18/Mi
technických opatrení, zabraňujúcich ich neoprávnenému sprístupneniu tretej osobe či ich zneužitiu,
a to v rozsahu a spôsobom primeraným stupňu utajenia príslušnej dôvernej informácie a jej
zrejmému významu, alebo významu, ktorý tejto dôvernej informácii zreteľne priradí tá zmluvná
strana, ktorej príslušná dôverná informácia prislúcha.
5.

Zmluvné strany môžu poskytnúť tieto dôverné informácie len svojim zamestnancom alebo
zmluvným partnerom v rozsahu nutnom pre riadne plnenia tejto Zmluvy, pri súčasnej realizácii
vyššie uvedených opatrení. Dôverné informácie nesmú byť kopírované alebo reprodukované bez
písomného súhlasu zmluvnej strany, ktorá tieto informácie poskytla.

6.

V prípade porušenia ustanovení uvedených v tomto článku je poškodená Zmluvná strana
oprávnená požadovať od druhej Zmluvnej strany zaplatenie zmluvnej pokuty vo výške 10.000,- €,
za každé porušenie povinnosti zvlášť.
XI.
TRVANIE A UKONČENIE ZMLUVY

1.

Táto zmluva sa uzatvára na dobu určitú do 31.3.2020.

2.

Táto zmluva nadobúda platnosť a účinnosť dňom podpísania oprávnenými zástupcami oboch
zmluvných strán, ustanovenia osobitných predpisov tým nie sú dotknuté.

3.

Zmluvné strany sa dohodli, že práva a povinnosti uvedené v tejto zmluve sa vzťahujú aj na plnenia
poskytnuté Dodávateľom a prevzaté Objednávateľom pred platnosťou tejto zmluvy s účinnosťou od
01.04.2018.

4.

Platnosť tejto zmluvy môže byť ukončená:
a) písomnou dohodou zmluvných strán,
b) zánikom niektorej zo zmluvných strán bez právneho nástupcu,
c) výpoveďou zo strany Objednávateľa,
d) odstúpením od zmluvy v súlade s nižšie uvedeným.

5.

Objednávateľ je oprávnený túto zmluvu ukončiť aj pred uplynutím doby jej platnosti písomnou
výpoveďou bez uvedenia dôvodov s (6) šesťmesačnou výpovednou lehotou. Výpovedná lehota
začína plynúť prvým dňom mesiaca nasledujúceho po mesiaci, v ktorom bola výpoveď doručená
druhej zmluvnej strane.

6.

Ktorákoľvek zo zmluvných strán je oprávnená odstúpiť od tejto zmluvy v prípade jej podstatného
porušenia druhou zmluvnou stranou. Odstúpenie od zmluvy musí byť vykonané v písomnej forme a
musia v ňom byť uvedené dôvody odstúpenia. Odstúpenie od zmluvy nadobúda právne účinky
doručením oznámenia o odstúpení od zmluvy druhej zmluvnej strane. Za podstatné porušenie sa
pre účely tejto zmluvy rozumie porušenie akejkoľvek zmluvnej povinnosti, ak k náprave nedôjde ani
po uplynutí dodatočnej primeranej lehoty (najmenej 30 dní od doručenia písomnej výzvy k
náprave), poskytnutej druhou zmluvnou stranou na odstránenie tohto porušenia.
XII.
RIEŠENIE SPOROV

1.

Zmluvné strany sa zaväzujú, že v prípade sporov o obsah a plnenie tejto zmluvy vynaložia všetko
úsilie, ktoré je možné od nich spravodlivo požadovať, k tomu, aby tieto spory boli vyriešené cestou
zmieru, najmä, aby boli odstránené okolnosti vedúce k vzniku práva od zmluvy odstúpiť alebo
okolností spôsobujúcich jej neplatnosť.

2.

Ak sa nedohodnú zmluvné strany na spôsobe riešenia vzájomného sporu, má každá zo zmluvných
strán právo predložiť spor na rozhodnutie príslušnému súdu Slovenskej republiky.
XIII.
ZÁVEREČNÉ USTANOVENIA

1.

Zmluvu je možné zmeniť len po vzájomnej dohode zmluvných strán formou písomného dodatku.

2.

Právne vzťahy touto zmluvou neupravené sa riadia ustanoveniami Obchodného zákonníka č.
513/1991 Zb. v platnom znení. V prípade, že by sa niektoré ustanovenia tejto zmluvy stali
neplatnými alebo neúčinnými, alebo ak by sa v dôsledku legislatívnych zmien dostali niektoré
z ustanovení tejto zmluvy do rozporu s platným právnym poriadkom Slovenskej republiky, nie je
10/13

Ev. č. 99/18/Mi
týmto dotknutá platnosť a účinnosť zostávajúcich ustanovení tejto zmluvy. Namiesto neplatného
alebo neúčinného ustanovenia platia za zmluvne dohodnuté tie ustanovenia, ktoré sa svojim
zmyslom a účelom neplatnému alebo neúčinnému ustanoveniu zmluvy najviac približujú.
3.

Dodávateľ je povinný dodržiavať právne predpisy a zabezpečiť dodržiavanie právnych predpisov
tretími osobami, ktoré sa podieľajú na plnení Zmluvy, zdržať sa akéhokoľvek konania, ktoré je
v rozpore s právnymi predpismi alebo ktoré je spôsobilé ohroziť alebo porušiť záujmy
Objednávateľa, a zabrániť takémuto konaniu. Pri plnení Zmluvy je Dodávateľ povinný najmä zdržať
sa konania, ktoré by mohlo viesť k vyvodeniu trestnej zodpovednosti objednávateľa v zmysle
zákona č. 91/2016 Z. z. o trestnej zodpovednosti právnických osôb v znení neskorších predpisov
alebo takého predpisu, ktorý ho nahradí.

4.

Táto zmluva vrátane príloh je vyhotovená v štyroch (4) rovnopisoch v slovenskom jazyku, pre
každú zmluvnú stranu po dva (2) rovnopisy.

5.

Neoddeliteľnou
neodporujúcom
Príloha č. 1
Príloha č. 2

súčasťou tejto zmluvy sú Prílohy, ustanovenia ktorých sa použijú v rozsahu
ustanoveniam tejto hlavnej časti zmluvy:
Špecifikácia predmetu zmluvy
Špecifikácia ceny

Za Objednávateľa:
V Bratislave dňa........................

Za Dodávateľa:
V Bratislave dňa........................

.......................................................
Ing. Renáta Črepovská
Strategický nákupca

.......................................................
Mgr. Zuzana Lomnická
Strategický nákupca - senior

...........................................................
Ing. Štefan Orosz
Podpredseda predstavenstva

11/13

Ev. č. 99/18/Mi

Príloha č. 1 – Špecifikácia predmetu zmluvy
Predmetom plnenia tejto zmluvy je poskytovanie servisných služieb (starostlivosť a údržba) na páskovú
knižnicu HP Storage Works EML E-Series Tape Library.
Servisné služby pozostávajú zo:
a) služieb opráv – opravy vád zariadení alebo softvéru spôsobujúcich ich čiastočnú alebo úplnú
nefunkčnosť, na mieste ich inštalácie;
b) služieb podpory:
- Hotline podpora za účelom nahlásenia vád zariadení alebo softvéru a za účelom konzultácie
otázok týkajúcich sa prevádzky zariadení,
- updaty a upgrady firmvéru nevyhnutné pre zachovanie plnej funkčnosti,
- prístup do znalostných databáz.
Špecifikácia HP EML 103e Ultrium Tape Library – P/N AG104B
S/N: GB8005J5HL
Počet
HW
1
6
1
1
2
1
2
1
2
1
1
SW
1
1

Kód produktu

Popis

AG104B
AH682A
AG112B
AD569B
AD563B
AJ001A
252663-B24
AF001A
252663-B33
AF054A
AF099A

HP EML 103e Base Library
HP EML LTO4 Ultrium 1840 FC Drive Kit
HP EML FDI 245e Expansion Module
HP EML e2400 –FC 4GB I/F Controller
HP EML Redundant Power Supply
HP EML LTO4 Internal Network Kit
HP 16A High Voltage Modular PDU
HP 10642 G2 Pallet Universal Rack
HP 32A HV Core Only Modular Power Distribution Unit
HP 10642 G2 600W Graphite Stabilizer Kit
HP Rack Cable Management Kit

343374 – B21
343376 – B21

Lic. na partitioning
Lic. Na manažment, HP EML Command View

Podmienky poskytovania servisných služieb
Časové pokrytie: 9x5 (9 hodín denne, 5 pracovných dní v týždni), pričom časové pokrytie predstavuje
čas, v ktorom sú dodávateľom poskytované servisné služby objednávateľovi.
Response time: NBD od nahlásenia vady zariadenia, resp. softvéru, pričom Response time predstavuje
maximálny prípustný čas, do ktorého je dodávateľ povinný nastúpiť na odstránenie vady zariadení, resp.
softvéru formou servisného zásahu. Od okamihu začatia servisného zásahu je dodávateľ povinný
vykonávať práce (buď priamo na mieste alebo prostredníctvom vzdialeného prístupu) tak dlho, až pokiaľ
nebude zariadenie, resp. softvér uvedené do funkčného stavu,
Hotline: 9x5 (9 hodín, 5 pracovných dní v týždni), pričom hotline predstavuje telefonickú, resp. e-mailovú
podporu pri riešení vád zariadení, resp. softvéru, diagnostik vád prostredníctvom vzdialeného prístupu.
Vady zariadení sú nahlasované dodávateľovi telefonicky alebo elektronicky počas stanoveného časového
pokrytia.
Všetky náklady súvisiace s odstránením vady, údržbou a podporou znáša dodávateľ (vrátane prác,
cestovného, ceny náhradných dielov, updatu, upgradu firmwaru príp. iné).
Dodávateľ poskytne objednávateľovi prístup do elektronických a internetových nástrojov a služieb
týkajúcich sa zariadení, ako sú aktualizácie firmvéru a proaktívne upozorňovacie služby.
Dodávateľ poskytne zákazníkovi prístup do globálneho strediska informácií (znalostnej databázy).
Dodávateľ poskytne kontaktné údaje a postup pri nahlasovaní vady.

12/13

Ev. č. 99/18/Mi

Príloha č. 2 – Špecifikácia ceny
Servisné služby podľa čl. I. ods. 1. bod 1.1.:

HW

SW

Celková cena
servisných
služieb v EUR
bez DPH
(od 1.4.2018
do 31.3.2020)

Počet

Kód produktu

Popis

1
6
1
1
2
1
2
1
2
1
1
1
1

AG104B
AH682A
AG112B
AD569B
AD563B
AJ001A
252663-B24
AF001A
252663-B33
AF054A
AF099A
343374 – B21
343376 – B21

HP EML 103e Base Library
HP EML LTO4 Ultrium 1840 FC Drive Kit
HP EML FDI 245e Expansion Module
HP EML e2400 –FC 4GB I/F Controller
HP EML Redundant Power Supply
HP EML LTO4 Internal Network Kit
HP 16A High Voltage Modular PDU
HP 10642 G2 Pallet Universal Rack
HP 32A HV Core Only Modular Power Distribution Unit
HP 10642 G2 600W Graphite Stabilizer Kit
HP Rack Cable Management Kit
Lic. na partitioning
Lic. Na manažment, HP EML Command View
CENA

CELKOM

22.260,00

22.260,00

13/13

