Zmluva o poskytovaní servisných služieb
Service Level Agreement (SLA)
č. 12/2016/12/20/UMB/1

UMB č. 28/2016/OPS-85
uzavretá podľa § 269 ods. 2 a § 536 zákona č. 513/1991 Zb. Obchodný zákonník v znení neskorších
predpisov (ďalej len „zmluva“)
medzi zmluvnými stranami
Obchodné meno:
Sídlo:
Zastúpená:
Osoba oprávnená rokovať
vo veciach technických:
IČO:
IČ DPH:
Bankové spojenie:
Číslo účtu/IBAN:
Registrácia:

Univerzita Mateja Bela v Banskej Bystrici
Národná 12, 974 01 Banská Bystrica
doc. Ing. Vladimír Hiadlovský, PhD., rektor
Mgr. Jozef Siláči – Ústav automatizácie a komunikácie
30232295
SK2021109211
Štátna pokladnica
SK75 8180 0000 0070 0009 5590
Verejná vysoká škola podľa zákona č. 131/2002 Z. z. o vysokých
školách a o zmene a doplnení niektorých zákonov v znení neskorších
predpisov, zriadená zákonom č. 139/1992 Zb. o zriadení Univerzity
Mateja Bela v Banskej Bystrici

(ďalej len "Objednávateľ" alebo aj „UMB“)
a
Obchodné meno:
Sídlo:
Zastúpená:
Osoba oprávnená rokovať
vo veciach technických:
IČO:
IČ DPH:
Bankové spojenie:
Číslo účtu IBAN:
Číslo účtu/EUR/:
Registrácia:

TEMPEST a.s.
Galvaniho 17/B, 821 04 Bratislava 2
Ing. Peter Krásny, predseda predstavenstva
Ing. Roman Kriško – člen predstavenstva
Ing. Jozef Šipoš – člen predstavenstva
Ing. Lukáš Bumbál – Sales Manager
31326650
SK2020327716
Tatra banka, a.s.
SK13 1100 0000 0026 2004 1080
SK16 1100 0000 0029 2181 4040
Obchodný register Okresného súdu Bratislava I., Odd.: Sa. Vložka č.:
3771/B

(ďalej len „Poskytovateľ“)
(ďalej Objednávateľ a Poskytovateľ spolu aj ako „zmluvné strany“ alebo „zmluvná strana“)
Preambula
Táto zmluva sa uzatvára na základe výsledku procesu verejného obstarávania vykonaného v zmysle
zákona č. 343/2015 Z. z. o verejnom obstarávaní a o zmene a doplnení niektorých zákonov v znení
neskorších predpisov (ďalej len „zákon o VO“), uskutočneného formou prieskumu trhu na zadanie
„zákazky s nízkou hodnotou“ podľa § 117 zákona o VO. Zmluvné strany sa dohodli, že Poskytovateľ
zabezpečí a poskytne Objednávateľovi servisné služby podľa podmienok dohodnutých v tejto zmluve.

Zmluva o poskytovaní servisných služieb Service Level Agreement č. 28/2016/OPS-85

Strana 1 / 17

Článok I.
Predmet zmluvy
1.
Predmetom tejto zmluvy je poskytovanie technickej a systémovej podpory (ďalej len „Servis“)
pre zariadenia a HW a SW produkty uvedené v Prílohe č.1 tejto zmluvy (ďalej len „Podporované
produkty“) v rozsahu, kvalite, spôsobom a za podmienok dohodnutých v tejto zmluve, v rozsahu 40
človekodní (MD).
2.
Zmluvné strany sa dohodli, že v prípade požiadaviek Objednávateľa na ďalšie služby,
produkty a systémy nad rozsah tejto zmluvy, môžu na základe dohody vo forme písomného Dodatku k
tejto zmluve rozšíriť/upraviť predmet tejto zmluvy, pričom tento bude obsahovať doplnené služby,
produkty, a systémy len v prípade, ak nedôjde ku zmene poplatkov za poskytované služby. Ak by
došlo k navýšeniu príslušných poplatkov za poskytovanie takýchto služieb, je tieto Objednávateľ
povinný ďalej obstarať v zmysle zákona o VO.
3.
Objednávateľ sa zaväzuje zaplatiť Poskytovateľovi za poskytovanie týchto služieb dohodnutú
odplatu podľa dohodnutých zmluvných podmienok, špecifikovaných v článku IX. tejto zmluvy.
Článok II.
Miesto plnenia
Miestom plnenia tejto zmluvy sú zmluvné miesta Objednávateľa špecifikované v Prílohe č. 1, ktorá je
neoddeliteľnou súčasťou tejto zmluvy.
Článok III.
Platnosť a ukončenie zmluvy
1.
Táto zmluva nadobúda platnosť dňom podpisu zmluvy oboma zmluvnými stranami a účinnosť
dňom nasledujúcim po dni jej zverejnenia v Centrálnom registri zmlúv vedenom na Úrade vlády
Slovenskej republiky.
2.
Táto zmluva sa uzatvára na dobu určitú a to na 12 mesiacov odo dňa nadobudnutia jej
účinnosti.
3.






Každá zo zmluvných strán môže ukončiť túto zmluvu:
okamžite písomným odstúpením od zmluvy pri podstatnom porušení zmluvných povinností
druhou zmluvnou stranou, ak je také porušenie nenapraviteľné;
písomnou výpoveďou, ak druhá strana nevykoná nápravu podstatného napraviteľného
porušenia tejto zmluvy do tridsiatich (30) dní od prijatia písomného oznámenia o tomto
porušení zmluvných povinností. Výpovedná lehota pre tento prípad je dohodnutá 1-mesačná
s tým, že výpovedná lehota začína plynúť prvým dňom mesiaca nasledujúceho po doručení
výpovede druhej zmluvnej strane. Nárok na zmluvnú pokutu a na náhradu škody týmto nie je
dotknutý;
bez udania dôvodu písomnou výpoveďou s 3 - mesačnou výpovednou lehotou. Výpovedná
lehota začína plynúť prvým dňom mesiaca nasledujúceho po doručení výpovede druhej
zmluvnej strane;
vzájomnou písomnou dohodou.

4.
Za podstatné porušenie zmluvy zo strany Poskytovateľa sa na účely tejto zmluvy považuje
neplnenie zmluvne dohodnutých povinností podľa čl. I. a V. tejto zmluvy riadne a včas.
5.
Za podstatné porušenie zmluvy zo strany Objednávateľa sa na účely tejto zmluvy považuje
neplnenie zmluvne dohodnutých povinností podľa čl. VI. a IX. tejto zmluvy riadne a včas.
6.
Objednávateľ môže vyňať služby, produkty a systémy zo zmluvy poskytované a podporované
touto zmluvou písomným oznámením tridsať (30) dní vopred za účelom:
 zmeny inštalačného miesta, krytého touto zmluvou,
 ich nahradenia novšou, modernejšou verziou,
 prevedením systému, služby a zariadenia pod inú úroveň servisu,
 prevedením systému, služby a zariadenia pod inú servisnú zmluvu.
Zmluva o poskytovaní servisných služieb Service Level Agreement č. 28/2016/OPS-85

Strana 2 / 17

7.
Ukončením platnosti a účinnosti zmluvy podľa tohto článku zanikajú všetky práva a povinnosti
zmluvných strán vyplývajúcich z tejto zmluvy s výnimkou záväzkov zmluvných strán podľa článku X.
a XIV. tejto zmluvy viažucich sa k predmetu tejto zmluvy.
Článok IV.
Spôsob a podmienky zabezpečenia technickej a systémovej podpory
1.
Podporované produkty zaradené do skupiny systémov s definovaným servisným pokrytím,
musia mať uvedené miesto inštalácie, ak je iné ako sídlo Objednávateľa uvedené v článku II. tejto
zmluvy.
2.
Pre skupinu Podporovaných produktov sú určené kontaktné osoby Objednávateľa oprávnené
nahlasovať vzniknuté problémy. Zoznam kontaktných osôb oprávnených konať v zmysle predmetu
tejto zmluvy zo strany Poskytovateľa a Objednávateľa sú špecifikované v Prílohe č. 2, ktorá je
neoddeliteľnou súčasťou tejto zmluvy.
3.
Spôsob a podmienky zabezpečenia technickej a systémovej podpory produktov ako aj
definícia služieb poskytovaných Poskytovateľom v rámci predmetu tejto zmluvy sú uvedené v Prílohe
č.3, ktorá je neoddeliteľnou súčasťou tejto zmluvy.
Článok V.
Povinnosti Poskytovateľa
1.
Poskytovateľ sa zaväzuje zabezpečovať servis profesionálne, maximálne odborne a
zodpovedne a vynakladať maximálne úsilie pri riešení problémov spojených s prevádzkou
Podporovaných produktov. Poskytovateľ vykoná všetky práce, vyplývajúce z tejto zmluvy, kvalitným a
odborným spôsobom a s vynaložením odbornej starostlivosti.
2.

Poskytovateľ zaistí pre Objednávateľa:

a. Telefonickú podporu pre nahlasovanie všetkých typov problémov s Podporovanými produktami
dostupnú v časoch podľa Prílohy č.1 a č. 3.
b. Počas telefonickej podpory sa Poskytovateľ zaväzuje prostredníctvom pracovníka Call Centra
prijímať a informovať kontaktnú osobu Objednávateľa, ktorá nahlasovala problém, podľa
špecifikácie jednotlivých dôb pre odozvu nahlásenia problému, príjem problému, riešenie
problému a implementáciu riešenia problému, ktorá sa nachádza pre jednotlivé typy problémov
v Prílohe č.1 tejto zmluvy, ktorá je neoddeliteľnou súčasťou tejto zmluvy.
c. Odozvu servisného zásahu do dohodnutej doby podľa Prílohy č.1 a č.3 po preukázateľnom
obdržaní žiadosti o odstránenie poruchy (písomne alebo mailom). Servisným zásahom sa rozumie
činnosť smerujúca k odstráneniu poruchy. Dobou odozvy sa rozumie kontakt servisnej osoby
Poskytovateľa s kontaktnou osobou Objednávateľa, pričom sa stanoví rámcový postup a časový
harmonogram odstránenia poruchy. Obidve zmluvné strany sa dohodli, že servisný zásah sa
primárne realizuje cez vzdialený prístup servisného pracovníka k zariadeniu („remote diagnosis„).
d. Pre každý problém prevzatý Poskytovateľom v rámci štandardnej telefonickej podpory je
Poskytovateľ povinný zabezpečiť zásah na jeho odstránenie v dobách definovaných v Prílohe č.1
a č. 3 tejto zmluvy podľa závažnosti problému.
e. V prípade, ak riešenie a odstránenie prevzatého problému nie je možné pre jeho závažnosť
vykonať v lehotách určených zmluvou, je Poskytovateľ povinný v čase definovanom dobou odozvy
oznámiť túto skutočnosť kontaktnej osobe Objednávateľa, ktorá nahlasovala daný problém, a to
telefonicky alebo mailom podľa definície kontaktnej osoby pre daný produkt, a dohodnúť s ňou inú
primeranú lehotu.
3.
O každom servisnom zásahu spisuje pracovník Poskytovateľa a pracovník Objednávateľa
pracovný výkaz – report, ktorý tvorí Prílohu č.5 tejto zmluvy. Pracovný výkaz musí obsahovať dátum a
hodinu nahlásenia poruchy, dátum a hodinu servisného zásahu, popis poruchy a vykonaných prác,
použitý materiál, podpis servisného technika Poskytovateľa a podpis preberajúceho pracovníka
Objednávateľa. Poskytovateľ odovzdá jednu potvrdenú kópiu poverenému pracovníkovi
Objednávateľa na mieste zásahu.

Zmluva o poskytovaní servisných služieb Service Level Agreement č. 28/2016/OPS-85

Strana 3 / 17

4.
Poskytovateľ sa zaväzuje predložiť Objednávateľovi na odsúhlasenie protokol o vykonaní
prác. Formulár pracovného výkazu je uvedený v Prílohe č. 5 tejto zmluvy, ktorá tvorí neoddeliteľnú
súčasť tejto zmluvy.
5.

Poskytovateľ zabezpečí pre Objednávateľa ďalej tieto služby:

a. Poskytovanie implementačných, konfiguračných, inštalačných, poradenských a konzultačných
činností v oblasti budovania, prevádzky a údržby systémov, testovaní zariadení pred i po
nasadení do prevádzky, pri modifikáciách, upgrade a vylepšovaní IT prostredí a jeho systémov.
b. Poskytovanie podpory administrátorov Objednávateľa pri dennej rutinnej prevádzke,
vypracovávanie odborných posudkov, štúdií a analýz k problematike rozvoja, údržby a
bezpečnosti prevádzky IT systémov, školenia administrátorov, tvorba technickej dokumentácie.
c. Poskytovanie softvérových prác na základe požiadaviek Objednávateľa.
d. Zabezpečenie kompetentných pracovníkov Poskytovateľa pre operatívne riešenie úloh pre
krátkodobé nasadenie na pracoviskách a inštalačných miestach Objednávateľa.
e. Zabezpečenie urgentných zásahov pre prípad krízových stavov a havárií, preventívnych
prehliadok, kontrol a testovaní systémov na požiadanie Objednávateľa, aj tých ktoré sú nad rámec
servisnej podpory.
f. Dodávky ďalších hardvérových ako aj softvérových produktov, náhradných dielov, systémov a
materiálu a ich integrácia do IT prostredia Objednávateľa pre zabezpečenie prevádzky systémov v
spolupráci s Objednávateľom.
6.
Objednávateľ objednáva tento typ systémovej podpory podľa bodu 5 článku V. zmluvy formou
objednávky služieb a výkonov. Všetky náklady spojené so zabezpečením týchto výkonov podľa bodu
2 a 5 článku V. zmluvy bude Poskytovateľ fakturovať na základe cien stanovených dohodnutou
hodinovou sadzbou podľa Prílohy č.4 tejto zmluvy, ktorá tvorí neoddeliteľnú súčasť tejto zmluvy.
7.
Práce na objednávku vykoná Poskytovateľ na základe objednávky Objednávateľa a
predbežnej dohody medzi Poskytovateľom a Objednávateľom podľa urgentnosti objednávky a
kapacitných možností Poskytovateľa.
8.
V prípade riešenia poruchy na produktoch mimo rámec zmluvy zabezpečí Poskytovateľ
riešenie vzniknutého stavu na základe objednávky Objednávateľa. V tomto prípade bude kontaktovať
dodávateľa daného zariadenia (resp. servisnú organizáciu), alebo iniciovať ďalšie kroky nevyhnutné
na nápravu daného stavu. Všetky náklady spojené so zabezpečením týchto výkonov bude
Poskytovateľ refakturovať na základe cien stanovených dohodou oboch zmluvných strán.
9.
Poskytovateľ sa zaväzuje, že jeho technickí pracovníci zachovajú mlčanlivosť o všetkých
skutočnostiach týkajúcich sa Objednávateľa a jeho klientov, organizácie prevádzky a iných činností
Objednávateľa, o ktorých sa dozvedeli v súvislosti s uzatvorením tejto zmluvy, ako aj v súvislosti s
plnením predmetu tejto zmluvy, ako i o ďalších skutočnostiach tvoriacich predmet obchodného
tajomstva. Poskytovateľ sa tiež zaväzuje, že jeho technickí pracovníci takto nadobudnuté informácie
nezneužijú, neumožnia tretím osobám sa s nimi oboznámiť a neumožnia ani prístup k týmto
informáciám ani po skončení platnosti a účinnosti tejto zmluvy. Poskytovateľ v tejto súvislosti upozorní
svojich technických pracovníkov na trestnoprávne, občianskoprávne, pracovnoprávne a iné následky
porušenia povinností upravených v tomto ustanovení zmluvy.
Článok VI.
Povinnosti Objednávateľa
1.
Objednávateľ sa zaväzuje zabezpečiť nahlasovanie žiadostí o podporu pracovníkovi Call
Centra Poskytovateľa telefonicky a elektronickou poštou, podľa špecifikácie produktu. Príslušné
kontaktné údaje sú uvedené v Prílohe č.2. Nahlasovať žiadosti o podporu sú oprávnené len kontaktné
osoby uvedené v Prílohe č.2. Kontaktná osoba je povinná pri nahlasovaní žiadosti o podporu v súlade
s Prílohou č. 6, ktorá je neoddeliteľnou súčasťou tejto zmluvy, uviesť všetky požadované údaje /meno
kontaktnej osoby, číslo SLA zmluvy, telefonický kontakt, úroveň a popis problému. V prípade zmeny
zoznamu kontaktných osôb je Objednávateľ povinný túto zmenu bez zbytočného odkladu písomne
ohlásiť Poskytovateľovi minimálne tri (3) dni vopred a zabezpečiť úpravu platnosti zmluvy dodatkom
ku zmluve.

Zmluva o poskytovaní servisných služieb Service Level Agreement č. 28/2016/OPS-85

Strana 4 / 17

2.
V prípade žiadosti o podporu zo strany Objednávateľa je Objednávateľ povinný telefonicky
informovať kontaktnú osobu Call Centra Poskytovateľa a následne v čo najkratšom čase oznámiť
požiadavku Poskytovateľovi vždy preukázateľným spôsobom, tzn. zaslaním žiadosti podľa Prílohy č. 6
mailom alebo faxom na kontaktné miesta podľa Prílohy č. 2, ktorá bude obsahovať podrobnejšiu
špecifikáciu nároku na zásah zo strany Poskytovateľa (popis chyby, prípadné akcie obsluhy, ktoré boli
pred vyskytnutím chyby vykonané). Nahlásením problému, oznámením všetkých požadovaných
údajov v súlade s Prílohou č. 6 a pridelením identifikačného čísla pracovníkom Call Centra
Poskytovateľa sa problém nahlásený Objednávateľom považuje za prevzatý.
3.

Pri vykonávaní servisného zásahu Objednávateľ zabezpečí:

a) sprístupnenie príslušných a súvisiacich zariadení
b) povolenie vstupu pre servisných pracovníkov a dopravné prostriedky Poskytovateľa do príslušných
objektov, na čas nevyhnutný na vykonaniu servisného zásahu
c) zabezpečenie dočasných organizačných opatrení, najmä v prípade porúch spôsobujúcich haváriu
alebo neprípustné prerušenie prevádzky
d) oboznámenie Poskytovateľa s okolnosťami, za ktorých došlo k servisnej udalosti, ako aj s ďalšími
informáciami, ktoré môžu byť dôležité pre vykonanie servisnej činnosti Poskytovateľom
e) preverenie a podpísanie servisnej činnosti a podpísanie, resp. skomentovanie pracovného výkazu
o servisnom zásahu – Príloha č. 5
f) odovzdanie príslušných technických informácií a dokumentácie servisovaných zariadení podľa
požiadaviek Poskytovateľa
g) pri vykonávaní servisného zásahu Objednávateľ zabezpečí na mieste poruchy prítomnosť svojho
pracovníka, ktorý je o danej poruche informovaný a ktorý bude k dispozícii počas celej doby
servisného zásahu, prípadne zabezpečí za seba primeranú náhradu. Po dohode s pracovníkmi
Poskytovateľa je možné dohodnúť iný postup.
h) Objednávateľ zabezpečí možnosť príchodu auta Poskytovateľa k vchodu budovy. Pokiaľ tam nie
sú verejné parkovacie plochy, Objednávateľ zabezpečí možnosť využitia parkovania na miestach
vyhradených pre pracovníkov Objednávateľa.
i) Objednávateľ je zodpovedný za udržiavanie procedúry ktorá zabezpečí rekonštrukciu stratených
alebo zmenených súborov, dát a programov Objednávateľa.
j) v prípade, že Objednávateľ disponuje náhradnými dielmi k zariadeniam krytým touto zmluvou,
zaväzuje sa sprístupniť náhradné diely zástupcovi Poskytovateľa okamžite po jeho príchode
k Objednávateľovi
k) vyčleniť pre prevádzku a sprístupniť pre inštaláciu techniky priestory vyhovujúce zodpovedajúcim
prevádzkovým podmienkam jednotlivých produktov, špecifikované výrobcom zariadení v technickej
dokumentácii, ktorá bola súčasťou dodávky zariadenia. Pokiaľ nie je špecifikované inak, jedná sa
najmä o prevádzkovú teplotu miestnosti 15 - 32ºC, relatívnu vlhkosť 30% - 70%, elektroinštaláciu
220 V podľa platných technicko-bezpečnostných predpisov.
l) primeraný a bezpečný prístup k zariadeniu v rozsahu potrebnom k vykonávaniu servisných prác, a
to nielen v pracovné dni, ale aj cez sobotu a nedeľu
m) vzdialený prístup k systémom na verejných statických internetových adresách.
4.
V prípade, ak Objednávateľ požadovanú súčinnosť podľa bodu 3. tohto článku neposkytne,
počas doby kým nedôjde k náprave v súčinnosti zo strany Objednávateľa, prestávajú Poskytovateľovi
plynúť lehoty pre plnenie záväzkov vyplývajúcich z tejto zmluvy definované pre Podporované
produkty.
Článok VII.
Ostatné povinnosti zmluvných strán
1.
Zmluvné strany sa dohodli, že ak niektorá zmluvná strana bude mať informáciu o akejkoľvek
skutočnosti alebo okolnosti, ktorá by mohla byť spôsobilá priamo, či nepriamo zmariť alebo podstatne
sťažiť plnenie predmetu zmluvy, je táto zmluvná strana povinná okamžite o tejto skutočnosti alebo
okolnosti vyrozumieť druhú zmluvnú stranu.

Zmluva o poskytovaní servisných služieb Service Level Agreement č. 28/2016/OPS-85

Strana 5 / 17

2.
Poskytovateľ si vyhradzuje právo návrhu písomných požiadaviek na Objednávateľa.
V prípade, že Poskytovateľ označí tento návrh ako kritický, t. j. jeho nesplnenie by malo za následok
znemožnenie plnenia zmluvných podmienok (hlavne času zásahu resp. schopnosť zabezpečiť
produkciu), musí Objednávateľ vyvinúť primerané úsilie na jej splnenie. V prípade, že sa tieto
požiadavky nesplnia, nebude Poskytovateľ garantovať podmienky zmluvy podľa Prílohy č. 1 a 3 tejto
zmluvy. Objednávateľ je povinný písomne oznamovať Poskytovateľovi všetky činnosti tretích strán,
ktorých činnosť priamo alebo nepriamo súvisí s predmetom tejto zmluvy.
3.
Objednávateľ poskytne informácie a dokumenty podľa odôvodnených požiadaviek
Poskytovateľa, ktoré sú nevyhnutné pre realizáciu plnenia predmetu zmluvy. Ak sa v priebehu plnenia
zmluvy zistí, že tieto informácie a dokumenty sú chybné, nezrozumiteľné, neúplné alebo v rozpore so
všeobecne platnými záväznými predpismi a normami, Poskytovateľ ihneď upovedomí o tejto
skutočnosti Objednávateľa, prípadne poskytne návrhy na odstránenie týchto nedostatkov.
4.
Všetky práce ako aj dodávky budú riadne dokumentované. Všetky relevantné informácie budú
zanesené do dokumentácie. Informácie, ktoré slúžia ako základ na vystavenie faktúr, dodacích listov,
alebo iných oficiálnych dokumentov, musia byť podpísané oprávnenými osobami oboch zmluvných
strán.
5.
Objednávateľ sa zaväzuje užívať technické a programové produkty správnym spôsobom a s
riadnou starostlivosťou tak, ako ukladajú podmienky pre jednotlivé zariadenia. Zároveň sa
Objednávateľ zaväzuje dodržiavať licenčné dojednania jednotlivých výrobcov a vyžadovať plnenia
týchto dojednaní aj od svojich zamestnancov.
6.
Prehliadka, výmena a manipulácia so súčasťami hardwaru môžu byť nebezpečné. Všetky
práce musí vykonávať kvalifikovaný servisný personál so zodpovedajúcim technickým výcvikom a
skúsenosťou s rozoznávaním týchto nebezpečí (napr. elektrostatického náboja), ktorý musí dodržiavať
všetky bezpečnostné postupy a preventívne opatrenia. Objednávateľ sa zaväzuje uhradiť
Poskytovateľovi priamu škodu, ktorá mu vznikla v dôsledku použitia nekvalifikovaného personálu
alebo porušenia príslušných bezpečnostných predpisov zo strany Objednávateľa.
7.
Poskytovateľ sa zaväzuje, že oboznámi svojich pracovníkov, ktorí budú vykonávať prácu
v zmysle tejto zmluvy na pracovisku Objednávateľa, s podmienkami výkonu tejto práce z hľadiska
dodržiavania bezpečnostných postupov a preventívnych opatrení, predpisov o bezpečnosti a ochrane
zdravia pri práci, čím zodpovedá za škodu v dôsledku nedodržania bezpečnostných postupov, ako aj
za bezpečnosť a ochranu zdravia týchto pracovníkov.
Článok VIII.
Vylúčené prípady
1.
Povinnosť Poskytovateľa zaistiť Servis pre Podporované produkty podľa tejto zmluvy je
podmienená správnym používaním a starostlivosťou o produkty v zmysle podmienok definovaných
výrobcom. Poskytovateľ poskytne podporu aj v prípade, ak by sa táto podpora vyžadovala z dôvodu :
nesprávneho použitia, zneužitia, havárie alebo zanedbania
nesprávnej alebo neprimeranej údržby zo strany Objednávateľa
zmien, úprav alebo neoprávnených pokusov opraviť Podporované produkty
príčin mimo Podporovaný produkt, ako sú nedodržanie podmienok prostredia na určenom
pracovisku v prípustných prevádzkových medziach, stanovených výrobcom pre Podporované
produkty
e) pripojenie Podporovaného produktu na zariadenie, ktoré nebolo dodané alebo schválené
Poskytovateľom
f) nedodržanie podmienok pre prevádzku a minimálnej konfigurácie Podporovaného produktu,
predpísaných výrobcom.
a)
b)
c)
d)

Článok IX.
Cena a platobné podmienky
1.
Za poskytovanie servisných služieb podľa tejto zmluvy je Objednávateľ povinný zaplatiť
Poskytovateľovi odmenu vo výške definovanej podľa Prílohy č. 4 tejto zmluvy, za každú aj začatú

Zmluva o poskytovaní servisných služieb Service Level Agreement č. 28/2016/OPS-85

Strana 6 / 17

hodinu poskytnutia servisnej služby, spolu za jednotlivé časti plnenia maximálne vo výške 19 990,EUR bez DPH za 12 mesačné obdobie trvania tejto zmluvy.
2.
Poplatok za poskytnutie servisných služieb bude fakturovaný v nasledujúcom mesiaci po
mesiaci, v ktorom bola servisná služba v objednanom rozsahu dodaná, s dobou splatnosti faktúr 30
dní odo dňa ich doručenia. Faktúry budú vystavené v EUR a zvýšené o príslušnú DPH.
3.
Objednávateľ sa zaväzuje uhradiť Poskytovateľovi odmenu podľa tohoto článku do 30 dní od
doručenia faktúry. Neoddeliteľnou súčasťou faktúry sú protokoly o vykonaných prácach a pracovné
výkazy reporty podľa Prílohy č.5, ktoré Poskytovateľ v priebehu príslušného 12 mesačného obdobia,
v súlade s touto zmluvou pre Objednávateľa poskytol.
4.
Celkový rozsah poskytnutých servisných služieb a softvérovej podpory po dobu platnosti tejto
zmluvy nesmie prekročiť dohodnutý rozsah 40 človekodní a úhrnná suma fakturovaných poplatkov za
príslušné obdobie platnosti zmluvy nesmie prekročiť maximálnu sumu uvedenú v bode 1. tohto článku.
Objednávateľ si zároveň vyhradzuje právo neobjednať, počas doby platnosti zmluvy, servisné služby
v plnom rozsahu, v prípade ak o špecifikované služby pre Podporované produkty nebude mať záujem.
5.

Faktúry budú zasielané do sídla Objednávateľa.
Článok X.
Zodpovednosť za škodu a zmluvné sankcie

1.
Zmluvné strany sa dohodli, že každá zmluvná strana bude znášať následky vyplývajúce z jej
neplnenia zmluvných záväzkov podľa tejto zmluvy, ak takéto neplnenie je výhradne spôsobené touto
zmluvnou stranou.
2.
V prípade vzniku škody spôsobenej porušením zmluvy je zmluvná strana, ktorá porušila
zmluvu povinná zaplatiť druhej zmluvnej strane náhradu skutočnej priamej škody (škody, ktorá vznikla
ako priamy následok škodovej udalosti), s výnimkou vzniku škody v dôsledku vyššej moci.
3.

Ani jedna zo zmluvných strán nezodpovedá za akúkoľvek nepriamu škodu ako aj ušlý zisk.

4.
V prípade nesplnenia povinností, vyplývajúcich z tejto zmluvy, zo strany Poskytovateľa, je
Objednávateľ oprávnený vyúčtovať zmluvné penále. Za každý začatý deň omeškania servisu uhradí
Poskytovateľ zmluvné penále vo výške 0,05% z ceny kontraktu. Maximálna výška je 20% z celkovej
zmluvne dohodnutej ceny za poskytovanie servisných služieb. Poskytovateľ je povinný vyúčtované
zmluvné penále uhradiť na základe faktúry vystavenej Objednávateľom.
5.
Objednávateľ sa zaväzuje uhradiť Poskytovateľovi zmluvnú pokutu za omeškanie s úhradou
faktúr Poskytovateľa a to za každý deň omeškania vo výške 0,05% z neuhradenej sumy, maximálne
však do výšky 20% z neuhradenej sumy. Objednávateľ je povinný vyúčtovanú zmluvnú pokutu uhradiť
na základe faktúry vystavenej Poskytovateľom.
6.
Objednávateľovou povinnosťou je podniknúť všetky potrebné kroky na zabezpečenie dát
Objednávateľa proti strate.
Článok XI.
Licencie
1.
Poskytovateľ vyhlasuje, že je oprávnený udeliť súhlas na použitie aktualizácie softwaru,
vsuvky programov, nové vydania a CD verzie software, ktoré Objednávateľ obdrží v rámci
poskytovania servisu, v počte a len na použitie na Podporovaných produktoch. Použitie týchto
softwarových produktov bude v súlade s licenčnými dojednaniami výrobcu týchto produktov a
Objednávateľ súhlasí s ich dodržiavaním.
2.
Verzie on-line podporných produktov, poskytnutých touto zmluvou, a CD verzie týchto
produktov, sa môžu kopírovať až do počtu oprávnených kontaktných osôb, a to len pre použitie týmito
osobami za výhradným účelom diagnostikovania a riešenia softwarových problémov Podporovaných
produktov.

Zmluva o poskytovaní servisných služieb Service Level Agreement č. 28/2016/OPS-85

Strana 7 / 17

Článok XII.
Sťahovanie zariadení
1.
Aby sa zabránilo akémukoľvek prerušeniu podpory, odovzdá Objednávateľ pred akýmkoľvek
sťahovaním zariadenia najneskôr päť (5) pracovných dní vopred Poskytovateľovi písomné oznámenie
o novom mieste inštalácie.
2.
Na žiadosť Objednávateľa môže Poskytovateľ dozrieť na sťahovanie zariadenia a
Objednávateľ zaplatí za túto pomoc podľa aktuálne platných časových a materiálových sadzieb
Poskytovateľa. Ak po premiestnení zariadenia Poskytovateľ zistí, že zariadenia sú poškodené alebo
nie sú v stave spôsobilom na riadnu prevádzku, po dohode s Objednávateľom uvedie Poskytovateľ na
náklady Objednávateľa zariadenia do stavu spôsobilosti na riadnu prevádzku.
Článok XIII.
Vyššia moc
Poskytovateľ ani Objednávateľ nie je zodpovedný za nesplnenie tejto zmluvy, ak toto nesplnenie bolo
zapríčinené vyššou mocou. Pre účely tejto zmluvy sa za vyššiu moc považujú udalosti, ktoré nie sú
závislé od konania zmluvných strán a ktoré nemôžu zmluvné strany ani predvídať, ani nijakým
spôsobom priamo ovplyvniť, ako napríklad vojna, mobilizácia, povstanie, živelné pohromy, požiare,
embargo, karanténa. Tým nie sú dotknuté ustanovenia Obchodného zákonníka o okolnostiach
vylučujúcich zodpovednosť.
Článok XIV.
Dôverné informácie
1.
Ak jedna zmluvná strana požaduje, aby informácie poskytnuté druhej zmluvnej strane podľa
tejto zmluvy zostali utajené, označí takéto informácie ako dôverné ("dôverné informácie"). Druhá
zmluvná strana neoznámi dôverné informácie tretej osobe a použije ich len na účely tejto zmluvy. Táto
zmluva neovplyvňuje akúkoľvek inú dohodu medzi zmluvnými stranami o utajení informácií.
2.
Poskytovateľ sa zaväzuje zaobchádzať s dôvernými informáciami poskytnutými
Objednávateľom v súlade s § 17 Obchodného zákonníka a je povinný zabezpečiť ich ochranu pred
tretími osobami. Poskytovateľ je oprávnený poskytnúť tretej osobe dôverné informácie len s
predchádzajúcim písomným súhlasom Objednávateľa, okrem prípadu, ak by povinnosť zverejnenia
vyplývala Poskytovateľovi zo zákona alebo z právoplatného rozhodnutia príslušného štátneho orgánu.
Táto zmluva neovplyvňuje akúkoľvek inú dohodu medzi zmluvnými stranami o utajení informácií.
3.
Poskytovateľ sa zaväzuje dodržiavať ustanovenia zákona č. 122/2013 Z. z. o ochrane
osobných údajov a o zmene a doplnení niektorých zákonov, ako vyplýva zo zmien a doplnení
vykonaných zákonom č. 84/2014 Z. z. (ďalej len „zákon o ochrane osobných údajov“). Poskytovateľ
vyhlasuje, že si je vedomý povinnosti dodržiavať uvedené právne predpisy. Poskytovateľ vyhlasuje, že
svoje oprávnené osoby, ktoré pri výkone servisnej činnosti môžu prísť do styku s osobnými údajmi
UMB, ešte pred začatím uskutočňovania servisnej činnosti u zmluvného partnera poučí o ich právach
a povinnostiach vyplývajúcich zo zákona o ochrane osobných údajov, ako aj o následkoch spojených
s ich nedodržaním.
Článok XV.
Záverečné ustanovenia
1.
Táto zmluva predstavuje úplnú dohodu zmluvných strán, vzťahujúcu sa na poskytnutie
Servisu pre Podporované produkty. Nahrádza všetky predchádzajúce alebo dočasné ústne i písomné
dohody, návrhy a prehlásenia v tejto záležitosti, a má prednostnú platnosť pri akýchkoľvek sporných
alebo dodatočných podmienkach akéhokoľvek cenníka, objednávky, potvrdenia alebo podobných
oznámení medzi zmluvnými stranami počas platnosti tejto zmluvy. Zmeny znenia tejto zmluvy alebo jej
dodatky sú platné len v písomnej forme, riadne podpísané oprávnenými zástupcami oboch zmluvných
strán.
2.
Všetky vzťahy neupravené touto zmluvou sa riadia Obchodným zákonníkom a ostatnými,
s predmetom zmluvy súvisiacimi, všeobecne záväznými platnými právnymi predpismi.
Zmluva o poskytovaní servisných služieb Service Level Agreement č. 28/2016/OPS-85

Strana 8 / 17

3.
Žiadna zo zmluvných strán nesmie postúpiť alebo inak previesť akékoľvek zo svojich práv
alebo povinností z tejto zmluvy, bez predchádzajúceho písomného súhlasu druhej zmluvnej strany, s
výnimkou, že Poskytovateľ môže uzavrieť vedľajšiu zmluvu na poskytovanie podpory podľa tejto
zmluvy.
4.
Všetky oznámenia, dodatky a zmeny týkajúce sa tejto zmluvy musia byť v písomnej forme a
doručené doporučenou poštou s potvrdením prevzatia na adresu, uvedenú v tejto zmluve. Každé
takéto oznámenie nadobúda účinnosť okamihom prijatia.
5.
Táto zmluva sa vyhotovuje v štyroch vyhotoveniach, z ktorých každá zo zmluvných strán
dostane po dvoch vyhotoveniach. Každé vyhotovenie má hodnotu originálu.
6.
Zároveň obidve zmluvné strany zhodne prehlasujú, že si túto zmluvu pred jej podpisom
prečítali, jej obsahu porozumeli, že bola uzavretá po vzájomnom prerokovaní, podľa ich pravej
a slobodnej vôle, určite, vážne a zrozumiteľne, bez omylu, nie v tiesni a za nápadne nevýhodných
podmienok, na znak súhlasu s jej obsahom ju dobrovoľne vlastnoručne podpísali.
7.
Táto zmluva je platná po jej podpísaní oprávnenými zástupcami obidvoch zmluvných strán a
účinná dňom nasledujúcim po dni jej zverejnenia v Centrálnom registri zmlúv v zmysle § 47a zákona
č. 40/1964 Zb. (Občiansky zákonník) v znení neskorších predpisov. Na dôkaz dohody si zmluvné
strany túto zmluvu prečítali, vrátane podmienok poskytovania služby a príslušných príloh a potvrdzujú,
že sú touto zmluvou viazané.
8.
Táto zmluva podlieha podľa zákona č. 211/2000 Z. z. o slobodnom prístupe k informáciám a
o zmene a doplnení niektorých zákonov v znení neskorších predpisov, povinnému zverejneniu v
Centrálnom registri zmlúv vedenom na Úrade vlády Slovenskej republiky.
9.

Poskytovateľ berie na vedomie povinnosť Objednávateľa zverejniť túto zmluvu, ako aj
prípadné dodatky a jednotlivé faktúry vyplývajúce z tejto zmluvy a svojim podpisom dáva súhlas
na jej zverejnenie, vrátane prílohy v plnom rozsahu.

10.

Za zverejnenie tejto zmluvy na Centrálnom registri zmlúv zodpovedá Objednávateľ, ako
osoba povinná v zmysle citovaného zákona.

11.
Neoddeliteľnou súčasťou tejto zmluvy sú jej nasledovné prílohy:
Príloha č.1 - Produkty zahrnuté v zmluve o poskytovaní servisných služieb
Príloha č.2 - Kontaktné osoby objednávateľa a kontakt na call centrum
Príloha č.3 - Definícia základných pojmov, servisných programov a poskytovaných služieb
Príloha č.4 - Cenník servisných prác a poskytovaných služieb v rámci služieb servisnej zmluvy
Príloha č.5 - Pracovný výkaz – SLA report
Príloha č.6 - Nahlasovanie problému
V Bratislave, dňa .....................

V Banskej Bystrici, dňa .....................

...................................................................
................................................................
Ing. Peter Krásny, predseda predstavenstva
Poskytovateľ

doc. Ing. Vladimír Hiadlovský, PhD., rektor
Objednávateľ

Zmluva o poskytovaní servisných služieb Service Level Agreement č. 28/2016/OPS-85

Strana 9 / 17

Príloha č.1 Produkty zahrnuté v zmluve o poskytovaní servisných služieb
Podporované Produkty
ku Zmluve o poskytovaní servisných služieb Service Level Agreement (SLA)
č. 12/2016/12/20/UMB/1

Popis produktu
Serverový OS Microsoft – Exchange Server 2013
Serverový OS Microsoft – Windows Server Datacenter 2012 R2
Serverový OS Microsoft – Windows Server Standard 2012 R2
Serverový OS Microsoft – Windows System Server Standard
Virtualizačná platforma VMware Vsphere 5
Virtualizačná platforma VMware Vsphere 6
Diskové pole HP EVA 4400
Diskové pole HP EVA 6350
Server HP ProLiant BL680c G5
Server HP ProLiant BL480c G6
Server HP ProLiant BL480c G9
Server HP ProLiant BL660c G9
Adresa miesta inštalácie

Sériové číslo alebo identifikačný
kód
Rôzne sériové čísla

Banská Bystrica,
Tajovského 10,
Cesta na amfiteáter 1
telefonicky, mailom

Nahlasovanie problému /telefonicky, mailom/
Úroveň
Servisný program TEMPEST Premium
servisu
Inštalačné, konfiguračné a profylaktické práce
Základné
služby
- On Site, 8 hodín denne, 5 dní v týždni,
- nástup do 24 hodín v pracovných dňoch v čase od 8:00 do 16:00
Technická podpora
- On Site, 8 hodín denne, 7 dní v týždni, 365 dní v roku,
- nástup do 12 hodín, v čase od 8:00 do 16:00
Konzultačné činnosť
- telefonicky, 8 hodín denne, 7 dní v týždni, 365 dní v roku,
- v čase od 8:00 do 16:00, (On Site na požiadanie a s nástupom podľa dohody)
Objednávateľom definovaná priorita a záväzná doba odozvy
Systémové krytie
Analýza diaľkovým vstupom
Prístup k správam o opravách a údržbe (patches). Podmienkou je platná podpora od
Výrobcu.
Podpora osobným technickým kontaktom a technická kontrola na mieste
Podrobná špecifikácia servisného programu - Príloha č.3
Počet predplatených hodín spolu: 8 hodín x 40 (MD) človekodní = 320 hodín (človekohodín)

Zmluva o poskytovaní servisných služieb Service Level Agreement č. 28/2016/OPS-85

Strana 10 / 17

Príloha č.2 - Kontaktné osoby Objednávateľa a kontakt na call centrum
ku Zmluve o poskytovaní servisných služieb Service Level Agreement (SLA)
č. 12/2016/12/20/UMB/1
Poskytovateľa môžu požiadať o podporu len určené kontaktné osoby. Každá kontaktná osoba musí
mať, alebo na náklady Objednávateľa získať minimálne odborné znalosti na diagnostikovanie a
analýzu porúch podporovaných produktov. Počet určených kontaktných osôb je možné bezplatne
rozšíriť. V rámci servisného programu TEMPEST Premium určí Poskytovateľ osoby zodpovedné za
poskytovanie podpory osobným technickým kontaktom a technickej kontroly na mieste.
Zoznam osôb objednávateľa, oprávnených nahlasovať problémy:
Meno
Mgr. Jozef Siláči
RNDr. Peter Renčo
Bc. Martin Miklík
Bc. Tomáš Styk
Mgr. Miroslav Murin
Miroslav Orac

Telefón
+421 908 540 717
+421 908 818 253
+421 48 446 6411
+421 48 446 6411
+421 48 446 6411
+421 48 446 6221

e-mail
jozef.silaci@umb.sk
peter.renco@umb.sk
martin.miklik@umb.sk
tomas.styk@umb.sk
miroslav.murin@umb.sk
miroslav.orac@umb.sk

Fax
+421 2 50267260

e-mail
helpdesk@assistance.sk

Call Centrum poskytovateľa:
Telefón
Primárna linka:+421 2 50 267 267
BackUp mobil: +421 905 267 267
+421 905 267 267

Zoznam osôb poskytovateľa, osobný technický kontakt:
Meno
Martin Zúggó
Erik Teslovič

Telefón
0907 786 392
0905 899 998

Zmluva o poskytovaní servisných služieb Service Level Agreement č. 28/2016/OPS-85

e-mail
Martin_zuggo@tempest.sk
Erik_teslovic@tempest.sk

Strana 11 / 17

Príloha č. 3

Definícia základných pojmov, servisných programov a poskytovaných
služieb
ku Zmluve o poskytovaní servisných služieb Service Level Agreement (SLA)
č. 12/2016/12/20/UMB/1

Servisný Program TEMPEST Premium
TEMPEST Premium zabezpečuje riešenie problémov operačného systému, základného softvéru,
sieťových funkcií a prevádzkyschopnosť počítačových systémov, a to pomocou nepretržitej
telefonickej podpory, ako aj osobnou pomocou na mieste pre náročnejšie softvérové alebo hardvérové
problémy.
Služby zahrnuté v programe
Inštalačné, konfiguračné, profylaktické a iné práce
 On Site, 8 hodín denne, 5 dní v týždni,
 nástup do 24 hodín v pracovných dňoch v čase od 8:00 do 16:00
Technická podpora
 On Site, 8 hodín denne, 7 dní v týždni, 365 dní v roku,
 nástup do 12 hodín, v čase od 8:00 do 16:00
Konzultačné činnosť
 telefonicky, 8 hodín denne, 7 dní v týždni, 365 dní v roku,
 v čase od 8:00 do 16:00, (On Site na požiadanie a s nástupom podľa dohody)
Ďalšie služby
 Objednávateľom definovaná priorita a záväzná doba riešenia
 Garancia riešenia
 Systémové krytie
 Analýza diaľkovým vstupom
 Prístup k správam o opravách a údržbe (patches). Podmienkou je mať zakúpenú podporu od
výrobcu (BackSupport)
 Podpora osobným technickým kontaktom a technická kontrola na mieste
Popis služieb poskytovaných v rámci programu
V rámci programu sú k dispozícii základné služby, nevyhnutné pre zabezpečenie adekvátnej podpory
Objednávateľa pri možných technických problémoch.
Telefonická konzultačná činnosť a technická podpora na mieste
Telefonická konzultačná činnosť zahŕňa počtom neobmedzenú asistenciu pri riešení problémov
produktov pokrytých servisným programom. Telefonická podpora je štandardne k dispozícii 8 hodín
denne, vrátane dní voľna, v čase od 8,00 do 16,00 hod. Pomoc je určená pre dve hlavné a štyri
vedľajšie kontaktné osoby Objednávateľa, ktoré majú možnosť sa telefonicky alebo mailom obracať so
žiadosťou o podporu na pracovníkov Poskytovateľa.
V prípade že problémy nie je možné odstrániť telefonicky alebo vzdialeným prístupom, servisný
technik Poskytovateľa vykoná výjazd k Objednávateľovi, aby problém odstránil priamo na mieste.
Asistencia na mieste u Objednávateľa je štandardne k dispozícii 8 hodín denne, vrátane dní voľna,
v čase od 8,00 do 16,00 hod. s nástupom do 12 hodín od definovania problému ako neriešiteľného
telefonicky alebo vzdialeným prístupom.

Inštalačné, konfiguračné a profylaktické práce
Zmluva o poskytovaní servisných služieb Service Level Agreement č. 28/2016/OPS-85

Strana 12 / 17

Poskytovateľ primárne vykonáva inštalačné, konfiguračné a profylaktické práce vzdialeným prístupom.
V prípade nefunkčnosti vzdialeného prístupu vykoná práce fyzicky v mieste inštalácie podporovaných
produktov, prostredníctvom svojich servisných technikov, po objednaní potrebného rozsahu služieb
Objednávateľom. Služby sú štandardne poskytované 8 hodín denne, 5 dní v týždni (mimo dní voľna),
v pracovných dňoch v čase od 8:00 do 16:00, s nástupom do 24 hodín po obdržaní písomnej
objednávky, resp. najbližší nasledujúci pracovný deň
Objednávateľom definovaná priorita a záväzná doba odozvy
Táto služba umožňuje Objednávateľom definovať vlastné priority riešenia problémov, v závislosti od
závažnosti problému, čím definuje aj podmienky záväznej doby riešenia problému pracovníkmi
Poskytovateľa. Objednávateľ môže definovať tri úrovne priority: kritická, vážna a nekritická, ako je
popísané v nasledujúcej tabuľke:
Odberateľom
definovaná
priorita

Postup odozvy
Telefonicky

Na mieste

Priorita P1 Kritická
(výpadok
systému)
Priorita P2 Vážna (systém
je poškodený)

Pohotovosť – Po prijatí žiadosti o servisnú
podporu servisný technik do 2 hodín
zavolá kontaktnej osobe späť a stanoví
ďalší postup riešenia

Príchod na miesto do 12 hodín od
vyžiadania služby, ak servisný technik
rozhodne, že je nevyhnutná servisná
podpora na mieste inštalácie

Po prijatí žiadosti o servisnú podporu
zavolá servisný technik do 8 hodín
kontaktnej osobe späť a stanoví ďalší
postup riešenia
Po prijatí žiadosti o servisnú podporu
zavolá servisný technik do 24 hodín
kontaktnej osobe späť a stanoví ďalší
postup riešenia

Príchod na miesto do 24 hodín od
vyžiadania služby, ak servisný technik
rozhodne, že je nevyhnutná servisná
podpora na mieste inštalácie
Príchod na miesto do časového limitu
stanoveného po vzájomnej dohode od
vyžiadania služby, ak servisný technik
rozhodne, že je nevyhnutná servisná
podpora na mieste inštalácie

Priorita P3
Nekritická
(fungovanie
systému
obmedzené)

–
je

Pričom jednotlivé priority sú stanovené nasledovne:
P1 – systém nie je funkčný:
- Zastavenie systému. Prejavuje sa všetkým užívateľom
- Zlyhanie funkčnosti systému spôsobuje stratu dát
- Chyba v systéme neumožňuje spustenie alebo pokračovanie behu SW aplikácií
- Je identifikovaná možnosť porušenia bezpečnostného zabezpečenia.
P2 – Systém je poškodený:
- Zhoršená alebo porušená funkčnosť so značným vplyvom na podporované
produkty
- Časté zlyhanie aplikácie, ktorá ale nespôsobuje stratu údajov
- Vážne, ale predvídateľné zlyhanie systému
- Značná degradácia výkonových parametrov systému
P3 – Fungovanie systému je obmedzené:
- Chyby, ktoré majú obmedzený ale nie priamy dopad na výkon a funkčnosť
podporovaných produktov
- Chybná funkčnosť s obmedzeným dopadom
- Otázky na výkon systému
Garancia riešenia
Súčasťou programu TEMPEST Premium je garancia riešenia, ktorá zahrňuje možnosť poskytnutia
funkčne porovnateľného náhradného riešenia, v prípade že nie je možné chybné zariadenie opraviť v
predpokladanom termíne. Objednávateľ tak môže skôr používať svoj systém.
Systémové krytie

Zmluva o poskytovaní servisných služieb Service Level Agreement č. 28/2016/OPS-85

Strana 13 / 17

Telefonická asistencia zahŕňa podporu softvéru, hardvéru a sieťových aplikácií. Softvérová telefonická
podpora pokrýva všetky voľne dostupné licenčné produkty a produkty ku ktorým má prístup
Objednávateľ v zmysle jeho platných licenčných zmlúv. Podpora hardvéru zahŕňa všetok materiál a
prácu, potrebné k vráteniu jeho zariadenia do úplne prevádzkyschopného stavu. Podmienkou riešenia
servisu podporovaných produktov je mať platnú podporu od výrobcu.
Analýza diaľkovým vstupom
V prípade požiadaviek Objednávateľa je možné preskúšať a nastavovať Váš systém diaľkovo
pomocou vzdialeného. Takto je možné urýchliť poskytnutie riešenia problému.
Prístup k správam o úpravách a údržbe
Program TEMPEST Premium Vám tiež poskytuje prístup k dostupným opravám programov (patches)
k operačnému systému a licenčným voľným produktom.
Podpora osobným technickým kontaktom a technická kontrola na mieste
Podmienkou je mať platnú podporu od výrobcu.
Podpora osobným technickým kontaktom a technická kontrola na mieste
Ak si prajete podporu nad štandard, môžete si zvoliť podporu osobným technickým kontaktom. Bude
Vám pridelená zvláštna skupina podporných pracovníkov, oboznámená s Vaším prípadom. Táto
skupina bude prijímať všetky Vaše telefonické požiadavky. V tejto skupine bude tiež ustanovený
vedúci skupiny ako Váš hlavný kontakt. Vaša skupina bude k dispozícii v dobe normálnych
pracovných hodín (8:00 až 16:00 miestneho času, s výnimkou dní voľna). Mimo tejto doby budú
k dispozícii ďalší technickí pracovníci Poskytovateľa, aby Vám poskytli radu na Vaše otázky.
Vaša podporná skupina Vám poskytne spektrum služieb tak, aby Vám pomohla získať maximum
z Vašej investície do systému. Tieto služby zahŕňajú periodické kontroly po telefóne povereným
vedúcim skupiny a prehľady o Vašich otázkach na produkty. Tieto prehľady ukazujú tendencie
problémov a používajú sa na identifikáciu základných príčin problémov a možných riešení. Skupina
bude tiež udržiavať Váš profil na aktuálnom stave tak, aby mohla naša spoločnosť lepšie pochopiť
Vaše zvláštne požiadavky na podporu.
Na pomoc pre zvyšovanie efektívnosti Vášho systémového prostredia môžete získať kompletný
technický prehľad Vášho prípadu. Minimálne dvakrát ročne Vás navštívi zástupca Poskytovateľa aby
skontroloval a prediskutoval ostatné technické témy a odporúčal opatrenia na zvýšenie celkovej
produktivity Vášho systému.

Zmluva o poskytovaní servisných služieb Service Level Agreement č. 28/2016/OPS-85

Strana 14 / 17

Príloha č.4 – Cenník servisných prác a poskytovaných služieb v rámci služieb servisnej zmluvy
ku Zmluve o poskytovaní servisných služieb Service Level Agreement (SLA)
č. 12/2016/12/20/UMB/1

Sadzby za servisné práce a poskytované služby:
telefonické konzultácie

Pracovné dni (8:00 - 16:00h)

servisné práce
62,47 € / hodinu

Pracovné dni (mimo 8:00 - 16:00h)

Nie je poskytované

Nie je poskytované

Dni prac. voľna (8:00 - 16:00h)

62,47 € / hodinu

Dni prac. voľna (mimo 8:00 - 16:00h)

Nie je poskytované

62,47 € / hodinu
Nie je poskytované

62,47 € / hodinu

Sadzby za dopravné náklady:
Kilometrovné

v cene hodinovej sadzby za servisné práce a poskytované služby

Čas strávený na ceste

v cene hodinovej sadzby za servisné práce a poskytované služby

Nocľažné

v cene hodinovej sadzby za servisné práce a poskytované služby

Všetky uvedené ceny sú bez DPH, hodinové sadzby sa rátajú za každú začatú hodinu.

Zmluva o poskytovaní servisných služieb Service Level Agreement č. 28/2016/OPS-85

Strana 15 / 17

Príloha č.5: Pracovný výkaz – SLA report
ku Zmluve o poskytovaní servisných služieb Service Level Agreement (SLA)
č. 12/2016/12/20/UMB/1

Pracovný výkaz

Zákazník/Projekt:

Typ systému:

Adresa miesta vykonaných prác

SN:

[ ]Inštalácia
[ ] Servis
[ ] Profylaktika

TEMPEST a. s.
GBC IV
Galvaniho 17/B
821 04 Bratislava 2
Tel: +421.2.50267.111
Fax: +421.2.50267.100
Dátum a čas nahlásenia
/
/
:

Dátum

[ ] Reklamácia
Dopad na sytém: Kritický | Vážny | Nekritický
[ ] Iné

Kontaktná osoba zákazníka
Case ID alebo / číslo objednávky / č..zmluvy
Meno:

Dátum a čas 1. kontaktu
/
/
:

Tel:

Dátum a čas začatia prác
/
/
:

Dátum a čas ukončenia prác
/
/
:

Vykonané práce (stručný popis)

Práce vykonal (Meno)

Podpis:

Je práca ukončená
Áno / Nie

Počet h1 OnSite OffSite

Spolu odpracovaných hodín
Počet km

Celkový čas strávený na ceste

Zákazník svojím podpisom potvrdzuje prevzatie materiálu a prác na tomto pracovnom výkaze.

1

Meno zodp. zamestnanca zákazníka

Dátum

Podpis zodp. zamestnanca zákazníka

Zmluva o poskytovaní servisných služieb Service Level Agreement č. 28/2016/OPS-85

Každá začatá hodina sa počíta ako celá hodina.

Strana 16 / 17

F 01 PP 4TOS 04b

Príloha č.6:

Nahlasovanie problému

ku Zmluve o poskytovaní servisných služieb Service Level Agreement (SLA)
č. 12/2016/12/20/UMB/1
1. Kontaktné údaje na Call centrum Poskytovateľa
a. Mailová adresa:

helpdesk@assistance.sk

b. Telefón:

+421 2 50 267 267

BackUp mobil:
+421 905 267 267
(v prípade nefunkčnosti primárnej telefónnej linky)
2. Postup nahlasovania požiadavky na Service desk Poskytovateľa
a. Objednávateľ nahlási na Service desk Poskytovateľa formou e-mailu, alebo telefonicky
(súčasne potvrdiť e-mailom) s minimálne nasledujúcimi údajmi:
-

Názov Objednávateľa:

-

Číslo zmluvy:

-

Kontaktná osoba Objednávateľa:
Telefónne číslo:

-

e-mailová adresa:

Typ požiadavky (kategorizácia):

Incident / Service Request / Change Request

P1 – kritická / P2 – vážna / P3 – nekritická

-

Priorita:

-

Názov požiadavky:

-

Popis požiadavky:

-

Sériové číslo kompenentu servisovaného prostredia:

-

Lokalita: (Adresa miesta vykonania servisného zásahu)
Pozn.: E-mail môže obsahovať doplňujúce informácie vo forme pripojených súborov,
resp. snímok obrazoviek.

b. Nahlasovať požiadavky sú oprávnené iba osoby definované v Prílohe č.2 tejto Zmluvy.
c. Po prijatí požiadavky Poskytovateľ zašle Objednávateľovi potvrdzujúci e-mail o prijatí
požiadavky.
d. Poskytovateľ po vyriešení požiadavky, danú požiadavku uzavrie a zašle Objednávateľovi
e-mail s minimálne nasledujúcimi údajmi:
-

ID požiadavky:

-

Popis riešenia:

ID generované aplikáciou Poskytovateľa

Zmluva o poskytovaní servisných služieb Service Level Agreement č. 28/2016/OPS-85

Strana 17 / 17

