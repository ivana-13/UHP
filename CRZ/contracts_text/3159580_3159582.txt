ZMLUVA O DIELO A LICENČNÁ ZMLUVA
uzavretá podľa § 536 a nasl. zák. č. 513/1991 Zb. Obchodný zákonník v znení neskorších predpisov
(ďalej len „Obchodný zákonník“), zák. č. 343/2015 Z. z. o verejnom obstarávaní a o zmene a
doplnení niektorých zákonov v znení neskorších predpisov (ďalej len „ZoVO“) a zák. č. 185/2015
Z. z. Autorský zákon v znení neskorších predpisov (ďalej len „Autorský zákon“)
medzi zmluvnými stranami:
Objednávateľ:

Psychiatrická liečebňa Sučany,
Sídlo: Hradiská 23, 038 52 Sučany,
IČO: 17 335 612,
DIČ: 2020598888,
IČ DPH: SK2020598888,
Konajúci prostredníctvom: Ing. Vladimír Husárček, štatutárny orgán - riaditeľ
Oprávnený konať vo veciach zmluvných: Ing. Vladimír Husárček, štatutárny orgán riaditeľ,
Oprávnený konať vo veciach technických: Ing. Vladimír Mucha
Zriadená: Zriaďovaciou listinou MZ SR číslo: 3724/1991-A/V-5 zo dňa 09.12.1991,
Bankové spojenie:
Číslo účtu IBAN:
(ďalej len „Objednávateľ“)
a

Zhotoviteľ:

CompuGroup Medical Slovensko s. r. o.,
Sídlo: Galvaniho 7/D, 821 04 Bratislava,
IČO: 35 774 738,
DIČ: 2020232775,
IČ DPH: SK2020232775,
Konajúci prostredníctvom: RNDr. Sviatoslav Molnár, konateľ,
Oprávnený konať vo veciach zmluvných: RNDr. Sviatoslav Molnár, konateľ,
Oprávnený konať vo veciach technických: Ing. Richard Rusnák,
Zapísaný v: Obchodnom registri Okresného súdu Bratislava I, odd. Sro, vl. č.
19825/B,
Bankové spojenie:
Číslo účtu vo formáte IBAN:
(ďalej len „Zhotoviteľ“)

(Objednávateľ a Zhotoviteľ ďalej jednotlivo aj ako „zmluvná strana“ a spoločne aj ako „zmluvné strany“)
(táto zmluva ďalej len „Zmluva“)
Článok 1
Úvodné ustanovenia
1.

2.

3.

Zhotoviteľ vyhlasuje, že je oprávnený vykonávať majetkové práva k počítačovému programu
(aplikačnému softvéru) – zdravotníckeho informačného systému, ktorý spĺňa požiadavky,
špecifikáciu a rozsah nasadenia uvedené v Prílohe č. 1 tejto Zmluvy (ďalej len „ZIS“).
Zhotoviteľ vyhlasuje, že je oprávnený udeliť Objednávateľovi súhlas na použitie diela (licenciu)
podľa § 65 a nasl. Autorského zákona v znení neskorších predpisov, a to v rozsahu a za
podmienok bližšie určených v článku 7 tejto Zmluvy.
Na základe výsledku priameho rokovacieho konania Objednávateľ a Zhotoviteľ uzavretím tejto
Zmluvy prejavujú vôľu dohodnúť podmienky a spôsob realizácie predmetu tejto Zmluvy, ktorý je
dodanie ZIS, jeho inštalácia, vykonanie všetkých skúšok ZIS (skúšobná prevádzka), odborné
zaškolenie vybraných zamestnancov Objednávateľa pre prácu so softvérom ZIS, poskytovanie
podpory softvéru ZIS a sprievodných služieb počas trvania Zmluvy a udelenie súhlasu na
použitie ZIS (licencie).

1

ČASŤ A - Zmluva o dielo
Článok 2
Predmet zmluvy
1.

Na základe tejto Zmluvy sa Zhotoviteľ zaväzuje:
a) dodať Objednávateľovi ZIS;
b) zabezpečiť inštaláciu softvéru ZIS;
c) zabezpečiť implementáciu ZIS s otestovaním v prevádzke Objednávateľa;
d) poskytnúť nástroje stanovené NCZI na pripojenie do Národného zdravotníckeho
informačného systému;
e) zabezpečiť odborné zaškolenie vybraných zamestnancov Objednávateľa pre prácu so
softvérom ZIS;
(činnosti uvedené pod písm. a) až e) ďalej spoločne aj ako „Dielo“)
zabezpečovať počas trvania tejto Zmluvy legislatívnu aktualizáciu ZIS,
zabezpečovať aktualizáciu číselníkov,
zabezpečovať všeobecný rozvoj ZIS na základe technologického rozvoja a realizovaných
vylepšení,
i)
zabezpečovať telefonické poradenstvo k ZIS,
j)
vykonať, na základe výzvy Objednávateľa, raz za kalendárny polrok konzultačnú návštevu
v rozsahu do 6 človekohodín.
(činnosti uvedené pod písm. f) až j) ďalej spoločnej aj ako „Podpora“).
Zhotoviteľ je povinný dodať Objednávateľovi súčasne s dodaním Diela aj Užívateľskú
dokumentáciu v slovenskom jazyku. Písomne základnú užívateľskú príručku, ktorá bude
obsahovať:
- popis počítačového programu a všetkých jeho funkcií t. j. vrátane tých, ktoré nie sú
predmetom Diela,
- inštalačný postup aplikácie,
- popis spôsobu nastavovanie prístupu užívateľov k dátam a k funkciám aplikácie;
Dokumentácia k špecifickým častiam ZIS je riešená kontextovou nápoveďou.
Objednávateľ sa zaväzuje bezodkladne na žiadosť Zhotoviteľa poskytnúť Zhotoviteľovi všetky
potrebné informácie a podklady, ktoré sa týkajú alebo môžu súvisieť s realizáciou tejto Zmluvy.
Objednávateľ sa ďalej zaväzuje bez zbytočného odkladu poskytnúť na žiadosť Zhotoviteľa
Zhotoviteľovi súčinnosť potrebnú pri plnení jeho povinností z tejto Zmluvy, Dielo od Zhotoviteľa
prevziať bez zbytočného odkladu a uhradiť Zhotoviteľovi dojednanú cenu (odplatu) špecifikovanú
v článku 4 tejto Zmluvy, a to riadne, včas a za podmienok uvedených v tejto Zmluve.
Zhotoviteľ sa zaväzuje zhotoviť pre Objednávateľa Dielo:
a) s odbornou starostlivosťou, na svoje náklady, vo vlastnom mene, na svoje nebezpečenstvo,
riadne, včas, bez vád a nedorobkov, a odovzdať zhotovené Dielo Objednávateľovi
v zodpovedajúcej kvalite a podľa podmienok dohodnutých v tejto Zmluve;
b) v súlade so všetkými všeobecne záväznými právnymi predpismi a technickými normami,
ktoré sú platné na území Slovenskej republiky;
c) zabezpečiť, že Dielo podporuje všetky, ku dňu podpisu zmluvy vyžadované rozhrania pre
komunikáciu so zdravotnými poisťovňami, sociálnou poisťovňou, ako aj všetky požiadavky
na pripojenie k národnému zdravotníckemu informačnému systému (NZIS);
d) pred odovzdaním Diela vykonať všetky skúšky preukazujúce kvalitu Diela, jeho funkčnosť
a spoľahlivosť, dodržanie technických parametrov dohodnutých v tejto Zmluve, ako aj
predpísaných technických parametrov.
Pokiaľ zhotoviteľ použije na dielčie dodávky predmetu tejto zmluvy ďalších čiastkových
dodávateľov (ďalej len „subdodávatelia“), zoznam týchto subdodávateľov tvorí neoddeliteľnú
súčasť cenovej ponuky Zhotoviteľa a tejto zmluvy a je obsiahnutý v Prílohe č. 2 tejto zmluvy.
V prípade, že niektorý zo subdodávateľov nie je v okamihu uzavretia zmluvy známy a vstúpi do
procesu zhotovenia diela po uzavretí tejto zmluvy, musí byť tento subdodávateľ odsúhlasený
Objednávateľom formou dodatku k tejto zmluve.
Zhotoviteľ vyhlasuje, že vzhľadom na charakter Objednávateľa ako zmluvnej strany a finančné
plnenie z tejto Zmluvy si je vedomý skutočnosti, že sa považuje za partnera verejného sektora v
zmysle ustanovenia § 2 zákona č. 315/2016 Z. z. o registri partnerov verejného sektora a o
zmene a doplnení niektorých zákonov (ďalej len „ZoRPVS“) a je súčasne zapísaný v registri
partnerov verejného sektora (ďalej len „Register“), ktorého správcom a prevádzkovateľom je
Ministerstvo spravodlivosti Slovenskej republiky. Zhotoviteľ tiež vyhlasuje, že v prípade, ak bude
plniť predmet plnenia tejto zmluvy prostredníctvom subdodávateľov, ktorí majú povinnosť
f)
g)
h)

2.

3.

4.

5.

6.

2

zapisovať sa do registra v zmysle ZoRPVS, musia byť v čase uzavretia tejto zmluvy v registri
zapísaní. V prípade, ak počas trvania tejto zmluvy dôjde k právoplatnému výmazu subdodávateľa
z registra, je Zhotoviteľ povinný okamžite ukončiť plnenie tejto zmluvy prostredníctvom takéhoto
subdodávateľa. Porušenie povinnosti vykonať overenie identifikácie konečného užívateľa výhod
v zmysle § 11 ods. 2 ZoRPVS alebo nesplnenie povinnosti vykonať zápis oprávnenej osoby do
registra včas v zmysle § 10 ods. 2 tretej vety ZoRPVS bude mať za následok, že Objednávateľ, s
ktorým partner verejného sektora (Zhotoviteľ) uzavrel zmluvu, nemusí plniť svoje zmluvné
povinnosti a nedostane sa tým do omeškania so splnením svojho záväzku.
6. Zmluvné strany sa dohodli, že vlastníkom zhotovovaného Diela, ktoré je vymedzené v tejto
Zmluve, sa Objednávateľ stáva momentom úplného zaplatenia ceny Diela špecifikovanej v článku
4 bod 1 písm. a) a podpisom Protokolu o odovzdaní a prevzatí Diela špecifikovaného v bode 11
tohto článku oboma zmluvnými stranami.
7. Nebezpečenstvo škody na zhotovovanom Diele znáša Zhotoviteľ, a to až do doby odovzdania
celého Diela Objednávateľovi. Prebratím Diela Objednávateľom prechádza nebezpečenstvo
škody na Diele na Objednávateľa.
10. Zhotoviteľ môže Dielo vykonať ešte pred dojednaným časom a riadne dokončené Dielo odovzdať
Objednávateľovi v skoršom termíne. Objednávateľ je povinný skôr ponúknuté dokončené Dielo od
Zhotoviteľa prevziať.
11. Záväzok zhotoviť Dielo bude splnený odovzdaním Diela a dokumentácie špecifikovanej v bode 2
tohto článku Zhotoviteľom a ich prevzatím Objednávateľom, na základe Protokolu o odovzdaní
a prevzatí Diela (ďalej len „Protokol“).
Článok 3
Čas, miesto a spôsob plnenia
1.

2.
3.

4.

5.

6.

Zhotoviteľ
a) dodá Objednávateľovi Dielo v lehote do 31.10.2017;
b) poskytne/zabezpečí Podporu počas trvania tejto Zmluvy.
Miestom plnenia je: Psychiatrická liečebňa Sučany, Hradiská 23, 038 52 Sučany.
Kontaktnými osobami Zhotoviteľa oprávnenými konať v jeho mene vo veciach plnenia Zmluvy sú:
RNDr. Sviatoslav Molnár, tel. 0905 / 624 158, mail: sviatoslav.molnar@cgm.com,
Ing. Richard Rusnák, tel. 0905 / 846 142, mail: richard.rusnak@cgm.com
Kontaktnými osobami Objednávateľa oprávnenými konať v jeho mene vo veciach plnenia Zmluvy
sú:
Ing. Vladimír Husárček, tel. 0901/914532, mail: vladimir.husarcek@plsucany.sk,
Ing. Vladimír Mucha, tel. 0944/207802, mail: vypoctove@plsucany.sk
V prípade zmeny kontaktných osôb Objednávateľa alebo Zhotoviteľa špecifikovaných v bode 3
a 4 tohto článku je príslušná zmluvná strana povinná bez zbytočného odkladu túto zmenu ohlásiť
druhej zmluvnej strane. Nahlasovanie zmien kontaktných osôb musí mať písomnú formu a jeho
účinky nastávajú dňom doručenia tohto oznámenia druhej zmluvnej strane.
Zmluvné strany vyhlasujú, že úkony zodpovedných a oprávnených kontaktných osôb budú
akceptované a budú pre zmluvné strany záväzné, ak boli vykonané v súlade s touto Zmluvou a
rozsahom oprávnení, udelených pre tieto osoby. Každá zo zmluvných strán oprávňuje svoju
zodpovednú osobu a oprávnené osoby na konanie, rozhodovanie a uzatváranie dohôd v rozsahu
uvedenom touto Zmluvou. Toto nezahŕňa úkony spojené so zmenou tejto Zmluvy, ktoré musia byť
vykonané formou dodatku v zmysle podmienok stanovených touto Zmluvou.
Článok 4
Cena za dielo a platobné podmienky

1.

2.
3.

Cena je stanovená dohodou zmluvných strán v zmysle § 3 zákona č. 18/1996 Z. z. o cenách v
znení neskorších predpisov a vyhlášky č. 87/1996 Z. z. ktorou sa vykonáva zákon Národnej rady
Slovenskej republiky č. 18/1996 Z. z. o cenách v znení neskorších predpisov, ako cena pevná,
a to nasledovne
a) za Dielo: 1.122,00 Eur (slovom: tisícstodvadsaťdva eur) bez DPH (ďalej len „Cena Diela“);
b) za Podporu: 8.104,00 Eur (slovom: osemtisícstoštyri eur) bez DPH za celé obdobie platnosti
zmluvy (ďalej len „Cena Podpory“).
V Cene Diela sú zahrnuté všetky náklady Zhotoviteľa spojené so zhotovením Diela.
Právo na zaplatenie Ceny Diela vzniká Zhotoviteľovi po riadnom dodaní Diela Objednávateľovi,
t.j. momentom podpisu Protokolu oboma zmluvným stranami. Cena Diela bude uhradená na

3

4.

5.

6.

7.

8.

základe faktúry vystavenej zo strany Zhotoviteľa, ktorú je oprávnený vystaviť najskôr v deň
podpisu Protokolu oboma zmluvnými stranami, ktorý zároveň tvorí jej prílohu.
Právo na zaplatenie Ceny Podpory vzniká Zhotoviteľovi po odovzdaní Diela počnúc 1.1.2018.
Cena Podpory bude uhradená na základe faktúry vystavenej zo strany Zhotoviteľa, ktorú vystaví
k prvému dňu každého kalendárneho mesiaca vo výške 1/24 z celkovej ceny podpory, t.j. vo
výške 337,66 Eur (slovom: tristotridsaťsedem eur a 66 centov) bez DPH.
Každá faktúra Zhotoviteľa musí mať náležitosti faktúry v súlade so zákonom č. 222/2004 Z. z.
o dani z pridanej hodnoty v znení neskorších predpisov. K dohodnutej Cene Diela, ako aj k Cene
Podpory bude Zhotoviteľ účtovať daň z pridanej hodnoty v sadzbe a výške podľa platných
právnych predpisov SR. Ak Zhotoviteľ nie je ku dňu uzavretia tejto Zmluvy platiteľom DPH a stane
sa platiteľom DPH počas trvania tejto Zmluvy, Cena Diela dohodnutá v tejto Zmluve nebude
navýšená o sadzbu DPH, ale bude upravená na základ dane a sadzbu DPH.
Vzhľadom k tomu, že Objednávateľ je subjektom verejného práva (podľa § 261 ods. 3 písm. d) a
§ 261 ods. 4 písm. a), b) Obchodného zákonníka) a zároveň poskytovateľom zdravotnej
starostlivosti, zmluvné strany sa výslovne dohodli, podľa § 340b ods. 1 a 5 Obchodného
zákonníka, že Objednávateľ je ako dlžník povinný plniť svoje peňažné záväzky z tejto Zmluvy v
lehote splatnosti 30 dní odo dňa doručenia faktúry
V prípade, že Zhotoviteľ má účet v banke mimo územia SR, znáša všetky poplatky za
bezhotovostný styk spojený s úhradou záväzkov vyplývajúcich z plnenia tejto Zmluvy v plnej
výške.
Zmluvné strany sa výslovne dohodli, že Zhotoviteľ a ani Objednávateľ nepostúpi tretej osobe
pohľadávku voči druhej zmluvnej strane vyplývajúcu mu z tejto Zmluvy bez predchádzajúceho
písomného súhlasu druhej zmluvnej strany.
Článok 5
Sankcie a zmluvné pokuty

1.

2.

3.
4.

Objednávateľ je oprávnený uplatniť si u Zhotoviteľa zmluvnú pokutu vo výške 0,02 % z Ceny
Diela vrátane DPH za každý deň omeškania v prípade, že Zhotoviteľ nedodá Dielo v lehote
špecifikovanej v článku 3 bod 1 písm. a) tejto Zmluvy.
Pokiaľ Zhotoviteľ nedodrží (poruší) záväzok dohodnutý v článku 2 bod 4 tejto Zmluvy, považuje
sa to za závažné porušenie zmluvných podmienok. V prípade preukázateľného porušenia
niektorého zo záväzkov Zhotoviteľa špecifikovaných v článku 2 bod 4 tejto Zmluvy je
Objednávateľ oprávnený uplatniť si u Zhotoviteľa zmluvnú pokutu vo výške 10 % z Ceny Diela
vrátane DPH. Objednávateľ je oprávnený zmluvnú pokutu podľa tohto bodu započítať na Cenu
Diela tejto Zmluvy .
Úhrnná výška zmluvnej pokuty podľa bodov 1. a 2. nepresiahne 20 % celkovej ceny podľa bodov
4.1 a 7.7.
Zhotoviteľ je oprávnený uplatniť si u Objednávateľa zmluvnú pokutu vo výške 0,02 % zo
sumy peňažného záväzku podľa tejto Zmluvy, s ktorým je v omeškaní, za každý deň omeškania
v prípade, že Objednávateľ sa omešká s úhradou akéhokoľvek peňažného záväzku podľa tejto
Zmluvy, najmä s úhradou Ceny Diela, Ceny Podpory alebo odplaty podľa článku 7 tejto Zmluvy
(Ceny Licencie).
Článok 6
Zodpovednosť za vady, reklamácia vady diela, záručné a servisné podmienky

1.

2.

Dielo je vykonané riadne a včas, ak Zhotoviteľ splnil súčasne nasledovné podmienky:
a) Dielo je vykonané v súlade s touto Zmluvou, všeobecne záväznými právnymi predpismi
a technickými normami platnými na území Slovenskej republiky;
b) Dielo podporuje všetky, ku dňu podpisu zmluvy vyžadované rozhrania pre komunikáciu so
zdravotnými poisťovňami, sociálnou poisťovňou, ako aj všetky požiadavky na pripojenie k
národnému zdravotníckemu informačnému systému (NZIS);
c) boli úspešne vykonané všetky skúšky predpokladané touto Zmluvou, ktoré preverili jeho
funkčnosť a spoľahlivosť, dodržanie technických parametrov dohodnutých v tejto Zmluve,
ako aj predpísaných technických parametrov;
d) Dielo bolo vykonané včas, t.j. v lehote podľa článku 3 bod 1 písm. a) Zmluvy;
e) Dielo nemá zjavné vady a nedorobky, ktoré by sami osebe alebo vo vzájomnom spojení
bránili plynulej, bezpečnej a hygienickej prevádzke (užívaniu diela), a ktoré nebudú brániť
v odovzdaní a prevzatí Diela.
Pre vylúčenie akýchkoľvek pochybností sa zmluvné strany dohodli, že vadou sa rozumie: každá
odchýlka v kvalite, rozsahu a parametroch Diela stanovená dokumentáciou, touto Zmluvou,
4

3.

4.
5.

6.
7.

všetkými dokumentmi, ktoré boli podkladom pre uzavretie tejto Zmluvy ako aj všeobecne
záväznými technickými normami a predpismi a nedorobkom sa rozumie: nedokončená časť Diela
oproti dokumentácii, tejto Zmluve a všetkým dokumentom, ktoré boli podkladom pre uzavretie
tejto Zmluvy.
Zhotoviteľ zodpovedá za to, že Dielo je zhotovené podľa podmienok dohodnutých v tejto Zmluve
a v dobe odovzdania Diela Objednávateľovi a počas záručnej doby bude mať zmluvne dohodnuté
vlastnosti a bude spôsobilé na riadne užívanie. Za vady, ktoré sa prejavili po odovzdaní Diela
zodpovedá Zhotoviteľ vtedy, ak boli spôsobené porušením jeho povinností. Zhotoviteľ zodpovedá
aj za kvalitu prác svojich subdodávateľov a za materiály a zariadenia, ktoré subdodávatelia
dodávajú.
Záručná doba na Dielo je 24 mesiacov. Záručná doba začne plynúť dňom podpisu Protokolu
oboma Zmluvnými stranami.
Reklamáciu vád Diela, ktoré Objednávateľ zistí v záručnej dobe, je povinný Objednávateľ uplatniť
u Zhotoviteľa písomne - doporučenou listovou zásielkou, faxom alebo e-mailom, na adrese
Zhotoviteľa uvedenej v záhlaví tejto Zmluvy, a to bez zbytočného odkladu, najneskôr v lehote 5
dní od zistenia vady Diela. V reklamácii Objednávateľ vadu popíše a oznámi Zhotoviteľovi voľbu
svojho nároku vyplývajúcu z vady Diela, ktorú si uplatňuje.
Zhotoviteľ je povinný začať s odstránením vady Diela bez zbytočného odkladu, a to do 5
pracovných dní od uplatnenia nároku z vady Diela.
Zhotoviteľ je povinný odstrániť vady Diela v čo najkratšom technicky možnom čase; termín
odstránenia vád Diela sa dohodne vždy písomnou formou. Ak Zhotoviteľ bezdôvodne nezačne
s odstránením vady Diela v dohodnutom termíne, bezdôvodne preruší odstraňovanie vady, je
Objednávateľ oprávnený odstrániť vadu sám alebo prostredníctvom tretej osoby za cenu obvyklú
v čase odstraňovania vady, a to na náklady Zhotoviteľa. Takto vzniknuté účelne vynaložené
a riadne preukázané náklady spojené s odstránením vady Diela je Zhotoviteľ povinný uhradiť
Objednávateľovi do 14 dní odo dňa preukázania ich účelnosti a výšky. Objednávateľ po
odstránení vady Diela písomne potvrdí Zhotoviteľovi odstránenie vady Diela. Pokiaľ bolo zistené,
že Zhotoviteľ nezodpovedá za vadu, môže Objednávateľ požadovať od Zhotoviteľa odstránenie
vady, avšak v takomto prípade znáša všetky náklady s tým spojené sám.
ČASŤ B – Licenčná zmluva
Článok 7

1.

2.

Zmluvné strany sa dohodli, že Zhotoviteľ ZIS zároveň podpisom tejto Zmluvy udeľuje
Objednávateľovi ku dňu podpisu Protokolu súhlas na použitie diela – ZIS (ďalej len „Licencia“),
pričom
a) Zhotoviteľ udeľuje Objednávateľovi Licenciu na spôsob použitia nevyhnutý na dosiahnutie
účelu Zmluvy.
b) Zhotoviteľ udeľuje Objednávateľovi Licenciu vo vecnom rozsahu nevyhnutnom na
dosiahnutie účelu Zmluvy. Zhotoviteľ udeľuje Objednávateľovi Licenciu pre územie
Slovenskej republiky a Európskej únie.
c) Zhotoviteľ udeľuje Objednávateľovi Licenciu ako nevýhradnú.
d) Objednávateľ je oprávnený udeliť tretej osobe súhlas na použitie diela v rozsahu udelenej
Licencie (ďalej len „sublicencia“) len s predchádzajúcim písomným súhlasom Zhotoviteľa.
e) Objednávateľ môže Licenciu zmluvou postúpiť len s predchádzajúcim písomným súhlasom
Zhotoviteľa. O postúpení Licencie a o osobe postupníka je Objednávateľ povinný informovať
Zhotoviteľa bez zbytočného odkladu.
V prípade, ak si akákoľvek tretia osoba bude uplatňovať akýkoľvek nárok proti Objednávateľovi z
titulu porušenia jej autorských práv a/alebo práv priemyselného a/alebo iného duševného
vlastníctva v akejkoľvek súvislosti s plnením poskytnutým Zhotoviteľom podľa tejto Zmluvy,
Zhotoviteľ sa zaväzuje:
a) bezodkladne obstarať na svoje vlastné náklady a výdavky od takejto tretej osoby súhlas na
používanie jednotlivých plnení dodaných, poskytnutých, vykonaných a/alebo vytvorených
Zhotoviteľom pre Objednávateľa alebo upraviť jednotlivé plnenie(a) dodané, poskytnuté,
vykonané a/alebo vytvorené Zhotoviteľom pre Objednávateľa tak, aby už ďalej neporušovali
autorské práva a/alebo práva priemyselného a/alebo iného duševného vlastníctva tretej
osoby alebo nahradiť jednotlivé plnenie(a) dodané, poskytnuté, vykonané a/alebo vytvorené
Zhotoviteľom pre Objednávateľa rovnakými alebo aspoň takými plneniami, ktoré majú aspoň
podstatne podobné kvalitatívne, operačné a technické parametre a funkčnosti a

5

poskytnúť Objednávateľovi účinnú pomoc a uhradiť akékoľvek náklady a výdavky, ktoré
vznikli/vzniknú Objednávateľovi v súvislosti s uplatnením vyššie uvedeného nároku tretej
osoby.
Objednávateľ sa zaväzuje, že o každom nároku vznesenom takou treťou osobou v zmysle hore
uvedeného bude bez zbytočného odkladu informovať Zhotoviteľa, bude v súvislosti s takým
nárokom postupovať podľa primeraných pokynov Zhotoviteľa a tak, aby sa predišlo
vzniku, prípadne zvýšeniu škôd, nevykoná smerom k takej tretej osobe žiaden úkon, v dôsledku
ktorého by sa jej postavenie v súvislosti s takým uplatnením nároku zlepšilo a Zhotoviteľovi
vystaví a bude po potrebnú dobu udržiavať v platnosti prevoditeľnú plnú moc potrebnú na to, aby
sa Zhotoviteľ mohol za Objednávateľa účinne takému nároku brániť a s takou treťou osobou
o urovnaní sporu rokovať, a aj inak postupovať tak, ako je to potrebné v záujme ochrany práv
oboch zmluvných strán.
Objednávateľ berie na vedomie a zaväzuje sa, že podľa ust. § 89 Autorského zákona, nesmie
používať ZIS v rozpore s bežným využitím počítačového programu a nesmie neprimerane
zasahovať do právom chránených záujmov Zhotoviteľa.
Objednávateľ nezasahuje do práva Zhotoviteľa, ak bez jeho súhlasu:
a) použije ZIS na účel riadneho využitia ZIS vrátane opravy jeho chýb, ak nie je dohodnuté
inak;
b) vyhotoví záložnú rozmnoženinu ZIS na účel zabezpečenia riadneho využitia ZIS;
c) skúma, študuje alebo skúša funkčnosť ZIS na účel určenia myšlienky alebo princípov, ktoré
sú základom akejkoľvek časti ZIS, a to počas nahrávania, zobrazovania, prenosu,
overovania funkčnosti a ukladania počítačového programu do pamäte počítača.
Zmluvné strany sa dohodli, že Zhotoviteľ udeľuje Objednávateľovi Licenciu na dobu trvania tejto
Zmluvy.
Zmluvné strany sa dohodli, že Zhotoviteľ udeľuje Objednávateľovi Licenciu odplatne za odmenu
vo výške 5.535,00 Eur (slovom: päťtisícpäťstotridsaťpäť eur) bez DPH (ďalej len „Cena Licencie“).
K Cene Licencie bude Zhotoviteľ účtovať daň z pridanej hodnoty v sadzbe a výške podľa platných
právnych predpisov SR. Právo na zaplatenie Ceny Licencie vzniká Zhotoviteľovi momentom
podpísania Protokolu oboma zmluvnými stranami. Cena Licencia bude uhradená na základe
faktúry vystavenej zo strany Zhotoviteľa, ktorú je oprávnený vystaviť najskôr v deň podpisu
Protokolu oboma zmluvnými stranami.
b)

3.

4.

5.

6.
7.

Článok 8
Trvanie a zánik Zmluvy
1.
2.

3.

Táto Zmluva sa uzatvára na dobu určitú do 31.12.2019.
Táto zmluva zaniká:
a) dohodou zmluvných strán;
b) odstúpením od Zmluvy ktoroukoľvek zmluvnou stranou v prípade podstatného a/alebo
nepodstatného porušenia povinností druhej zmluvnej strany vyplývajúcich jej z tejto Zmluvy
alebo všeobecne záväzných právnych predpisov, pričom lehota poskytnutá oprávnenou
zmluvnou stranou na dodatočné splnenie povinnosti v prípade nepodstatného porušenia tejto
Zmluvy nesmie byť kratšia ako 30 dní. Objednávateľ môže odstúpiť od tejto Zmluvy aj v
prípade, ak nastanú skutočnosti uvedené v § 19 ZoVO.
Odstúpenie musí byť písomné. V odstúpení od Zmluvy musí byť uvedený dôvod, pre ktorý
zmluvná strana od Zmluvy odstupuje. Účinky odstúpenia od tejto Zmluvy nastanú dňom,
kedy bude písomné oznámenie o odstúpení odstupujúcej strany doručené druhej zmluvnej
strane. Odstúpenie má účinky ex nunc. Odstúpením od tejto Zmluvy nebudú dotknuté
plnenia, ktoré si zmluvné strany skôr riadne poskytli v súlade s touto Zmluvou. V prípade
odstúpenia od Zmluvy nie sú si zmluvné strany povinné vrátiť dovtedy poskytnuté plnenia.
Zmluvné strany sa dohodli, že Zhotoviteľ má nárok na úhradu tej časti plnenia, ktoré bolo
riadne vykonané a prevzaté Objednávateľom, a to bez ohľadu na to, či splatnosť faktúry
nastala pred odstúpením od Zmluvy alebo po odstúpení od Zmluvy.
c) výpoveďou Objednávateľa v časti činnosti podľa článku 2 bod 1 písm. f) až j), a to aj bez
uvedenia dôvodu, s výpovednou dobou 3 mesiace počítajúc od prvého dňa mesiaca
nasledujúceho po mesiaci, v ktorom bola písomná výpoveď doručená Zhotoviteľovi.
Zmluvné strany sa dohodli, že za podstatné porušenie na účely tento Zmluvy sa považuje:
a) ak Zhotoviteľ ako partner verejného sektora nezabezpečí v zmysle § 22 odseku 1 ZoRPVS
overenie identifikácie konečného užívateľa výhod podľa tohto zákona a podanie návrhu na
zápis na účely zosúladenia zapísaných údajov s § 4 ZoRPVS do 31. júla 2017 a nesplnenie
tejto povinnosti je dôvodom na výmaz partnera verejného sektora z registra,

6

b)
c)
d)
e)

ak dôjde k výmazu Zhotoviteľ ako partnera verejného sektora z Registra počas trvania tejto
Zmluvy,
ak je Zhotoviteľ ako partner verejného sektora viac ako 30 dní v omeškaní so splnením
povinnosti podľa § 10 ods. 2 tretej vety ZoRPVS;
ak Objednávateľ poruší niektorú zo svojich povinností špecifikovaných v článku 2 bod 3 tejto
Zmluvy alebo
ak sa Objednávateľ dostane do omeškania s úhradou akéhokoľvek peňažného záväzku
podľa tejto Zmluvy viac ako 30 dní, najmä s úhradou Ceny Diela, Ceny Podpory alebo Ceny
Licencie.
Článok 9
Záverečné ustanovenia

1.
2.

3.

4.

5.

6.
7.
8.

9.

Táto Zmluva nadobúda platnosť dňom jej podpisu poslednou zmluvnou stranou.
Táto Zmluva je povinne zverejňovanou zmluvou. Zmluvné strany berú na vedomie a súhlasia s
tým, že táto Zmluva vrátane všetkých jej súčastí a príloh bude zverejnená v Centrálnom registri
zmlúv (ďalej len „CRZ“). CRZ je verejný zoznam povinne zverejňovaných zmlúv, ktorý vedie Úrad
vlády Slovenskej republiky v elektronickej podobe. Zverejnenie Zmluvy v CRZ sa nepovažuje za
porušenie ani za ohrozenie obchodného tajomstva a informácií označených v tejto Zmluve ako
dôverné v zmysle § 271 odsek 1 Obchodného zákonníka. Táto zmluva nadobúda účinnosť dňom
nasledujúcim po dni jej zverejnenia v CRZ.
Práva a povinnosti zmluvných strán, ktoré nie sú v tejto Zmluve výslovne upravené sa riadia
ustanoveniami Obchodného zákonníka v platnom znení, Autorského zákona v platnom znení a
inými všeobecne záväznými právnymi predpismi platnými na území Slovenskej republiky.
Všetky spory vyplývajúce z tejto Zmluvy alebo vzniknuté v súvislosti s ňou, budú zmluvné strany
riešiť predovšetkým mimosúdne a vzájomnou dohodou. Ak k dohode nedôjde, uplatnia si zmluvné
strany svoje nároky súdnou cestou na príslušnom súde SR.
Písomnosti podľa tejto Zmluvy si zmluvné strany doručujú osobne, poštou, kuriérskou službou
alebo prostredníctvom elektronických médií (najmä e-mail). Písomnosti sa doručujú na adresu
uvedenú v záhlaví tejto Zmluvy. Každá zo zmluvných strán je povinná písomne informovať druhú
zmluvnú stranu o akejkoľvek zmene adresy alebo kontaktného údaja (telefónne alebo faxové
číslo, e-mailová adresa). Písomnosti zasielané poštou sa považujú za doručené, v deň prevzatia
zásielky adresátom alebo v deň odopretia prevziať zásielku adresátom, inak v deň keď sa
zásielka preukázateľne vrátila odosielateľovi späť. Písomnosti doručované kuriérskou službou sa
považujú za doručené v piaty deň po ich preukázateľnom odovzdaní kuriérskej službe, ak sa
nepreukáže skorší termín doručenia. Písomnosti doručované prostredníctvom elektronických
médií sa považujú za doručené nasledujúci pracovný deň po ich preukázateľnom odoslaní.
Akékoľvek zmeny a doplnky k tejto Zmluve sú platné výlučne v písomnej forme odsúhlasenej
obidvomi zmluvnými stranami, vo forme dodatku k Zmluve.
Táto Zmluva je vyhotovená v štyroch vyhotoveniach, z ktorých každý má platnosť originálu.
Každá zmluvná strana obdrží po jej podpise dve vyhotovenia Zmluvy.
Zmluvné strany vyhlasujú, že si túto Zmluvu prečítali, porozumeli jej obsahu a s dohodnutými
podmienkami súhlasia, čo potvrdzujú svojimi podpismi. Zástupcovia zmluvných strán záväzne
vyhlasujú, že sú spôsobilí k zmluvným prejavom a záväzkom v mene zmluvnej strany.
Neoddeliteľnou súčasťou tejto Zmluvy sú prílohy:
Príloha č. 1: Cenová ponuka Zhotoviteľa zo dňa 20.09.2017 vrátanie špecifikácie požiadaviek
Objednávateľa;
Príloha č. 2: Zoznam subdodávateľov Zhotoviteľa;
Príloha č. 3: Osvedčenie o zhode ZIS s Národným zdravotníckym informačným systémom –
kópia dokladu

V Sučanoch, dňa ......................................

V ...................................., dňa .........................

Objednávateľ:

Zhotoviteľ:

...................................................................
Psychiatrická liečebňa Sučany
Ing. Vladimír Husárček, riaditeľ

..........................................................................
CompuGroup Medical Slovensko s. r. o.
RNDr. Sviatoslav Molnár, konateľ
7

