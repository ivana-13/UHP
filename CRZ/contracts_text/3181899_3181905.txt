ČIASTKOVÁ
KÚPNA ZMLUVA č. 201502AM0303/14
uzatvorená na základe ustanovení Rámcovej dohody č. 201502AM0303 zo dňa 25.03.2015 podľa
ust. § 409 a nasl. zákona č. 513/1991 Zb. Obchodný zákonník (ďalej len „Obchodný
zákonník“) a v súlade s ust. § 3 a § 64 ods. 4 zákona č. 25/2006 Z. z. o verejnom obstarávaní
v znení neskorších predpisov (ďalej len „ZoVO“)
medzi zmluvnými stranami:
Kupujúci:
Obchodné meno:
Sídlo:
IČO:
Právna forma:
Zapísaná:
Štatutárny orgán:
Osoby oprávnené konať:
– vo veciach zmluvných:
–

vo veciach technických:

Železnice Slovenskej republiky, Bratislava v skrátenej
forme "ŽSR"
Klemensova 8, 813 61 Bratislava
35704713
Iná právnická osoba
Obchodný register Okresného súdu Bratislava I, oddiel Po, vložka
číslo: 312/B
Mgr. Martin Erdössy, generálny riaditeľ ŽSR
Mgr. Igor Olexa, riaditeľ odboru telekomunikácií, informatiky
a informačnej bezpečnosti GR ŽSR
Mgr. Igor Olexa, riaditeľ odboru telekomunikácií, informatiky
a informačnej bezpečnosti GR ŽSR

Bankové spojenie:

Všeobecná úverová banka, a.s.

Číslo účtu:
IČO:
IČ DPH:
DIČ:
IBAN:
SWIFT kód:
Tel. č., e-mail:

35-4700012/0200
31 364 501
SK2020480121
2020480121
SK11 0200 0000 3500 0470 0012
SUBASKBX
+421 2 2029 2735, gro210@zsr.sk

(ďalej len „Kupujúci“)
a
Predávajúci:
Obchodné meno:
Sídlo:
Právna forma:
Zapísaná:

TEMPEST a.s.
Galvaniho 17/B, 821 04 Bratislava
akciová spoločnosť
Obchodný register Okresného súdu Bratislava I, oddiel: Sa, vložka
č. 3771/B

Štatutárny orgán:
Osoby oprávnené konať:
 vo veciach zmluvných:
 vo veciach technických:

Ing. Roman Kriško, člen predstavenstva
Aurel Medo, Key Account Manager

Bankové spojenie:
Číslo účtu:
IČO:

Tatra banka
262 004 1080 / 1100
31326650

1

IČ DPH:
DIČ:
IBAN:
SWIFT kód:
Tel. č., fax, e-mail:

SK2020327716
2020327716
SK13 1100 0000 0026 2004 1080
TATR SK BX
02 5025 67 111, 02 502 67 100, obchod@tempest.sk

(ďalej len „Predávajúci“)
za nasledovných podmienok:
1. ÚVODNÉ USTANOVENIA
1. Kupujúci a Predávajúci uzatvorili dňa 25.03.2015 Rámcovú dohodu č. 201502AM0303 a dňa
13.09.2017 Dodatok č. 1 k Rámcovej dohode (ďalej len „Rámcová dohoda“ alebo „RD“).
2. Účelom Rámcovej dohody je zabezpečiť podľa potrieb Kupujúceho v priebehu štyroch rokov
odo dňa nadobudnutia účinnosti Rámcovej dohody dodávky informačno-komunikačných
technológií a poskytovanie súvisiacich konzultačných, implementačných, inštalačných,
konfiguračných, hlasových služieb vrátane aplikačného rozvoja, rozvoja infraštruktúry dátových
centier, školení a podporných služieb, ktoré vyplynú z riešenia jednotlivých konkrétnych
projektov modernizácie infraštruktúry. Predmetom Rámcovej dohody je úprava podmienok
týkajúcich sa zadávania jednotlivých verejných zákaziek na dodanie tovaru a súvisiacich
konzultačných, implementačných a podporných služieb špecifikovaných v Prílohe č. 1
Technická špecifikácia Rámcovej dohody tak, aby právny vzťah medzi zmluvnými stranami bol
riadne založený na vopred definovanom zmluvnom základe.
3. Zmluvné strany sa v Rámcovej dohode dohodli (časť A. bod 3), že jednotlivé verejné zákazky
zadávané na základe a podľa podmienok Rámcovej dohody budú na základe dohody zmluvných
strán uzatvárané a realizované po dobu platnosti Rámcovej dohody formou písomných
čiastkových zmlúv, a to buď formou čiastkovej kúpnej zmluvy (v prípade, ak predmetom plnenia
čiastkovej zmluvy bude dodanie tovaru podľa Prílohy č. 1 Rámcovej dohody) alebo formou
čiastkovej zmluvy o dielo (v prípade, ak predmetom plnenia čiastkovej zmluvy bude poskytnutie
služby podľa Prílohy č. 1 Rámcovej dohody, ktorej výsledkom bude vykonanie diela).
4. Na základe ustanovení v súčasnosti platnej a účinnej Rámcovej dohody a v súlade s ust. § 64
ods. 4 ZoVO, uzatvárajú zmluvné strany túto čiastkovú kúpnu zmluvu (ďalej len „zmluva“).
5. Ustanovenia Rámcovej dohody, vrátane jej príloh, ktoré nie sú v tejto zmluve upravené odchylne
tvoria neoddeliteľnú súčasť tejto zmluvy a záväznú časť jej obsahu. Zmluvný vzťah medzi
zmluvnými stranami, založený touto zmluvou, sa teda okrem ustanovení tejto zmluvy riadi aj
ustanoveniami a obchodnými podmienkami Rámcovej dohody, vrátane jej príloh, s výnimkou
práv a povinností zmluvných strán, ktoré sú v tejto zmluve dohodnuté odchylne alebo
podrobnejšie. Pre vylúčenie akýchkoľvek pochybností zmluvné strany uvádzajú, že v prípade
rozporu medzi ustanoveniami Rámcovej dohody a tejto zmluvy, majú ustanovenia tejto zmluvy
prednosť.
6. Účelom uzatvorenia tejto zmluvy je dodávka tovaru podrobnejšie špecifikovaného ďalej v tejto
zmluve.
2. PREDMET ZMLUVY
1. Predmetom tejto zmluvy je záväzok Predávajúceho dodať Kupujúcemu tovar uvedený v Prílohe
č. 1 tejto zmluvy: Technická špecifikácia tovaru (ďalej len „tovar“), ktorého podrobná
špecifikácia je uvedená v Prílohe č. 1: Technická špecifikácia Rámcovej dohody a previesť na
neho vlastnícke právo k tomuto tovaru a Kupujúci sa zaväzuje dohodnutým spôsobom
spolupôsobiť, riadne dodaný tovar prevziať a zaplatiť Predávajúcemu dohodnutú cenu. Príloha
č. 1 tejto zmluvy: Technická špecifikácia tovaru (ďalej len „Príloha č. 1“) tvorí neoddeliteľnú
súčasť tejto zmluvy a záväznú časť jej obsahu.

2

2. Predávajúci sa zaväzuje, že Kupujúcemu dodá tovar:
 v množstve uvedenom v Prílohe č. 2 tejto zmluvy: Ocenený výkaz položiek (ďalej len
„Príloha č. 2“).
 v lehote dodania dohodnutej v čl. 3.bod 2. tejto zmluvy,
 v predpísanej alebo schválenej akosti (pokiaľ je záväzne ustanovená alebo pokiaľ to vyplýva
z osobitných predpisov, napr. technických noriem) alebo v akosti uvádzanej výrobcom s
vyznačenými údajmi o výrobcovi a tovare v súlade s príslušnými právnymi predpismi, inak
v dohodnutej akosti,
 v riadnom originálnom obale, pričom tovar bude riadne uspôsobený na prepravu,
 spoločne s licenciou alebo sublicenciou na riadne použitie počítačového programu
(softvéru), ktorý je autorským dielom, a ktorý je súčasťou dodaného tovaru; odmena za
poskytnutie licencie (sublicencie) je v plnom rozsahu obsiahnutá v cene príslušného tovaru
dohodnutej v tejto zmluve. Pre vylúčenie pochybností sa výslovne uvádza, že na dodaný
tovar/softvér ktorý nie je a/alebo nebol a/alebo nebude vyvíjaný špeciálne pre účely plnenia
tejto zmluvy sa vzťahujú podmienky používania jeho výrobcov, autorov, dodávateľov
dodané spolu s tovarom.
3. V prípade, že z dôvodu technickej obmeny tovaru na trhu nebude už možné počas platnosti tejto
zmluvy dodať požadovaný konkrétny druh tovaru so špecifikáciou podľa Prílohy č. 1,
Predávajúci sa zaväzuje Kupujúcemu predložiť návrh, ktorý bude obsahovať ponuku na
náhradný druh tovaru, za rovnakú alebo nižšiu jednotkovú cenu tovaru, ktorá sa určí primerane
podľa časti E. RD Spôsob zisťovania ceny tovarov v súlade s § 10b ZoVO. Technické parametre
alebo technické špecifikácie ponúknutého náhradného tovaru obsiahnutého v návrhu musia byť
rovnaké alebo vyššie, ako sú technické parametre a technické špecifikácie tovaru uvedeného v
Prílohe č. 1, ktorý už nie je možné dodať. Písomným potvrdením návrhu zo strany Kupujúceho
sa táto zmluva považuje za zmenenú. Táto dohoda o náhradnom tovare a cene za takýto tovar
bude pre zmluvné strany záväzná aj pre následne uzatvárané ďalšie čiastkové zmluvy, pričom
ustanovenia časti E. RD tým nie sú dotknuté.
4. Ustanovenia tejto zmluvy, v ktorých je uvedený odkaz na tovar špecifikovaný v Prílohe č. 1,
primerane platia aj pre náhradný tovar podľa bodu 3. tohto článku.
5. Predávajúci sa zaväzuje, že tovar dodá pri zachovaní minimálnych funkčných špecifikácií, ktoré
sú uvedené v Prílohe č. 1 tejto zmluvy.
6. Predávajúci sa zaväzuje plniť predmet tejto zmluvy a dodať tovar v súlade s platnými právnymi
predpismi, normami obsahujúcimi technické špecifikácie a technické riešenia, technické
a technologické postupy alebo iné určujúce kritériá tak, aby dodané tovary vyhovovali účelu
uzatvorenia tejto zmluvy. Porušenie týchto povinností zo strany Predávajúceho sa považuje za
podstatné porušenie tejto zmluvy, s možnosťou Kupujúceho od tejto zmluvy okamžite odstúpiť.
7. Predávajúci sa zaväzuje pri plnení predmetu tejto zmluvy rešpektovať zásadu účelnosti
a hospodárnosti pri rešpektovaní ďalších požiadaviek v súlade s touto zmluvou a Rámcovou
dohodou.
3. MIESTO PLNENIA, TERMÍN PLNENIA A DODACIE PODMIENKY
1. Predávajúci je povinný dodať tovar do miesta plnenia, ktorým je pracovisko Kupujúceho:
 ŽT Trnavská cesta 25, Bratislava,
 ŽT Kováčska 3, Bratislava.
2. Predávajúci je povinný dodať tovar v lehote do 60 dní odo dňa uzatvorenia tejto zmluvy.
Predávajúci je povinný telefonicky alebo zaslaním e-mailovej správy vyrozumieť zamestnanca
Kupujúceho uvedeného v čl. 10 tejto zmluvy, na kontaktné údaje tam uvedené, o dátume a čase
dodania tovaru aspoň 3 pracovné dni pred dodaním.

3

3. Kupujúci je oprávnený odmietnuť tovar prevziať v prípade, ak bol dodaný po dohodnutej lehote,
ak má viditeľné vady (najmä poškodený obal), nebola dodržaná dohodnutá špecifikácia tovaru
alebo dohodnuté množstvo tovaru, alebo ak Predávajúci spolu s tovarom nedodá všetky doklady
potrebné na prevzatie a užívanie tovaru.
4. CENA A PLATOBNÉ PODMIENKY
1. Kupujúci sa zaväzuje za riadne dodaný tovar zaplatiť jednotkovú cenu uvedenú v Prílohe č. 2
tejto zmluvy, resp. jednotkovú cenu dohodnutú v súlade s článkom 2 bod 3. tejto zmluvy
a s článkom 1 bod 3. a 4. časti C RD, a to na základe faktúry vystavenej Predávajúcim.
V prípade, že zmluvné strany zistia v súlade s časťou E. RD, že jednotkové ceny tovaru sú na
relevantnom trhu nižšie ako ceny podľa Prílohy č. 2 resp. jednotkové ceny dohodnuté v súlade
s článkom 2 bod 3. tejto zmluvy a s článkom 1 bod 3. a 4. časti C RD, Kupujúci za riadne
dodaný tovar zaplatí jednotkovú cenu určenú spôsobom podľa bodu 2. časti E. RD. Zmluvné
strany sa dohodli, že cena za tovar dodaný podľa tejto zmluvy nesmie spolu s cenou za tovary
a diela podľa iných čiastkových zmlúv uzavretých na základe Rámcovej dohody presiahnuť
sumu vo výške 28 143 956,- Eur (slovom: dvadsaťosem miliónov stoštyridsaťtritisíc
deväťstopäťdesiatšesť Eur) bez DPH.
2. V jednotkovej cene tovaru sú zahrnuté náklady na obstaranie tovaru, clo, obaly, doprava tovaru
do dohodnutého miesta dodania, všetky ostatné náklady Predávajúceho vynaložené v súvislosti s
dodaním tovaru podľa tejto zmluvy, prípadné licencie/sublicencie ako aj poskytovanie
bezplatného záručného servisu a servisnej podpory špecifikovanej v Prílohe č. 1 a
prevádzkovanie HelpDesk podľa Prílohy č. 4 Rámcovej dohody: Klientske pracovisko
Predávajúceho „HelpDesk“ (ďalej len „Príloha č. 4 RD“).
3. Cena na faktúre bude určená ako súčet cien riadne dodaných tovarov pričom cena za tovar bude
určená ako násobok jednotkovej ceny tovaru a počtu kusov dodaného tovaru.
4. Nárok na zaplatenie ceny za dodaný tovar vznikne Predávajúcemu riadnym dodaním tovaru do
dohodnutého miesta dodania, v dohodnutom množstve a kvalite, ktoré bude potvrdené na
dodacom liste oprávnenou osobou Kupujúceho.
5. Predávajúcemu vznikne právo vystaviť faktúru za riadne dodaný tovar dňom potvrdenia
dodacieho listu oprávnenou osobou Kupujúceho.
6. Peňažný záväzok sa považuje za splnený dňom, v ktorom bola príslušná suma odpísaná z
bankového účtu povinnej zmluvnej strany v prospech bankového účtu oprávnenej zmluvnej
strany.
7. Kupujúci neposkytne Predávajúcemu žiadny preddavok.
8. Predmet plnenia tejto zmluvy bude financovaný z vlastných zdrojov Kupujúceho, z kapitálových
transferov, prípadne z prostriedkov Európskej únie a Štátneho rozpočtu pričom DPH bude
hradená z vlastných zdrojov Kupujúceho. DPH bude vypočítaná a fakturovaná v zmysle zákona
č. 222/2004 Z. z. o dani z pridanej hodnoty v znení neskorších predpisov.
9. Faktúra bude uhradená výlučne bezhotovostným prevodom na bankový účet Predávajúceho
uvedený v RD.
10. Faktúra musí obsahovať všetky náležitosti v zmysle platných právnych predpisov, predovšetkým
v zmysle ustanovení § 3a ods. 1 Obchodného zákonníka a v zmysle zákona č. 222/2004 Z. z. o
DPH v znení neskorších predpisov. Okrem toho musí obsahovať:
• označenie „HW pre potreby ŽSR“
• číslo RD a číslo čiastkovej zmluvy
• označenie dodaného tovaru
• názov Predávajúceho, sídlo a IČO Predávajúceho
• bankový účet Predávajúceho uvedený v tejto RD
• čiastku k úhrade bez DPH

4

11.
12.

13.

14.

15.

• čiastku DPH (ak je Predávajúci platca DPH na Slovensku)
• čiastku k úhrade vrátane DPH (ak je Predávajúci platca DPH na Slovensku)
• splatnosť faktúry slovom.
Predávajúci je povinný ku každému vyhotoveniu faktúry priložiť kópiu dodacieho listu
potvrdeného oprávnenou osobou Kupujúceho v súlade s bodom 1. článku 4 časti C. RD.
Faktúry budú predkladané v piatich vyhotoveniach, pričom každé vyhotovenie musí byť
rovnopis s originálnymi podpismi. Faktúry budú doručované Predávajúcim na adresu: ŽSR,
Generálne riaditeľstvo, Odbor telekomunikácií, informatiky a informačnej bezpečnosti,
Klemensova 8, 813 61 Bratislava.
Ak faktúra vrátane príloh k faktúre nebude úplná alebo bude obsahovať nesprávne údaje alebo
iné nezrovnalosti z vecnej alebo formálnej stránky, Kupujúci je oprávnený vrátiť takúto faktúru
Predávajúcemu. Predávajúci je povinný predložiť novú faktúru vrátane príloh, v takom prípade
sa bude lehota splatnosti faktúry odvíjať od termínu predloženia novej faktúry vrátane príloh.
Kupujúci je oprávnený počas plnenia RD zmeniť, vynechať alebo pridať požadovaný dokument,
ktorý bude prílohou faktúry.
Každá faktúra je splatná vždy do 60 kalendárnych dní odo dňa jej doručenia do sídla
Kupujúceho pričom zmluvné strany berú na vedomie, že dohodnutá lehota splatnosti nie je v
hrubom nepomere k právam a povinnostiam vyplývajúcim zo záväzkového vzťahu pre
Predávajúceho podľa § 369d Obchodného zákonníka.
Ak bude Predávajúci zverejnený v Zozname platiteľov DPH, u ktorých nastali dôvody na
zrušenie registrácie v zmysle zákona č. 222/2004 Z. z. o DPH v znení neskorších predpisov,
Kupujúci uhradí Predávajúcemu fakturovanú dohodnutú cenu zníženú o čiastku rovnajúcu sa
výške DPH uvedenú na faktúre. Túto neuhradenú čiastku uhradí Kupujúci Predávajúcemu na
základe preukázania úhrady DPH daňovému úradu za príslušný mesiac/štvrťrok čestným
vyhlásením, že DPH uvedená na faktúre pre Kupujúceho bola v lehote splatnosti uhradená
daňovému úradu, fotokópiou daňového priznania a fotokópiou výpisu o zaplatení DPH.

5. PREVZATIE TOVARU, PRECHOD VLASTNÍCKEHO PRÁVA A NEBEZPEČENSTVA
ŠKODY
1. Pri prevzatí tovaru je Kupujúci povinný dodaný tovar prezrieť. Prevzatie riadne dodaného tovaru
oprávnená osoba Kupujúceho písomne potvrdí na dodacom liste. Jedna kópia dodacieho listu
ostáva Kupujúcemu.
2. Dodací list musí obsahovať najmä označenie zmluvných strán, číslo čiastkovej zmluvy, názov
a množstvo dodaného tovaru, odtlačok pečiatky Predávajúceho, meno a podpis oprávnenej
osoby Predávajúceho a dátum dodania a prevzatia tovaru. Oprávnená osoba Kupujúceho potvrdí
dodanie tovaru na dodacom liste uvedením svojho mena, priezviska, podpisu a odtlačku pečiatky
Kupujúceho.
3. Nebezpečenstvo škody na tovare prechádza na Kupujúceho prevzatím tovaru a písomným
potvrdením prevzatia tovaru na dodacom liste oprávnenou osobou Kupujúceho. Vlastnícke
právo k tovaru prechádza na Kupujúceho prevzatím tovaru spôsobom uvedeným v tomto článku.
6. OSTATNÉ PRÁVA A POVINNOSTI
1. Predávajúci je povinný dodať len originálny tovar, bez právnych a faktických vád, pričom jeho
pôvod je povinný na žiadosť Kupujúceho preukázať. Predávajúci je ďalej povinný bezodkladne
pri dodaní predložiť príslušné certifikáty, osvedčenia, záručné listy a iné doklady potrebné na
prevzatie a užívanie tovaru. V prípade nesplnenia týchto povinností Predávajúcim, Kupujúci nie
je povinný dodaný tovar prevziať.
2. Predávajúci sa zaväzuje, že dodaný tovar bude bez zjavných vád, novo vyrobený a že ho bude
možné prevádzkovať v súlade s výrobcom predpísanými technickými podmienkami.

5

3. Predávajúci sa zaväzuje, že dokumenty a súbory dát, ktoré Kupujúcemu v rámci predmetu
plnenia podľa tejto zmluvy odovzdá sú autorizovanými kópiami originálov príslušných
dokumentov a súborov dát, neobsahujú žiadne infiltračné prostriedky, a že k nim má Predávajúci
práva na ich šírenie a správu, ktoré mu umožňujú s nimi nakladať a ďalej ich poskytovať.
4. Predávajúci sa zaväzuje, že bude s Kupujúcim bez zbytočného odkladu rokovať o všetkých
otázkach, ktoré by mohli negatívne ovplyvniť proces dodania dohodnutého tovaru podľa tejto
zmluvy, a že mu bude oznamovať všetky okolnosti, ktoré by mohli ohroziť dohodnutý termín
pre dodanie tovaru v zmysle tejto zmluvy.
5. Kupujúci sa zaväzuje, že bude dohliadať na riadne používanie tovaru podľa pokynov
Predávajúceho resp. pokynov uvedených v návodoch na použitie (technických podmienkach,
popisoch vybavenia a pod.), ktoré Predávajúci Kupujúcemu v súlade s bodom 1. tohto článku
odovzdá.
6. Pokiaľ v dôsledku porušenia povinnosti Predávajúceho stanovených touto zmluvou, ktorá má
byť spolufinancovaná z fondov Európskej únie, nebude Kupujúcemu uhradený finančný podiel
alebo jeho časť z fondov Európskej únie, bude Predávajúci povinný zaplatiť Kupujúcemu sumu
rovnajúcu sa finančnému podielu, ktorý nebol Kupujúcemu z fondov Európskej únie uhradený.
7. Predávajúci je povinný poskytnúť Kupujúcemu všetku nevyhnutnú súčinnosť k získaniu
nenávratného finančného príspevku z fondov EÚ na plnenie predmetu tejto zmluvy. Za týmto
účelom je najmä, no nie výlučne povinný plniť všetky povinnosti vyplývajúce pre neho
z príslušných všeobecne záväzných právnych predpisov Slovenskej republiky a/alebo EÚ
upravujúcich poskytovanie a následnú kontrolu finančných plnení z fondov EÚ, poskytnúť
Kupujúcemu všetku ním vyžadovanú súčinnosť a podporu na splnenie povinností Kupujúceho
vyplývajúcich z príslušných všeobecne záväzných právnych predpisov Slovenskej republiky
a/alebo EÚ ako aj zo zmluvy o poskytnutí nenávratného finančného príspevku, ako i poskytnúť
Kupujúcemu všetku ním vyžadovanú súčinnosť a podporu na získanie nenávratného finančného
príspevku z fondov EÚ, splnenie podmienok uvedenými v príslušnej výzve riadiaceho orgánu na
predkladanie žiadosti o poskytnutie nenávratného finančného príspevku, preukazovanie
oprávnenosti súladu projektu s osobnými, vecnými, finančnými, územnými a časovými
predpokladmi poskytnutia nenávratného finančného príspevku, prípravu projektu k žiadosti
o poskytnutie nenávratného finančného príspevku, prípravu samotnej žiadosti o poskytnutie
nenávratného finančného príspevku, ako i prípravu všetkých vyžadovaných dokladov
a dokumentov.
8. Za účelom overovania oprávnenosti výdavkov, monitoringu a dokumentácie realizácie projektu,
v rámci ktorého je predmet tejto zmluvy financovaný, je Kupujúci oprávnený bezodplatne
požadovať od Predávajúceho dodanie dokumentácie o vykonaní jednotlivých bodov predmetu
zmluvy a dokumentácie potrebnej na overovanie oprávnenosti výdavkov vynakladaných v rámci
projektov z fondov EÚ počas platnosti a účinnosti tejto zmluvy a tiež po ukončení platnosti tejto
zmluvy, a to až do 31.12.2021. Dokumentácia musí byť v súlade s celkovou projektovou
dokumentáciou v slovenskom jazyku v listinnej alebo elektronickej podobe (napr. vo formáte
štandardov DOC, RTF, PDF, XLS a pod.). V prípade ak sú niektoré vyžadované podklady v
inom ako slovenskom jazyku, je Predávajúci povinný zabezpečiť ich preklad do slovenského
jazyka. Predávajúci je povinný túto dokumentáciu vytvárať, evidovať, uchovávať a dodať v
lehote na základe vzájomných dohôd, vrátane poskytnutia primeranej súčinnosti Kupujúcemu pri
dokladovaní oprávnenosti výdavkov týkajúcich sa financovania predmetu zmluvy.
9. Predávajúci sa zaväzuje že v súlade s ustanoveniami Rámcovej dohody umožní výkon
kontroly/auditu zo strany oprávnených osôb na výkon kontroly/auditu v zmysle príslušných
právnych predpisov Slovenskej republiky (najmä zákon č. 502/2001 Z. z. o finančnej kontrole
a vnútornom audite a o zmene a doplnení niektorých zákonov v znení neskorších predpisov,
zákon č. 528/2008 Z. z. o pomoci a podpore poskytovanej z fondov Európskej únie v znení
neskorších predpisov) a Európskej únie.
10. Predávajúci je povinný s nositeľom práv duševného vlastníctva, ktoré sú súčasťou tovaru
dodaného na základe tejto zmluvy zmluvne zabezpečiť možnosť voľného nakladania s týmito
právami Kupujúcim a zabezpečiť Kupujúcemu za týmto účelom licenciu alebo sublicenciu na

6

11.

12.

13.

14.

použitie týchto práv tretích osôb v rozsahu nevyhnutnom na použitie dodaného tovaru spôsobom
zodpovedajúcim účelu tejto zmluvy, Rámcovej dohody ako i ostatných čiastkových zmlúv
o dielo alebo čiastkových kúpnych zmlúv. Predávajúci sa zaväzuje, že dodaním predmetu
plnenia podľa tejto zmluvy nezasiahne neoprávnene do autorských práv tretej osoby. Za
prípadný neoprávnený zásah do autorských a iných práv tretej osoby nesie zodpovednosť
výlučne Predávajúci.
Predávajúci výslovne vyhlasuje, že je plne oprávnený disponovať s prípadnými právami
duševného vlastníctva, vrátane autorských práv ,zahrnutých v predmete plnenia podľa tejto
zmluvy, a zaväzuje sa za týmto účelom zabezpečiť riadne a nerušené užívanie dodaných tovarov
Kupujúcim, vrátane zabezpečenia súhlasov autorov diel v súlade s autorským zákonom, avšak
v súlade s licenčnými podmienkami tretích strán.
Predávajúci vyhlasuje, že je oprávnený poskytnúť Kupujúcemu časove a miestne neobmedzené
nevýhradné licencie/sublicencie ku každému jednému softvérovému vybaveniu dodaného
tovaru, ktoré je predmetom plnenia podľa tejto zmluvy. V prípade, že sa toto vyhlásenie ukáže v
budúcnosti nepravdivým zhotoviteľ sa zaväzuje z takéhoto dôvodu nahradiť Kupujúcemu
akúkoľvek škodu, ktorá Kupujúcemu vznikne v dôsledku nepravdivého vyhlásenia a
uplatnených nárokov tretích osôb, a to v plnej výške a bez akéhokoľvek obmedzenia.
Predávajúci sa tiež zaväzuje na svoje vlastné náklady a výdavky neodkladne obstarať pre
Kupujúceho od autorov alebo osôb vykonávajúcich majetkové práva autorov (tretích osôb)
súhlas na používanie jednotlivých plnení dodaných, poskytnutých, vykonaných a/alebo
vytvorených tretími osobami alebo upraviť jednotlivé plnenia dodané, poskytnuté, vykonané
a/alebo vytvorené Predávajúcim, subdodávateľom alebo tretími osobami tak, aby už ďalej neboli
porušované autorské práva a/alebo práva priemyselného a/alebo iného duševného vlastníctva
tretej osoby, alebo nahradiť jednotlivé plnenia dodané, poskytnuté, vykonané a/alebo vytvorené
Predávajúcim, subdodávateľom alebo tretími osobami pre Kupujúceho rovnakými alebo aspoň
takými plneniami, ktoré majú rovnaké kvalitatívne, operačné a technické parametre a funkčnosti,
alebo ak sa jedná o plnenie poskytnuté na základe licencie tretej osoby, taký nárok vyriešiť v
súlade s tým, čo pre taký nárok stanovujú jej licenčné podmienky.
Predávajúci je povinný Kupujúcemu uhradiť oprávnené majetkové a nemajetkové ujmy,
vzniknuté v dôsledku toho, že Kupujúci nemohol dodaný tovar riadne a nerušene užívať v súlade
s predchádzajúcimi odsekmi tohto článku zmluvy.
7. ZODPOVEDNOSŤ ZA VADY A VŠEOBECNÉ SERVISNÉ PODMIENKY

1. Predávajúci zodpovedá za vady, ktoré má dohodnutý tovar v okamihu, keď prechádza
nebezpečenstvo škody na tovare na Kupujúceho a za vady tovaru, ktoré sa vyskytnú po prevzatí
tovaru v záručnej dobe, ktorá je 3 roky a začína plynúť odo dňa prevzatia tovaru Kupujúcim.
2. Záruka sa nevzťahuje na nasledovné prípady:
 mechanické alebo fyzické poškodenie tovaru Kupujúcim (zásah do technického
vybavenia neoprávnenou osobou, živelná pohroma, nadmerné znečistenie);
 poškodenie spôsobené neodbornou manipuláciou Kupujúceho ako užívateľa alebo treťou
osobou, alebo manipuláciou v rozpore s inštrukčnými podmienkami;
 poškodenie spôsobené preukázateľne poruchou elektrickej siete.
3. Práva zo zodpovednosti za vady, ktoré sa vyskytnú v záručnej dobe musí Kupujúci uplatniť
u Predávajúceho v záručnej dobe, inak zaniknú.
4. Kupujúci je povinný vady tovaru bez zbytočného odkladu po ich zistení oznámiť Predávajúcemu
na jeho klientske pracovisko uvedené v Prílohe č. 4 RD. V oznámení o vadách tovaru musí
Kupujúci vady špecifikovať (opísať a uviesť, ako sa prejavujú) a uviesť, aký nárok z vád
uplatňuje.
5. Predávajúci sa zaväzuje, že v mieste Kupujúceho kde bol tovar dodaný resp. je prevádzkovaný
bezplatne odstráni oznámenú vadu opravou alebo v prípade, že vadný tovar nie je možné

7

6.

7.

8.

9.
10.

11.

opraviť, Predávajúci navrhne Kupujúcemu bezplatnú výmenu vadného tovaru za iný tovar so
zhodnými alebo objektívne lepšími technickými a užívateľskými vlastnosťami, pričom Kupujúci
má právo tento návrh Predávajúceho odmietnuť. Ak Kupujúci uplatnil nárok na zľavu z kúpnej
ceny môže o zľavu znížiť kúpnu cenu platenú Predávajúcemu; ak kúpna cena bola už zaplatená,
môže Kupujúci požadovať jej vrátenie do výšky zľavy spolu s úrokmi vo výške úroku z
omeškania v zmysle platných právnych predpisov ako aj použiť právo na zľavu na započítanie
s pohľadávkou Predávajúceho, a to všetko bez ohľadu na včasnosť oznámenia vád.
Predávajúci odstráni oznámenú vadu bez zbytočného odkladu najneskôr však do termínu
odstránenia vady (doba opravy) uvedeného v Prílohe č. 3 RD Záruky, spôsob vykonávania
záručného servisu a zmluvné pokuty (ďalej len „Príloha č. 3 RD“) pri dodržaní termínu
nástupu na servisný zásah (reakčná doba) uvedeného v Prílohe č. 3 RD, inak Kupujúcemu
vznikne nárok na zaplatenie zmluvnej pokuty Predávajúcim podľa Prílohy č. 3 RD a právo od
tejto zmluvy písomne odstúpiť a to aj bez predchádzajúceho písomného upozornenia.
V prípade výmeny alebo opravy v servisnom stredisku Predávajúceho alebo výrobcu
Predávajúci zabezpečí bezplatnú dopravu vadného tovaru od Kupujúceho do servisu a dopravu
opraveného alebo vymeneného tovaru späť ku Kupujúcemu vrátane potrebnej montáže
a demontáže.
V prípade, že doba opravy podľa Prílohy č. 3 RD bude prekročená a prevádzková potreba
Kupujúceho si to bude vyžadovať, Predávajúci sa zaväzuje počas doby opravy poskytnúť
Kupujúcemu adekvátnu náhradu za chybné zariadenie až do odstránenia poruchy.
Zmluvné strany sa dohodli, že záručná doba sa predlžuje o čas trvania záručnej opravy.
Zmluvné strany sa dohodli, že za účelom odstránenia vád dodaného tovaru, za ktoré Predávajúci
nezodpovedá a na ktoré sa nevzťahuje záruka na akosť, bude Predávajúci poskytovať servisné
služby aj v prípade vzniku vád, za ktoré Predávajúci nezodpovedá. Cena servisných služieb bude
určená podľa podmienok RD.
Nahlasovanie záručných vád, ako aj vád za ktoré Predávajúci nezodpovedá, ako aj ostatná
vzájomná komunikácia sa bude uskutočňovať v slovenskom jazyku s potvrdením o prevzatí
hlásenia.
8. ZMLUVNÉ SANKCIE A NÁHRADA ŠKODY

1. V prípade omeškania Predávajúceho s termínom dodania tovaru, dohodnutým v tejto zmluve, je
Predávajúci povinný zaplatiť Kupujúcemu zmluvnú pokutu vo výške 0,1 % z ceny tovaru,
s ktorým je Predávajúci v omeškaní a to za každý deň omeškania.
2. V prípade omeškania Predávajúceho s termínmi plnenia záručného servisu (doba opravy a/alebo
reakčná doba) uvedenými v Prílohe č. 3 RD, je Kupujúci oprávnený účtovať Predávajúcemu
zmluvnú pokutu vo výške podľa Prílohy č. 3 RD.
3. V prípade ak Predávajúci dodá tovar, ktorý nebude originálnym tovarom, alebo ktorý bude mať
právne či faktické vady, Predávajúci je povinný zaplatiť Kupujúcemu zmluvnú pokutu vo výške
25% ceny takéhoto tovaru.
4. V prípade ak Predávajúci odmietne na žiadosť Kupujúceho preukázať pôvod dodaného tovaru je
povinný zaplatiť Kupujúcemu zmluvnú pokutu vo výške rovnajúcej sa 25% ceny tovaru, ktorého
pôvod odmietol Predávajúci preukázať.
5. Zaplatenie zmluvnej pokuty nezbavuje Predávajúceho povinnosti dodať tovar s dodaním ktorého
je v omeškaní resp. vykonať servis vykonávaný za účelom odstránenia vád dodaného tovaru.
6. V prípade omeškania s plnením peňažného záväzku podľa tejto RD je veriteľ oprávnený
fakturovať dlžníkovi úrok z omeškania v zmysle platných právnych predpisov.
7. Dlžník sa zaväzuje zmluvnú sankciu uhradiť veriteľovi do 14 pracovných dní odo dňa doručenia
faktúry vystavenej veriteľom. Čiastka zmluvnej sankcie bude uhradená bezhotovostným
prevodom. Údaje pre vykonanie bezhotovostného prevodu oznámi veriteľ dlžníkovi v písomnom
uplatnení zmluvnej sankcie.

8

8. Uplatnením zmluvnej sankcie nie je dotknutý nárok na náhradu škody spôsobenej porušením
zmluvných povinností.
9. Každá zmluvná strana zodpovedá za priamu škodu spôsobenú druhej zmluvnej strane v
súvislosti s plnením tejto zmluvy pričom vzniknutá škoda bude poškodenej zmluvnej strane
uhradená za predpokladu riadneho preukázania jej vzniku, výšky, porušenia zmluvnej povinnosti
a príčinnej súvislosti medzi týmto porušením a vznikom škody, ak navrátenie veci do pôvodného
stavu nie je možné. V prípade, že vzniknutá škoda za ktorú zodpovedá Predávajúci nebude krytá
poistením podľa bodu 2. časti J. Spoločné a záverečné ustanovenia RD, Predávajúci je povinný
túto škodu uhradiť z vlastných prostriedkov.
10. Žiadna zmluvná strana nebude zodpovedná druhej zmluvnej strane za nesplnenie alebo
omeškanie s plnením svojich zmluvných záväzkov, ak takéto neplnenie bude vychádzať celkom
alebo čiastočne z okolností vylučujúcich zodpovednosť podľa § 374 Obchodného zákonníka.
Účinky vylučujúce zodpovednosť sú obmedzené na dobu, pokiaľ trvá prekážka, s ktorou sú
účinky spojené.
11. Ustanovenie bodu 8. tohto článku sa uplatní za predpokladu, že druhá zmluvná strana bola
písomne oboznámená o týchto okolnostiach a predpokladanej dobe ich trvania postihnutou
zmluvnou stranou, ako náhle sa o ich výskyte dozvedela.

9. UKONČENIE ZMLUVY
1. Okrem prípadov podľa Obchodného zákonníka možno od tejto zmluvy písomne odstúpiť aj v
prípadoch a za podmienok uvedených v RD alebo v tejto zmluve.
2. V prípade, ak ktorákoľvek zo zmluvných strán poruší niektorú zo svojich povinností, porušenie
ktorej Obchodný zákonník, RD alebo táto zmluva nepovažuje za podstatné, a nesplní takúto
povinnosť ani v dodatočnej primeranej lehote, ktorá jej na to bola poskytnutá, môže druhá
zmluvná strana od zmluvy odstúpiť.
3. Kupujúci môže okamžite odstúpiť od tejto zmluvy v prípadoch podstatného porušenia zmluvnej
povinnosti Predávajúcim, pričom za podstatné porušenie sa považuje, najmä ak Predávajúci
riadne nesplnil príp. porušil nasledovné povinnosti:
a) povinnosť dodať tovar v lehote dohodnutej v tejto zmluve, pričom s dodaním tovaru sa
Predávajúci omeškal o viac ako 10 dní,
b) povinnosť dodať tovar v stanovenej alebo dohodnutej kvalite,
c) povinnosť dodržiavať termíny a ostatné podmienky záručného servisu podľa článku 6 časti C.
RD alebo článku 7. tejto zmluvy,
d) povinnosti vyplývajúce z ustanovení bodov 1., 4. a 7. článku 5 časti C. RD alebo bodov 1., 3.
a 6. článku 6. tejto zmluvy.
4. Ak Kupujúci bude v omeškaní so zaplatením ceny za riadne dodaný tovar podľa tejto zmluvy o
viac ako 10 dní, Predávajúci môže okamžite od tejto zmluvy odstúpiť.
5. Právne účinky odstúpenia od tejto zmluvy nastávajú dňom doručenia písomného oznámenia o
odstúpení druhej zmluvnej strane.
6. Odstúpenie od tejto zmluvy nemá vplyv na povinnosť Predávajúceho zaplatiť zmluvnú pokutu.
7. Odstúpením od tejto zmluvy zanikajú všetky práva a povinnosti zmluvných strán v nej upravené,
okrem nárokov na úhradu spôsobenej škody, nárokov na zmluvné, resp. zákonné sankcie a
úroky, ako aj nárok Kupujúceho na bezplatné odstránenie zistených vád dodania, resp.
záručných vád a ostatných práv a povinností, ktoré vzhľadom na svoju povahu majú trvať aj po
ukončení zmluvy.
8. Zmluvné strany sa dohodli, že Kupujúci je oprávnený písomne vypovedať túto zmluvu
v prípade ak Predávajúci nie je schopný dodať alebo nedodá tovar za cenu určenú v súlade
s časťou E. RD. Výpoveď je účinná okamihom doručenia výpovede Predávajúcemu.

9

9. V prípade ak predmet plnenia podľa tejto zmluvy má byť spolufinancovaný zo zdrojov
Európskej únie, tak doručením písomného oznámenia Kupujúceho Predávajúcemu o nezískaní
týchto zdrojov táto zmluva zanikne.
10. Po skončení platnosti a účinnosti tejto zmluvy je Predávajúci povinný v rámci všeobecnej
prevencie vzniku škody naďalej poskytovať servisné služby podľa tejto zmluvy a to až do
doručenia písomného oznámenia Kupujúceho o zabezpečení servisných služieb treťou osobou.
Cena servisných služieb bude určená podľa podmienok RD.
10. ZÁVEREČNÉ USTANOVENIA
1. Táto zmluva nadobúda platnosť dňom jej podpísania zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv vedenom Úradom vlády
Slovenskej republiky podľa § 47a ods. 1 zákona č. 40/1964 Zb. Občiansky zákonník v znení
neskorších predpisov v nadväznosti na § 5a ods. 1 a 6 zákona č. 211/2000 Z. z. o slobodnom
prístupe k informáciám v znení neskorších predpisov.
2. Zmluvné strany sú uzrozumené s tým, že táto zmluva sa považuje za zmluvu uzatváranú v
bežnom obchodnom styku v zmysle § 5a zákona č. 211/2000 Z. z. o slobodnom prístupe k
informáciám v znení neskorších predpisov. Zároveň zmluvné strany súhlasia s tým, že Kupujúci
zverejní informáciu o uzatvorení tejto zmluvy v Centrálnom registri zmlúv vedenom Úradom
vlády Slovenskej republiky a to v rozsahu a štruktúre, ktorá je daná nariadením vlády Slovenskej
republiky č. 498/2011 Z. z. ktorým sa ustanovujú podrobnosti o zverejňovaní zmlúv v
Centrálnom registri zmlúv a náležitosti informácie o uzatvorení zmluvy. Protokol o zverejnení
Kupujúci odovzdá Predávajúcemu.
3. Zmluvné strany pre účely tejto zmluvy určujú tieto kontaktné osoby zodpovedné za vecnú a
odbornú komunikáciu v súvislosti s touto zmluvou:
a) za Kupujúceho: meno: Ing. Zuzana Masaryková, vedúca oddelenia telekomunikácií – O210,
GR ŽSR Klemensova 8, 813 61 Bratislava, kontaktné údaje: +421 2 2029 5039, Mobil:
+421 903 464 053, masarykova.zuzana@zsr.sk
b) za Predávajúceho: meno: Aurel Medo, Key Account Manager, kontaktné údaje: +421 2 502
67 111, 502 67 100, aurel_medo@tempest.sk
4. Ak sa v prípade doručovania prostredníctvom poštového podniku vráti poštová zásielka ako
nedoručená alebo nedoručiteľná, považuje sa za doručenú dňom, v ktorom poštový podnik
vykonal jej doručovanie (usiloval sa o doručenie v mieste uvedenom na obálke predmetnej
zásielky). Zmluvné strany sa dohodli, že pre doručovanie Kupujúcemu je rozhodná adresa, ktorá
je ako jej sídlo uvedená v záhlaví tejto zmluvy a pre doručovanie Predávajúcemu adresa
zapísaná ako jeho sídlo v obchodnom registri, a ak nemá svoje sídlo, adresa zapísaná ako jeho
miesto podnikania v živnostenskom registri. Ak Predávajúci nemá ani miesto podnikania, je pre
doručovanie Predávajúcemu rozhodná adresa jeho miesta trvalého pobytu.
5. Vzájomné vzťahy zmluvných strán založené touto zmluvou sa riadia ustanoveniami
Obchodného zákonníka, subsidiárne ustanoveniami Občianskeho zákonníka a ostatnými
aplikovateľnými právnymi predpismi Slovenskej republiky.
6. Zmeny a doplnenia tejto zmluvy je možné robiť len písomnými dodatkami podpísanými
oprávnenými zástupcami oboch zmluvných strán. K návrhom dodatkov k tejto zmluve sa
zmluvné strany zaväzujú vyjadriť písomne v lehote do 30 dní od doručenia návrhu dodatku
druhej strane. Dodatky budú očíslované podľa poradia. Uvedené sa netýka zmeny kontaktných
osôb alebo oprávnených osôb zmluvných strán, ktoré môže príslušná zmluvná strana zmeniť
svojim jednostranným rozhodnutím doručeným v písomnej forme druhej zmluvnej strane.
Zmluvné strany pri uzatváraní dodatkov k tejto zmluve budú dodržiavať ustanovenia § 10a ods.
1 ZoVO a rozhodnutia Európskeho súdneho dvora vo veci C-454/06, resp. iné rozhodnutia
Európskeho súdneho dvora pre uzatváranie dodatkov k zmluvám a Smernicu Európskeho
parlamentu a Rady 2004/18/ES z 31. marca 2004 o koordinácii postupov pri zadávaní verejných
zákaziek na služby, verejných zákaziek na dodávku tovaru a verejných zákaziek na služby, (Ú.v.

10

7.
8.

9.

10.

11.

12.

EÚ L 134, 30.4.2004, s. 114) v znení nariadenia Komisie (ES) č. 1874/2004 z 28. októbra 2004,
ktorým sa menia a dopĺňajú smernice Európskeho parlamentu a Rady 2004/17/ES a 2004/18/ES,
pokiaľ ide o ich prahy uplatňovania v oblasti postupov uzatvárania zmlúv (Ú.v. EÚ L 326,
29.10.2004, s. 17).
Táto zmluva je vyhotovená v 8 vyhotoveniach, z ktorých 6 obdrží Kupujúci a 2 Predávajúci.
Ak budú, alebo ak sa stanú jednotlivé ustanovenia tejto zmluvy neplatnými, alebo právne
neúčinnými, nie je tým dotknutá platnosť ostatných ustanovení. Neúčinné ustanovenia sa podľa
možnosti nahradia novým ustanovením.
Zmluvné strany súhlasia so zverejňovaním informácií alebo textu tejto zmluvy vrátane dodatkov,
s výnimkou informácií, ktoré sú obchodným tajomstvom v zmysle § 17 Obchodného zákonníka
a informácií chránených právnymi predpismi. V prípade, že zmluvné strany budú mať
požiadavku na ochranu obchodného tajomstva je potrebné, aby označili ustanovenia tejto
zmluvy vrátane dodatkov, ktoré obsahujú informácie chránené obchodným tajomstvom.
Porušením alebo ohrozením obchodného tajomstva nie je najmä sprístupnenie informácií, ktoré
sú uvedené v § 10 zákona č. 211/2000 Z. z. o slobodnom prístupe k informáciám a o zmene
a doplnení niektorých zákonov v znení neskorších predpisov. Každá zo zmluvných strán sa
zaväzuje pred zverejnením informácií alebo tejto zmluvy vrátane jej dodatkov písomne vyzvať
druhú zmluvnú stranu na označenie informácií, ktoré obsahujú informácie chránené obchodným
tajomstvom vo vzájomne dohodnutej lehote.
Neoddeliteľnou súčasťou tejto zmluvy sú jej prílohy:
Príloha č. 1: Technická špecifikácia tovaru
Príloha č. 2: Ocenený výkaz položiek
a Rámcová dohoda, spoločne s jej prílohami.
Zmluvné strany vyhlasujú, že si túto zmluvu prečítali, jej obsahu porozumeli a na znak toho, že
obsah tejto zmluvy zodpovedá ich skutočnej a slobodnej vôli, ju podpísali.

Za Kupujúceho

Za Predávajúceho

V Bratislave dňa _________

V Bratislave dňa __________

.............................................
Mgr. Martin Erdössy
generálny riaditeľ ŽSR

.............................................
Ing. Roman Kriško
člen predstavenstva TEMPEST a.s.

11

Príloha č.1 Technická špecifikácia tovaru
Položka
číslo

Názov položky

Merná
jednotka

Počet ks

1

rozšírenie výkonu HW Load Balancer

kus

1

2

Modem typ 1

kus

30

3

Smerovač typ P-P

kus

100

4

Smerovač typ A

kus

3

5

NetMonitoring typ 1

kus

1

6

ADSL smerovač

kus

5

7

SW virtualizačný management

kus

1

8

SW zálohovanie a replikácia

kus

1

9

SW RED Hat

kus

1

10

Diskové pole - typ 1a

kus

2

11

Zálohovací systém

kus

2

12

SAN prepínač

kus

4

13

Rack Server - Typ 1a

kus

2

14

Rack Server - Typ 1b

kus

4

15

Rack Server - Typ 2 rozšírenie

kus

1

16

Prepínač 6 - Typ 1a

kus

8

17

Monitoring systémového prostredia

kus

1

Príloha č.2 Ocenený výkaz položiek
Položka
číslo

Názov položky

Merná
jednotka

Jednotková cena bez
DPH v EUR

1

Cena celkom bez DPH v
EUR

1

rozšírenie výkonu HW Load Balancer

kus

2

Modem typ 1

kus

733,40 €

30

22 002,00 €

3

Smerovač typ P-P

kus

1 089,40 €

100

108 940,00 €

4

Smerovač typ A

kus

13 276,40 €

3

39 829,20 €

5

NetMonitoring typ 1

kus

42 876,80 €

1

42 876,80 €

6

ADSL smerovač

kus

699,00 €

5

3 495,00 €

7

SW virtualizačný management

kus

174 930,80 €

1

174 930,80 €

8

SW zálohovanie a replikácia

kus

75 576,00 €

1

75 576,00 €

9

SW RED Hat

kus

33 558,90 €

1

33 558,90 €

10

Diskové pole - typ 1a

kus

435 016,80 €

2

870 033,60 €

11

Zálohovací systém

kus

32 554,80 €

2

65 109,60 €

12

SAN prepínač

kus

37 821,60 €

4

151 286,40 €

13

Rack Server - Typ 1a

kus

35 669,70 €

2

71 339,40 €

14

Rack Server - Typ 1b

kus

43 591,50 €

4

174 366,00 €

15

Rack Server - Typ 2 rozšírenie

kus

38 390,40 €

1

38 390,40 €

16

Prepínač 6 - Typ 1a

kus

22 737,60 €

8

181 900,80 €

17

Monitoring systémového prostredia

kus

154 500,00 €

1

154 500,00 €

Celkom spolu v EUR bez DPH

34 414,10 €

Počet ks

34 414,10 €

2 242 549,00 €

12

