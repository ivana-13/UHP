Registračné číslo SBA: 48/2018/OPS

Zmluva o poskytnutí podpory v podobe zabezpečenia účasti na
startup podujatí v zahraničí
uzatvorená v zmysle ustanovenia § 7 ods. 5 zákona č. 290/2016 Z. z. o podpore malého a
stredného podnikania a o zmene a doplnení zákona č. 71/2013 Z. z. o poskytovaní dotácií v
pôsobnosti Ministerstva hospodárstva Slovenskej republiky v znení neskorších predpisov
(ďalej len „Zákon o podpore MSP“)
(ďalej len „Zmluva“)
Článok I.
Zmluvné strany
Názov:
Sídlo:
Zastúpené:
IČO:
Webové sídlo:

Ministerstvo hospodárstva Slovenskej republiky
Mlynské nivy 44/a, 827 15 Bratislava, Slovenská republika
Ing. Peter Žiga, PhD., minister
00686832
www.mhsr.sk

(ďalej len „Ministerstvo“), v mene ktorého koná
Názov:
Zápis:
Sídlo:
Korešpondenčná adresa:
Zastúpená:
IČO:
DIČ:
Bankové spojenie:
IBAN:

Slovak Business Agency
Záujmové združenie právnických osôb zapísané v registri
vedenom Okresným úradom Bratislava pod číslom:
OVVS/467/1997-Ta
Miletičova 23, 821 09 Bratislava - Ružinov, Slovenská
republika
Karadžičova 2, 811 09 Bratislava, Slovenská republika
Mgr. Martin Holák, PhD., generálny riaditeľ
30 845 301
2020869279
Všeobecná úverová banka, a.s.; skrátený názov: VÚB, a.s.
SK81 0200 0000 0016 9324 1062

(ďalej len „SBA“), na základe Zmluvy o poverení výkonom niektorých úloh spojených
s poskytovaním podpory na rok 2017 zo dňa 04. 07. 2017 (ďalej len „Zmluva o poverení“)
(ďalej len „Poskytovateľ“)
a
Obchodné meno:
Zápis:
vložka
Sídlo:
Štatutárny orgán:
IČO:
DIČ:
Bankové spojenie:
IBAN:

NG Aero Services s. r. o.
Obchodný register Okresného súdu Bratislava I, oddiel: Sro,
č. 114492/B
Ivánska cesta 30/B, 821 04 Bratislava – mestská časť Ružinov
Bc. Michal Demko, konateľ
50 517 902
2120361947
Tatra Banka, a. s.
SK28 1100 0000 0029 4102 9621
1

Registračné číslo SBA: 48/2018/OPS
(ďalej len „Prijímateľ“)
(Poskytovateľ a Prijímateľ spolu ďalej len „Zmluvné strany“)
Článok II.
Úvodné ustanovenia
1. SBA je v zmysle Zákona o podpore MSP a Zmluvy o poverení vykonávateľom Schémy
na podporu startupov (2017 – 2020) (schéma pomoci de minimis), ktorá bola
Ministerstvom zverejnená v Obchodnom vestníku č. 166/2017 dňa 30. 08. 2017 (ďalej len
„Schéma“).
2. Jednou z aktivít v rámci komponentu 1 Schémy je okrem iného aj zabezpečenie účasti
prijímateľov na startup podujatiach v zahraničí. V rámci tejto aktivity komponentu 1 a v
zmysle Výzvy na predkladanie žiadostí o poskytnutie podpory v rámci Komponentu 1
Schémy vo forme podpory účasti na medzinárodných a domácich podujatiach zameraných
na inovácie, technológie a startupy (ďalej len „Výzva“) bola Prijímateľom podaná
Žiadosť o poskytnutie podpory v rámci Schémy (ďalej len „Žiadosť“) schválená.
3. Prijímateľ berie na vedomie a výslovne súhlasí s tým, že všetky povinnosti, ktoré je
v zmysle tejto Zmluvy povinný plniť voči Poskytovateľovi, bude ich plnenie adresovať
SBA ako subjektu, prostredníctvom ktorého Ministerstvo koná a ktorý je uvedený v
záhlaví tejto Zmluvy pri vymedzení Zmluvných strán, ak Ministerstvo neurčí inak.
Článok III.
Predmet Zmluvy, účel poskytnutej podpory, forma, druh a výška
1. Predmetom tejto Zmluvy je bezodplatné zabezpečenie a poskytnutie účasti na
zahraničnom startup podujatí „MuniWorld 2018“, ktoré sa bude konať dňa v dňoch od
13. 02. 2018 do 15. 02. 2018 v Tel Avive, Izrael (ďalej len „Podujatie“) zo strany
Poskytovateľa pre Prijímateľa. Podujatia sa zúčastnia nasledovní vyslaní zástupcovia
Prijímateľa:
a)
b)
c)
d)
e)
f)
g)
h)

Meno a priezvisko:
Rodné priezvisko:
Dátum narodenia:
Rodné číslo:
Trvalý pobyt:
Číslo občianskeho preukazu:
Číslo cestovného pasu:
Vzťah k Prijímateľovi:

Marek Franko

a)
b)
c)
d)
e)
f)

Meno a priezvisko:
Rodné priezvisko:
Dátum narodenia:
Rodné číslo:
Trvalý pobyt:
Číslo občianskeho preukazu:

Simona Franková

zamestnanec

2

Registračné číslo SBA: 48/2018/OPS
g) Číslo cestovného pasu:
h) Vzťah k Prijímateľovi:

zamestnanec

Všetky práva, povinnosti a vyhlásenia Prijímateľa v zmysle tejto Zmluvy sa primerane
považujú aj za práva, povinnosti a vyhlásenia vyslaných zástupcov Prijímateľa uvedených
v tomto bode Článku III. Zmluvy.
2. Zmluvné strany sa zaväzujú spolupracovať pri plnení predmetu tejto Zmluvy.
3. Účelom poskytnutia podpory Prijímateľovi je získanie kontaktov z Izraela a rozšírenie
podnikania do tejto krajiny.
4. V rámci komponentu 1 Schémy, v zmysle ustanovenia § 3 písm. b) bod 4. Zákona
o podpore MSP podľa podmienok tejto Zmluvy, je Prijímateľovi podpora poskytovaná
nepriamou formou, prostredníctvom nasledovného druhu podpory - účasť na domácich a
medzinárodných podujatiach zameraných na inovácie, technológie a startupy vo výške
poskytnutia podpory 16 000,- EUR (slovom: šestnásťtisíc eur), pričom presná výška
poskytnutej podpory bude špecifikovaná po skončení Podujatia.
Článok IV.
Práva a povinnosti Zmluvných strán
1. Povinnosťou Prijímateľa je:
a) zabezpečiť, aby vyslaní zástupcovia Prijímateľa uvedení v bode 1. Článku III. tejto
Zmluvy absolvovali Podujatie v rozsahu 3 (slovom: troch) dní, t. j. 13. 02. 2018 do
15. 02. 2018 v celom rozsahu v zmysle popisu programu Podujatia, ktorý tvorí
neoddeliteľnú prílohu č. 1 tejto Zmluvy,
b) zaslať elektronickou formou na e-mailovú adresu: hrkelova@sbagency.sk a zároveň
poštou, alebo osobne do 10 (slovom: desiatich) kalendárnych dní od návratu z
Podujatia, t. j. do 26. 02. 2018, originály dokumentov potvrdzujúce účasť vyslaných
zástupcov Prijímateľa na Podujatí (najmä, nie však výlučne, letenky, potvrdenie
o ubytovaní, vstupenky na Podujatie a pod.) na korešpondenčnú adresu SBA uvedenú
v Článku I. tejto Zmluvy,
c) vyplniť a doručiť elektronickou formou na e-mailovú adresu: hrkelova@sbagency.sk
a zároveň poštou, alebo osobne na korešpondenčnú adresu SBA uvedenú v Článku I.
tejto Zmluvy Prijímateľom vypracovanú a podpísanú správu o účasti na Podujatí
najneskôr do 10 (slovom: desiatich) kalendárnych dní od návratu z Podujatia, t. j. do
26. 02. 2018. Vzor správy o účasti na Podujatí tvorí neoddeliteľnú prílohu č. 2 tejto
Zmluvy,
d) uhradiť neoprávnené výdavky spojené s účasťou vyslaných zástupcov Prijímateľa na
Podujatí vo vlastnej réžii, t. j. uhradiť všetky výdavky, ktoré mu na Podujatí alebo
v súvislosti s ním, resp. s účasťou na ňom vzniknú, a ktoré nie sú uvedené v prílohe č.
3 tejto Zmluvy. Prijímateľ je povinný zaobstarať si víza alebo iné potrebné povolenie
vstupu do krajiny, kde sa má Podujatie konať pre ním vyslaných zástupcov

3

Registračné číslo SBA: 48/2018/OPS
a zabezpečiť im stravovanie spojené s účasťou na Podujatí v plnom rozsahu, pričom
Prijímateľ sám zároveň znáša všetky výdavky s tým spojené,
e) v prípade čo i len čiastočnej neúčasti vyslaných zástupcov Prijímateľa na Podujatí
v rozsahu uvedenom v písm. a) tohto bodu Článku IV. Zmluvy, uhradiť
Poskytovateľovi zmluvnú pokutu vo výške všetkých vynaložených výdavkov
spojených s účasťou vyslaných zástupcov Prijímateľa na Podujatí v zmysle
ustanovenia bodu 2. písm. a) tohto Článku Zmluvy, s výnimkou neúčasti, ktorá
predstavuje následok vyššej moci, t. j. neúčasť, ktorá nemohla byť zo strany
Prijímateľa a/alebo jeho vyslaných zástupcov predvídateľná alebo ju nebolo možné zo
strany Prijímateľa a/alebo jeho vyslaných zástupcov odvrátiť; existenciu týchto
okolností je Prijímateľ povinný Poskytovateľovi preukázať a podložiť dokladmi
akceptovateľnými Poskytovateľom v lehote 5 (slovom: piatich) pracovných dní odo
dňa neúčasti Prijímateľa na Podujatí. Zmluvná pokuta je splatná do 15 (slovom:
pätnástich) kalendárnych dní odo dňa doručenia výzvy na jej úhradu Prijímateľovi,
f) v prípade porušenia povinností Prijímateľa uvedených v písm. b) a/alebo c) tohto bodu
Článku IV. Zmluvy, uhradiť Poskytovateľovi zmluvnú pokutu vo výške všetkých
vynaložených výdavkov spojených s účasťou vyslaných zástupcov Prijímateľa na
Podujatí v zmysle ustanovenia bodu 2. písm. a) tohto Článku Zmluvy. Zmluvná
pokuta je splatná do 15 (slovom: pätnástich) kalendárnych dní odo dňa doručenia
výzvy na jej úhradu Prijímateľovi. Zaplatením zmluvnej pokuty v zmysle tohto
ustanovenia Zmluvy nezaniká povinnosť Prijímateľa stanovená v písm. b)
a/alebo písm. c) tohto bodu Článku IV. Zmluvy,
g) okamžite informovať Poskytovateľa o tom, že v spojitosti s účasťou Prijímateľa resp.
ním vyslaných zástupcov na Podujatí sú od Prijímateľa resp. od ním vyslaných
zástupcov zo strany organizátora Podujatia, ubytovateľa a/alebo poskytovateľa
prepravných služieb požadované dodatočné úhrady, resp. plnenia mimo rámca služieb,
ktoré v zmysle tejto Zmluvy Poskytovateľ Prijímateľovi vopred zabezpečil (ďalej len
„Dodatočné náklady“). Spôsob úhrady Dodatočných nákladov za predpokladu, že
budú oprávnené a Poskytovateľ uzná potrebu ich úhrady za dôvodnú, určí
Poskytovateľ. V prípade, že Prijímateľ resp. ním vyslaní zástupcovia bez súhlasu
Poskytovateľa uhradia Dodatočné náklady, nie je Prijímateľ oprávnený na ich
refundáciu ani v prípade, ak by Dodatočné náklady boli oprávnenými výdavkami
v zmysle tejto Zmluvy a/alebo Schémy,
h) zabezpečiť, aby zo služieb poskytnutých zo strany Poskytovateľa v rámci plnenia jeho
povinností vyplývajúcich z tejto Zmluvy nezískavali neoprávnený prospech aj tretie
osoby. Ak by Prijímateľ resp. ním vyslaní zástupcovia svojím konaním, resp.
opomenutím umožnili získanie neoprávneného prospechu tretích osôb z plnení, resp.
služieb poskytovaných zo strany Poskytovateľa pre Prijímateľa, vzniká
Poskytovateľovi voči Prijímateľovi nárok na zaplatenie zmluvnej pokuty vo výške 16
000- EUR (slovom: šesnásťtisíc eur). Zmluvná pokuta je splatná do 15 (slovom:
pätnástich) kalendárnych dní odo dňa doručenia výzvy na jej úhradu Prijímateľovi,
i) vytvoriť osobám oprávneným na výkon kontroly a auditu v zmysle Schémy primerané
podmienky na riadne a včasné vykonanie kontroly a poskytnúť im potrebnú súčinnosť
a všetky vyžiadané informácie a listiny týkajúce sa najmä realizácie účasti na Podujatí
a použitia pomoci,

4

Registračné číslo SBA: 48/2018/OPS

j) v prípade, ak sa preukáže nepravdivosť akejkoľvek z informácií uvedených v Žiadosti
a jej prílohách, podpísaných a predložených zo strany Prijímateľa, nahradiť všetky
náklady uvedené v bode 2. písm. a) tohto Článku Zmluvy, ktoré Poskytovateľ za
účelom poskytnutia podpory Prijímateľovi vynaložil, a to do 15 (slovom: pätnástich)
kalendárnych dní odo dňa doručenia písomnej výzvy na náhradu výdavkov v zmysle
tohto ustanovenia Zmluvy, vo výške a za podmienok uvedených v tejto výzve,
k) v zmysle ustanovenia § 17 ods. 4 zákona č. 358/2015 Z. z. o úprave niektorých
vzťahov v oblasti štátnej pomoci a minimálnej pomoci a o zmene a doplnení
niektorých zákonov (zákon o štátnej pomoci) (ďalej len „Zákon o štátnej pomoci“)
dodržať všetky podmienky, za ktorých sa mu pomoc podľa tejto Zmluvy poskytla
a pre prípad porušenia týchto podmienok vrátiť pomoc, ktorá sa mu v zmysle tejto
Zmluvy poskytla; dôvod, lehotu a spôsob vrátenia pomoci určí Poskytovateľ
v písomnom oznámení doručenom Prijímateľovi, pokiaľ táto Zmluva nestanovuje
inak,
l) poskytnúť Poskytovateľovi súčinnosť podľa bodu 3. písm. c) tohto Článku Zmluvy;
v prípade porušenia tejto povinnosť vzniká Poskytovateľovi voči Prijímateľovi nárok
na zaplatenie zmluvnej pokuty vo výške 500,- EUR (slovom: päťsto eur) v každom
jednotlivom prípade takéhoto porušenia zvlášť. Zmluvná pokuta je splatná do 15
(slovom: pätnástich) kalendárnych dní odo dňa doručenia výzvy na jej úhradu
Prijímateľovi,
m) poskytnúť Poskytovateľovi súčinnosť pri plnení práv a povinností vyplývajúcich zo
Zmluvy počas celého trvania tejto Zmluvy podľa pokynov Poskytovateľa; v prípade
porušenia tejto povinnosti vzniká Poskytovateľovi voči Prijímateľovi nárok na
zaplatenie zmluvnej pokuty vo výške 500,- EUR (slovom: päťsto eur) v každom
jednotlivom prípade takéhoto porušenia zvlášť s výnimkou podľa písm. l) tohto bodu
Článku IV. Zmluvy. Zmluvná pokuta je splatná do 15 (slovom: pätnástich)
kalendárnych dní odo dňa doručenia výzvy na jej úhradu Prijímateľovi,
n) informovať o skutočnosti, že účasť Prijímateľa na Podujatí bezodplatne umožnil
Poskytovateľ v rámci svojich aktivít zameraných na podporu podnikania a zvyšovania
záujmu o podnikanie, v súlade s ktorými SBA vykonáva aj Schému, a to vo
všetkých prípadoch, v ktorých Prijímateľ v akejkoľvek forme a na akýkoľvek účel
sprostredkuje alebo sprístupňuje tretím osobám informácie o svojej účasti na Podujatí.
V prípade porušenia tejto povinnosti zo strany Prijímateľa vzniká Poskytovateľovi
voči Prijímateľovi nárok na zaplatenie zmluvnej pokuty vo výške 500,- EUR (slovom:
päťsto eur) v každom jednotlivom prípade takéhoto porušenia zvlášť. Zmluvná pokuta
je splatná do 15 (slovom: pätnástich) kalendárnych dní odo dňa doručenia výzvy na jej
úhradu Prijímateľovi,
o) splniť všetky podmienky uvedené v tejto Zmluve a/alebo Schéme, ktoré sú
podmienkou poskytnutia pomoci,
p) bezodkladne informovať Poskytovateľa o akýchkoľvek skutočnostiach, ktoré bránia
alebo môžu brániť Prijímateľovi, resp. jeho vyslaným zástupcom v plnení povinností
stanovených touto Zmluvou, a to najmä v plnení povinností spočívajúcich
v odchode/odlete na Podujatie a/alebo samotnej účasti na Podujatí,

5

Registračné číslo SBA: 48/2018/OPS

q) zabezpečiť za seba náhradu akceptovateľnú Poskytovateľom v prípade, ak sa
Prijímateľ, resp. vyslaní záastupcovia nemôžu zúčastniť Podujatia z dôvodov
zapríčinených na strane Prijímateľa; v prípade, ak Prijímateľ nezabezpečí náhradu, ak
je to s prihliadnutím na časové okolnosti pred Podujatím možné, vzniká
Poskytovateľovi voči Prijímateľovi nárok na zaplatenie zmluvnej pokuty vo výške
výdavkov, ktoré Poskytovateľ vynaložil na zabezpečenie účasti Prijímateľa, resp.
vyslaných zástupcov na Podujatí, ktorí sa Podujatia napokon nezúčastnili. Zmluvná
pokuta je splatná do 15 (slovom: pätnástich) kalendárnych dní odo dňa doručenia
výzvy na jej úhradu Prijímateľovi. Aj v prípade náhrady podľa ustanovenia tohto
písm. q) bod 1. Článku IV. tejto Zmluvy je Prijímateľ povinný zabezpečiť splnenie
práv a povinností v zmysle tejto Zmluvy.
2. Povinnosťou Poskytovateľa je:
a) zabezpečiť Prijímateľovi, resp. vyslaným zástupcom účasť na Podujatí a v tejto
súvislosti uhradiť vopred (resp. vo výnimočných prípadoch a po schválení zo strany
Poskytovateľa písomne alebo e-mailom aj následne, refundáciou na základe
Prijímateľom predložených originálov relevantných dokladov) všetky účelné a
oprávnené výdavky s tým spojené, t. j. náklady na dopravu na miesto Podujatia,
konkrétne 2 (slovom: dve) spiatočné letenky z Viedne, Rakúsko do Tel Avivu, Izrael
(s dátumom odletu, t. j. odchodu na Podujatie dňa 12. 02. 2018 a s dátumom príletu, t.
j. návratom z miesta Podujatia dňa 16. 02. 2018) , ubytovanie pre 2 (slovom: dve)
osoby v mieste Podujatia od 12. 02. 2018 do 16. 02. 2018 a 2 (slovom: dve) vstupenky
na Podujatie pre účely zabezpečenia účasti vyslaných zástupcov Prijímateľa na
Podujatí a zabezpečenie priestoru na vystavovanie na Podujatí (ďalej len „Oprávnené
výdavky“), ktoré tvoria neoddeliteľnú prílohu č. 3 tejto Zmluvy; za Oprávnené
výdavky sa v zmysle Schémy nepovažujú:
(i) poistné platené doma i v zahraničí,
(ii) platené úroky,
(iii) pokuty a penále,
(iv) colné poplatky,
b) informovať Prijímateľa o zásadných zmenách v rámci Schémy,
c) informovať Prijímateľa o skutočnej výške pomoci poskytnutej v zmysle Zmluvy,
3. Poskytovateľ je oprávnený:
a) spolu s ďalšími osobami oprávnenými vykonávať kontrolu a audit v zmysle bodu 1.
písm. i) Článku IV. tejto Zmluvy vykonať kontrolu a audit vynaložených verejných
prostriedkov v súlade so zákonom č. 357/2015 Z. z. o finančnej kontrole a audite a o
zmene a doplnení niektorých zákonov (ďalej len „Zákon o finančnej kontrole
a audite“) a zákonom č. 523/2004 Z.z. o rozpočtových pravidlách verejnej správy a o
zmene a doplnení niektorých zákonov v znení neskorších predpisov (ďalej len „Zákon
o rozpočtových pravidlách“),
b) kontrolovať dodržiavanie podmienok, za ktorých sa pomoc Prijímateľovi poskytla,
ako aj ostatné skutočnosti, ktoré by mohli mať vplyv na správnosť a účelovosť

6

Registračné číslo SBA: 48/2018/OPS
poskytnutej pomoci. Poskytovateľ kontroluje predovšetkým hospodárnosť a účelnosť
použitia poskytnutej pomoci, a dodržiavanie zmluvných podmienok a podmienok
Schémy; za týmto účelom je oprávnený vykonať kontrolu priamo u Prijímateľa,
c) kedykoľvek počas platnosti a účinnosti tejto Zmluvy požadovať od Prijímateľa údaje
a informácie nevyhnutné pre sledovanie a hodnotenie prínosov účasti Prijímateľa na
Podujatí v súlade s obsahom jeho Žiadosti; Poskytovateľ je oprávnený tieto údaje
a informácie využívať na účely propagácie aktivít Schémy a aktivít Poskytovateľa
súvisiacich so Schémou, a s podporou podnikania a zvyšovania záujmu o podnikanie
v najširšom zmysle,
d) neposkytnúť pomoc podľa tejto Zmluvy v prípade, ak sa preukáže, že Prijímateľ čerpal
pomoc de minimis nad rámec Zákona o štátnej pomoci, Zmluvy a/alebo Schémy, príp.
ak Poskytovateľ takúto skutočnosť kedykoľvek zistí z Centrálneho registra v zmysle §
11 a nasled. Zákona o štátnej pomoci.
Článok V.
Vyhlásenia Prijímateľa
1. Prijímateľ vyhlasuje a podpisom tejto Zmluvy výslovne potvrdzuje, že:
a) na základe tejto Zmluvy je písomne informovaný o tom, že pomoc poskytovaná
v zmysle tejto Zmluvy je minimálnou pomocou v zmysle Nariadenia Komisie (EÚ) č.
1407/2013 z 18. decembra 2013 o uplatňovaní článkov 107 a 108 Zmluvy o fungovaní
Európskej únie na pomoc de minimis, Úradný vestník Európskej únie, L 352, 24.
december 2013 (ďalej len „Nariadenie č. 1407/2013“),
b) na základe tejto Zmluvy je písomne informovaný o predpokladanej výške minimálnej
pomoci vyjadrenej ako ekvivalent hrubého grantu vo výške podľa Článku III. bod 4.
tejto Zmluvy,
c) na základe tejto Zmluvy je písomne informovaný o tom, že je prijímateľom pomoci
de minimis v zmysle Nariadenia č. 1407/2013,
d) sa voči nemu neuplatňuje vrátenie štátnej pomoci na základe rozhodnutia Európskej
komisie, v ktorom bola táto štátna pomoc označená za neoprávnenú a nezlučiteľnú
s vnútorným trhom EÚ v zmysle ustanovenia § 10 Zákona o štátnej pomoci,
e) sa oboznámil so všetkými všeobecne záväznými právnymi predpismi Slovenskej
republiky, ktoré sa vzťahujú na prijímanú pomoc, resp. podporu v zmysle Schémy,
najmä, nie však výlučne so Zákonom o podpore MSP, so Zákonom o štátnej pomoci,
so Zákonom o rozpočtových pravidlách, so Zákonom o finančnej kontrole a audite, so
zákonom č. 71/2013 Z. z. o poskytovaní dotácií v pôsobnosti Ministerstva
hospodárstva Slovenskej republiky v znení neskorších predpisov a so zákonom č.
211/2000 Z. z. o slobodnom prístupe k informáciám a o zmene a doplnení niektorých
zákonov (zákon o slobode informácií) v znení neskorších predpisov (ďalej len „Zákon
o slobode informácií“) a so samotnou Schémou, je si plne vedomý všetkých
povinností, ktoré mu z týchto právnych predpisov Slovenskej republiky a Schémy
vyplývajú, a zaväzuje sa ich dodržiavať,

7

Registračné číslo SBA: 48/2018/OPS

f) všetky údaje a informácie, ktoré Poskytovateľovi na účely plnenia tejto Zmluvy
poskytol, sú správne a úplné,
g) si je vedomý skutočnosti, že náklady na víza alebo iné potrebné povolenia pre vstup
do krajiny, kde sa bude Podujatie konať, ako aj náklady na cestovné poistenie
zahŕňajúce všetky jeho komponenty vrátane poistenia zodpovednosti za škodu, znáša
Prijímateľ v celom rozsahu a výlučne sám,
h) je výlučne zodpovedný za to, že ním vyslaní zástupcovia Prijímateľa disponujú
potrebným a platným druhom cestovného dokladu pre vstup do krajiny, kde sa
Podujatie má konať. V prípade, ak sa vyslaní zástupcovia Prijímateľa nezúčastnia
Podujatia z dôvodu, že pre vstup do krajiny, kde sa Podujatie má konať, nedisponovali
potrebným a platným druhom cestovného dokladu, je Prijímateľ povinný nahradiť
Poskytovateľovi všetky Oprávnené výdavky, a to do 15 (slovom: pätnástich)
kalendárnych dní odo dňa doručenia písomnej výzvy na ich náhradu,
i) Poskytovateľ nezodpovedá za udalosti vyššej moci, v dôsledku ktorých bude
vyslaným zástupcom Prijímateľa znemožnená účasť na Podujatí vrátane okolnosti, že
vyslaným zástupcom Prijímateľa nebudú príslušnými orgánmi udelené víza alebo iné
potrebné povolenia pre vstup do krajiny, kde sa Podujatie bude konať. V prípade, ak
k neudeleniu víz alebo iného potrebného povolenia pre vstup do krajiny dôjde
z dôvodu, ktorý je na strane Prijímateľa alebo ním vyslaných zástupcov, je Prijímateľ
povinný nahradiť Poskytovateľovi všetky Oprávnené výdavky, a to do 15 (slovom:
pätnástich) kalendárnych dní odo dňa doručenia písomnej výzvy na ich náhradu
Prijímateľovi,
j) si je vedomý skutočnosti, že nie je oprávnený požadovať poskytnutie služieb v zmysle
Článku IV. bod 2. písm. a) tejto Zmluvy vo väčšom rozsahu, resp. kvalite, než boli zo
strany Poskytovateľa vopred zabezpečené, a to ani priamo u organizátora Podujatia,
ubytovateľa a/alebo poskytovateľa prepravných služieb bez súhlasu Poskytovateľa.
V prípade porušenia tejto povinnosti je Prijímateľ povinný uhradiť všetky takýmto
spôsobom vzniknuté výdavky sám a na vlastné náklady a v prípade, že by týmto
porušením povinnosti Prijímateľ spôsobil Poskytovateľovi dodatočnú administratívnu
záťaž alebo akékoľvek iné (aj finančné) náklady, vzniká Poskytovateľovi voči
Prijímateľovi nárok na zmluvnú pokutu vo výške najmenej 500,- EUR (slovom: päťsto
eur), najviac však do výšky vzniknutých výdavkov, ktoré Poskytovateľ vynaložil na
zabezpečenie účasti Prijímateľa, resp. vyslaných zástupcov na Podujatí. Zmluvná
pokuta je splatná do 15 (slovom: pätnástich) kalendárnych dní odo dňa doručenia
výzvy na jej úhradu Prijímateľovi,
k) celková výška pomoci poskytnutá Prijímateľovi pomoci (vrátane všetkých členov
skupiny podnikov, ktoré so žiadateľom tvoria jediný podnik podľa článku 2 ods. 2
Nariadenia č. 1407/2013) nepresiahne 200 000,- EUR v priebehu obdobia 3 (troch)
fiškálnych rokov, a to aj od iných poskytovateľov, alebo v rámci iných schém pomoci
de minimis v čase predloženia Žiadosti. Celková výška pomoci de minimis poskytnutá
jedinému podniku vykonávajúcemu cestnú nákladnú dopravu v prenájme alebo za
úhradu, nepresiahne 100 000,- EUR v priebehu obdobia 3 (troch) fiškálnych rokov,
pričom táto pomoc de minimis sa nepoužije na nákup vozidiel cestnej nákladnej
dopravy. Ak podnik vykonáva cestnú nákladnú dopravu v prenájme alebo za úhradu,

8

Registračné číslo SBA: 48/2018/OPS
a zároveň iné činnosti, na ktoré sa uplatňuje strop vo výške 200 000,- EUR, strop vo
výške 200 000,- EUR sa na tento podnik uplatní za predpokladu, že prijímateľ
zabezpečí pomocou primeraných prostriedkov, ako je oddelenie činností alebo
rozlíšenie nákladov, aby podpora pre činnosti cestnej nákladnej dopravy nepresiahla
100 000,- EUR a aby sa žiadna pomoc de minimis nepoužila na nákup vozidiel cestnej
nákladnej dopravy. Za trojročné obdobie v súvislosti s poskytovaním minimálnej
pomoci sa považuje obdobie prebiehajúceho fiškálneho roku a 2 (dvoch)
predchádzajúcich fiškálnych rokov, a určuje sa na základe účtovného obdobia
Prijímateľa. Podľa zákona č. 431/2002 Z. z. o účtovníctve v znení neskorších
predpisov je účtovným obdobím kalendárny alebo hospodársky rok, a to podľa
rozhodnutia podnikateľa..
Článok VI.
Kumulácia pomoci
1. Prijímateľ berie na vedomie, že:
a) kumulácia pomoci je vždy viazaná na konkrétneho prijímateľa (vrátane všetkých
členov skupiny podnikov, ktoré so žiadateľom tvoria jediný podnik podľa článku 2
ods. 2 Nariadenia č. 1407/2013),
b) pomoc de minimis sa nekumuluje so štátnou pomocou vo vzťahu k rovnakým
oprávneným nákladom alebo štátnou pomocou na to isté opatrenie rizikového
financovania, ak by takáto kumulácia presahovala najvyššiu príslušnú intenzitu
pomoci alebo výšku pomoci stanovenú v závislosti od osobitných okolností
jednotlivých prípadov v nariadení alebo rozhodnutí o skupinovej výnimke prijatých
komisiou. Pomoc de minimis, ktorá sa neposkytuje na konkrétne oprávnené náklady,
ani sa k nim nedá priradiť, možno kumulovať s inou štátnou pomocou poskytnutou na
základe nariadenia o skupinovej výnimke alebo rozhodnutí prijatých komisiou,
c) pomoc de minimis poskytnutá v súlade s Nariadením č. 1407/2013 sa môže
kumulovať s pomocou de minimis poskytnutou v súlade s nariadením Komisie (EÚ) č.
360/2012 z 25. apríla 2012 o uplatňovaní článkov 107 a 108 Zmluvy o fungovaní
Európskej únie na pomoc de minimis v prospech podnikov poskytujúcich služby
všeobecného hospodárskeho záujmu (Ú. v. EÚ L 114, 26. 4. 2012, s. 8) až do výšky
stropu stanoveného v uvedenom nariadení. Môže byť kumulovaná s pomocou de
minimis poskytnutou v súlade s inými predpismi o pomoci de minimis až do výšky
príslušného stropu stanoveného v článku 3 ods. 2 Nariadenia č. 1407/2013.
Článok VII.
Platnosť, účinnosť a ukončenie Zmluvy
1. Táto Zmluva sa uzatvára na dobu určitú, a to na 10 (slovom: desať) rokov odo dňa
nadobudnutia účinnosti tejto Zmluvy.
2. Táto Zmluva nadobúda platnosť dňom jej podpísania oboma Zmluvnými stranami. Táto
Zmluva je povinne zverejňovanou zmluvou v zmysle ustanovenia § 5a Zákona o slobode
informácií, ktorá v zmysle ustanovenia § 47a zákona č. 40/1964 Zb. Občiansky zákonník

9

Registračné číslo SBA: 48/2018/OPS
v znení neskorších predpisov nadobúda účinnosť dňom nasledujúcim po dni jej
zverejnenia v Centrálnom registri zmlúv vedenom Úradom vlády Slovenskej republiky
(link: http://www.crz.gov.sk/). Prijímateľ podpisom tejto Zmluvy potvrdzuje, že so
zverejnením Zmluvy v plnom rozsahu v zmysle tohto bodu Článku VII. Zmluvy súhlasí,
a je v plnom rozsahu oboznámený a súhlasí s následkami tohto zverejnenia.
3. Túto Zmluvu je možné ukončiť:
a) uplynutím doby, na ktorú bola uzavretá,
b) písomnou dohodou Zmluvných strán,
c) okamžitým písomným odstúpením od Zmluvy zo strany Poskytovateľa, ak Prijímateľ,
resp. ním vyslaní zástupcovia pred nástupom na Podujatie neposkytujú
Poskytovateľovi
súčinnosť potrebnú k riadnemu plneniu povinností oboch
Zmluvných strán v zmysle tejto Zmluvy, a/alebo ak zo správania Prijímateľa, resp.
ním vyslaných zástupcov pred nástupom na Podujatie môže Poskytovateľ dôvodne
predpokladať, že dôjde k porušeniu povinností Prijímateľa stanovených touto
Zmluvou a/alebo sa preukáže, že Prijímateľ čerpal pomoc de minimis nad rámec
Zákona o štátnej pomoci, Zmluvy a/alebo Schémy, príp. ak Poskytovateľ takúto
skutočnosť kedykoľvek zistí z Centrálneho registra v zmysle § 11 a nasled. Zákona
o štátnej pomoci. Právo na zaplatenie zmluvnej pokuty a/alebo na náhradu škody
v zmysle tejto Zmluvy nie je odstúpením Poskytovateľa od tejto Zmluvy nijako
dotknuté. Odstúpenie je účinné dňom doručenia písomného odstúpenia Prijímateľovi
na adresu uvedenú v záhlaví, resp. na inú známu adresu Prijímateľa.
Článok VIII.
Záverečné ustanovenia
1. Písomnosť v zmysle tejto Zmluvy sa bude považovať za doručenú aj vtedy, ak nebude
prevzatá druhou Zmluvnou stranou, ktorej bola adresovaná, a to 3. (slovom: tretím) dňom
odo dňa jej uloženia na pošte po neúspešnom pokuse pošty o doručenie písomnosti určenej
Zmluvnej strane ako adresátovi.
2. Všetky zmeny a doplnenia tejto Zmluvy je možné vykonať len vo forme písomných
a číslovaných dodatkov podpísaných oboma Zmluvnými stranami.
3. Zmluva sa vyhotovuje v 3 (slovom: troch) vyhotoveniach v rozsahu 16 (slovom: šestnásť)
strán (vrátane príloh), s určením 2 (slovom: dve) vyhotovenia pre SBA a 1 (slovom:
jedno) vyhotovenie pre Prijímateľa.
4. Vzájomné vzťahy Zmluvných strán, ktoré nie sú výslovne dohodnuté v tejto Zmluve, sa
riadia príslušnými ustanoveniami všeobecne záväzných právnych predpisov platných na
území Slovenskej republiky, a to najmä ustanoveniami zákona č. 513/1991 Zb. Obchodný
zákonník v znení neskorších predpisov.
5. Zmluvné strany vyhlasujú, že ich zmluvná voľnosť nie je ničím obmedzená, svoju vôľu
prejavili slobodne, vážne, zrozumiteľne a určito, Zmluvu neuzavreli v tiesni, či za nápadne

10

Registračné číslo SBA: 48/2018/OPS
nevýhodných podmienok, jej obsahu porozumeli bez výhrad a na znak súhlasu ju
podpisujú.
6. Neoddeliteľnými prílohami tejto Zmluvy sú:
Príloha č. 1: Program Podujatia „Muni WORLD 2018“
Príloha č. 2: Správa o účasti na Podujatí
Príloha č. 3: Oprávnené výdavky
Poskytovateľ:

Prijímateľ:

V Bratislave dňa ________________

V ________________ dňa ________________

––––––––––––––––––––––––––––––
Slovak Business Agency
Mgr. Martin Holák, PhD.
generálny riaditeľ

––––––––––––––––––––––––––––––––––––––
NG Aero Services s. r. o.
Bc. Michal Demko
konateľ

11

Registračné číslo SBA: 48/2018/OPS
Príloha č. 1: Program Podujatia „Muni WORLD 2018“

12

Registračné číslo SBA: 48/2018/OPS

13

Registračné číslo SBA: 48/2018/OPS
Príloha č. 2: Správa o účasti na Podujatí
1.
Účastník*:
(meno a priezvisko, alebo názov spoločnosti)
2.
Adresa trvalého pobytu alebo sídla účastníka*:
(ulica, číslo, PSČ, obec)
3.
IČO:
(právnické osoby, fyzické osoby - podnikatelia)
4.

Miesto konania Podujatia*:

5.

Dátum konania Podujatia*:

6.
Priebeh cesty*:
Dátum; popis
Dátum; popis
7.
o
o
o

Boli ste spokojný s kvalitou Podujatia?*
Áno
Nie, uveďte prosím prečo:
Z časti, uveďte prosím prečo:

8.

Bolo z Vášho pohľadu Podujatie, ktoré ste si vybrali, pre Vás relevantné? Podľa
čoho by ste si vyberali ďalšie podujatie?*

9.
o
o
o
o
o

Ako by ste zhodnotili reakcie na Váš startup na Podujatí, ktoré ste absolvovali?*
Veľmi pozitívne
Pozitívne
Neutrálne
Prevažne negatívne
Negatívne

10.

Zohľadníte prípadné reakcie pri Vašich ďalších podnikateľských aktivitách? Ak
áno, akým spôsobom?*

11.
o
o

Naplnili sa ciele, ktoré ste si stanovili v prihláške o účasti na Podujatí?*
Áno, uveďte prosím akým spôsobom:
Nie, uveďte prosím prečo:

14

Registračné číslo SBA: 48/2018/OPS
12.

Nadviazali ste nové potencionálne partnerské vzťahy v rámci spolupráce so
zahraničnými partnermi (investor, zákazník, odberateľ, obchodný partner)? Ak
áno, kvantifikujte ich počet.*

13.

Prispela návšteva Podujatia k potenciálu rozšírenia Vášho tímu?*

14.

Aké benefity do budúcna vidíte z účasti na danom Podujatí?*

Poznámka: všetky údaje sú povinné. Zaslanie úplnej správy je podmienkou vyplývajúcej z
tejto Zmluvy.
Pri vypĺňaní spätnej väzby buďte prosím čo najkonkrétnejší. V prípade Vašej ďalšej Žiadosti
bude hodnotiaca komisia prihliadať na kvalitu a rozsah tejto správy.

Ďakujeme.

15

Registračné číslo SBA: 48/2018/OPS
Príloha č. 3: Oprávnené výdavky
Oprávnené výdavky sú v zmysle tejto Zmluvy:
a) cestovné náklady, t. j. spiatočné letenky pre 2 (slovom: dve) osoby z Viedne, Rakúsko
do Tel Avivu, Izrael (s dátumom odletu, t. j. odchodu na Podujatie dňa 12. 02. 2018 a
s dátumom príletu, t. j. návratom z miesta Podujatia dňa 16. 02. 2018
b) výdavky na ubytovanie v rozsahu od 12. 02. 2018 do 16. 02. 2018 pre 2 (slovom: dve)
osoby,
c) výdavky na zabezpečenie vstupeniek na Podujatie a zabezpečenie priestoru na
vystavovanie na Podujatí pre 2 (slovom: dve) osoby.

16

