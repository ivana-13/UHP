ZMLUVA
o certifikácii technických prostriedkov
uzatvorená podľa § 269 ods. 2 zákona č. 513/1991 Zb. Obchodný zákonník v znení neskorších
predpisov (ďalej len „Obchodný zákonník“)
a
zákona č. 215/2004 Z. z. o ochrane utajovaných skutočností a o zmene a doplnení niektorých
zákonov v znení neskorších predpisov (ďalej len „zákon č. 215/2004 Z. z.“)
medzi
zmluvnými stranami:
Objednávateľom:
Sídlo:
Korešpondenčná adresa:
Štatutárny orgán:
Osoba oprávnená rokovať
vo veciach zmluvných:
Bankové spojenie:
Číslo účtu:
IČO:
IČ DPH:
DIČ:
Právna forma:

Generálne riaditeľstvo Zboru väzenskej a justičnej stráže
Šagátova 1, 821 08 Bratislava
Šagátova ul. č. 1, 813 04 Bratislava 1
gen. Ing. Milan Ivan
generálny riaditeľ Zboru väzenskej a justičnej stráže
JUDr. Mgr. Andrea Jecková, PhD.
VORŠ III. - orgán dozoru zboru pre bezpečnosť

rozpočtová organizácia, zriadená zriaďovacou listinou
Ministerstva spravodlivosti Slovenskej republiky

(ďalej len „objednávateľ“)

a
Dodávateľom:
Sídlo:
Korešpondenčná adresa:
Štatutárny orgán:
Osoba oprávnená rokovať
vo veciach zmluvných:
Bankové spojenie:
Číslo účtu:
IČO:
IČ DPH:
DIČ:
Zapísaný:

AdaSoft s.r.o.
Karadžičova 8/A, 821 08 Bratislava
Karadžičova 8/A, 821 08 Bratislava
Ing. Juraj Čikel
Konateľ spoločnosti
Ing. Stanislav Orságh
Špecialista informačnej bezpečnosti

v obchodnom registri Okresného súdu Bratislava I,
oddiel: Sro, vložka. č.: 125274/B

(ďalej len „dodávateľ)

1

Čl. I
Úvodné ustanovenia
1.1

Zbor väzenskej a justičnej stráže (ďalej len „zbor“) je ozbrojený bezpečnostný zbor a v súlade
s § 2 ods. 1 zákona č. 4/2001 Z. z. o Zbore väzenskej a justičnej stráže v znení neskorších predpisov
ho organizačne tvoria generálne riaditeľstvo (ďalej len „objednávateľ) a ústavy na výkon väzby
a ústavy na výkon trestu odňatia slobody, ústavy na výkon trestu odňatia slobody, ústav na výkon
trestu odňatia slobody pre mladistvých a nemocnica pre obvinených a odsúdených (ďalej len
„ústavy zboru“); (objednávateľ a ústavy zboru ďalej len spoločne „organizačné zložky zboru“).

1.2

Dodávateľ je v súlade so zákonom č. 215/2004 Z. z. právnická osoba, ktorá má vydané potvrdenie
NBÚ o priemyselnej bezpečnosti podnikateľa na stupeň utajenia Dôverné.

1.3

Organizačné zložky zboru za účelom plnenia úloh na úseku ochrany utajovaných skutočností
používajú technický prostriedok „Technik-2012-V-b-7133-W7“, na ktorý bol vydaný Národným
bezpečnostným úradom (ďalej len „NBÚ“) certifikát č. C 0859-V/TP.

1.4

Technické prostriedky určené na prácu s utajovanými skutočnosťami stupňa utajenia „Vyhradené“
budú mať typové označenie Technik-2012-V, model Technik-2012-V-b-7133-W7; označenie môže
byť zmenené, tak aby bolo v súlade s vydaným certifikátom NBÚ.

1.5

Objednávateľ plní úlohy aj na úseku ochrany utajovaných skutočností so stupňom utajenia
„Dôverné“.

1.6

Technický prostriedok určený na prácu s utajovanými skutočnosťami stupňa utajenia „Dôverné“
bude mať typové označenie Technik-2019-D-SK.

1.7

Objednávateľ požaduje od dodávateľa zabezpečenie certifikácie a opätovného použitia
poskytnutého hardvéru používaných technických prostriedkov „Technik-2012-V-b-7133-W7“ na
plnenie úloh na úseku ochrany utajovaných skutočností stupňa utajenia „Vyhradené“ po platnosti
certifikátu č. C 0859-V/TP vydaného NBÚ na uvedený technický prostriedok a zabezpečenie
certifikácie poskytnutého hardvéru na plnenie úloh na úseku ochrany utajovaných skutočností
stupňa utajenia „Dôverné“.

Čl. II
Predmet zmluvy
2.1

Predmetom tejto zmluvy je záväzok dodávateľa vykonať pre objednávateľa riadne a včas
a) všetky činnosti recertifikácie technického prostriedku uvedeného v čl. I bode 1.3 pre spracúvanie
utajovaných skutočností stupňa utajenia „Vyhradené“ v zmysle § 55 až 58 zákona č. 215/2004 Z. z.,
vyhlášky NBÚ č. 339/2004 Z. z. o bezpečnosti technických prostriedkov (ďalej len „vyhláška“)
a certifikátu vydaného NBÚ, ako aj opätovné používanie hardvéru a periférií technického
prostriedku pre spracúvanie utajovaných skutočností stupňa utajenia „Vyhradené“, a to v sídlach
všetkých organizačných zložiek zboru,
b) všetky činnosti certifikácie technického prostriedku uvedeného v čl. I bode 1.6 pre spracúvanie
utajovaných skutočností stupňa utajenia „Dôverné“ v zmysle § 55 až 58 zákona č. 215/2004 Z. z.,
vyhlášky a certifikátu vydaného NBÚ, ako aj používanie hardvéru a periférií technického
prostriedku pre spracúvanie utajovaných skutočností stupňa utajenia „Dôverné“, a to v sídle
objednávateľa.
2

2.2

Činností podľa bodu 2.1 písm. a) tohto článku (t. j. recertifikácia, stupeň utajenia „Vyhradené“) sa
dodávateľ zaväzuje vykonať v nasledovnom rozsahu:
a) Dodanie typového bezpečnostného projektu k technickému prostriedku v zmysle vyhlášky
v elektronickej forme a vzorových smerníc o používaní technického prostriedku v elektronickej
forme pre každú organizačnú zložku zboru samostatne a na vhodnom nosiči, ktorý bude
obsahovať:







Typový bezpečnostný projekt na technický prostriedok.
Smernicu pre havarijné plánovanie a obnovu činnosti technického prostriedku.
Smernicu o používaní technického prostriedku bezpečnostným správcom - vzor.
Smernicu o používaní technického prostriedku správcom informačného systému - vzor.
Smernicu o používaní technického prostriedku používateľom - vzor.
Certifikát k technickému prostriedku a vyhlásenie o zhode.

b) Vykonanie aplikácie bezpečnostnej politiky na technický prostriedok v zmysle požiadaviek NBÚ
podľa typového certifikátu NBÚ u každej organizačnej zložky zboru.
c) Vystavenie vyhlásenia o zhode a kópie certifikátu k technickému prostriedku.
d) Vyhotovenie záverečného odovzdávacieho protokolu.
2.3

Činnosti podľa bodu 2.1 písm. b) tohto článku (t. j. certifikácia, stupeň utajenia „Dôverné“) sa
dodávateľ zaväzuje vykonať pre objednávateľa v nasledovnom rozsahu:
a) Dodanie v listinnej forme:
 Bezpečnostný projekt k technickému prostriedku v zmysle vyhlášky.
 Smernice pre havarijné plánovanie a obnovu činnosti technického prostriedku.
 Smernice o používaní technického prostriedku bezpečnostným správcom.
 Smernice o používaní technického prostriedku správcom informačného systému.
 Smernice o používaní technického prostriedku používateľom.
 Certifikátu k technickému prostriedku a vyhlásenie o zhode.
b) Vykonanie aplikácie bezpečnostnej politiky na technický prostriedok v zmysle požiadaviek NBÚ
podľa typového certifikátu NBÚ.
c) Vystavenie vyhlásenia o zhode a kópie certifikátu k technickému prostriedku.
d) Vyhotovenie záverečného odovzdávacieho protokolu.

2.4 Objednávateľ sa zaväzuje dodávateľovi za účelom plnenia predmetu tejto zmluvy poskytnúť všetku
potrebnú súčinnosť, riadne vykonané činnosti v rozsahu tohto článku od dodávateľa prevziať (čl.
III) a zaplatiť za ne dohodnutú cenu (čl. IV).

3

Čl. III
Lehota a miesto plnenia
3.1

Dodávateľ sa zaväzuje splniť predmet zmluvy v rozsahu čl. II v lehote najneskôr do 30. 06. 2019.

3.2

Miestom plnenia predmetu zmluvy v rozsahu čl. II bodu 2.1 písm. a) sú sídla organizačných zložiek
zboru a miestom plnenia predmetu zmluvy v rozsahu čl. II bodu 2.1 písm. b) je sídlo objednávateľa,
uvedené v záhlaví tejto zmluvy. Sídla ústavov sú uvedené v prílohe, ktorá tvorí neoddeliteľnú
súčasť tejto zmluvy.

3.3

Prevzatie predmetu zmluvy môže vykonať len oprávnená osoba objednávateľa, ktorou je pre účely
tejto zmluvy osoba oprávnená rokovať vo veciach zmluvných alebo osoba touto osobou poverená
(spravidla bezpečnostný správca organizačnej zložky zboru, alebo bezpečnostný zamestnanec
organizačnej zložky zboru). Prevzatie plnenia predmetu zmluvy potvrdí oprávnená osoba podpisom
na odovzdávajúcom protokole.

Čl. IV
Cena a platobné podmienky
4.1

Cena za splnenie predmetu zmluvy (ďalej len „cena“) v rozsahu podľa čl. II tejto zmluvy je
stanovená dohodou zmluvných strán v zmysle zákona č. 18/1996 Z. z. o cenách v znení neskorších
predpisov nasledovne:
P.č. Položka

Počet
ks

Cena za
1 ks bez
DPH

Cena
spolu bez DPH

DPH
20%

Cena
spolu
s 20% DPH

1

Technik-2012-V-b-7133-W7
(v zmysle bodu 2.2 predmetu zmluvy)

19

1 326,00

25 194,00

5 038,80

30 232,80

2

Technik-2019-D-SK
(v zmysle bodu 2.3 predmetu zmluvy)

1

4 856,00

4 856,00

971,20

5 827,20

30 050,00

6 010,00

36 060,00

Cena celkom

(slovom: Tridsaťšesťtisícšesťdesiat,00 EUR s DPH)

4.2

Cena uvedená v bode 4.1 tohto článku je cena konečná a zahŕňa všetky oprávnené náklady
dodávateľa spojené s vykonaním všetkých činností v rozsahu čl. II a dodaním predmetu zmluvy
v stanovenom rozsahu a lehote do sídiel organizačných zložiek zboru.

4.3

Cenu po riadnom a včasnom vykonaní všetkých dohodnutých činností uhradí dodávateľovi
objednávateľ, a to na základe faktúry (bez preddavku) vystavenej dodávateľom.

4.4

Lehota splatnosti faktúry je 30 (tridsať) kalendárnych dní odo dňa jej doručenia objednávateľovi.
Za deň splnenia peňažného záväzku sa považuje deň odpísania fakturovanej sumy z účtu
objednávateľa v prospech účtu dodávateľa.
4

4.5

Faktúra musí obsahovať všetky náležitosti v zmysle všeobecne záväzných právnych predpisov,
v opačnom prípade má objednávateľ právo vrátiť faktúru bez zaplatenia. Oprávneným vrátením
faktúry prestáva plynúť lehota jej splatnosti a táto plynie odznova odo dňa doručenia novej
(opravenej) faktúry.

4.6 Bankové spojenie dodávateľa uvedené na faktúre, musí byť zhodné s bankovým spojením uvedeným
v záhlaví tejto zmluvy. V opačnom prípade má objednávateľ právo vrátiť faktúru dodávateľovi.

Čl. V
Sankcie
5.1

V prípade zavineného omeškania dodávateľa s dodaním predmetu zmluvy riadne, t. j. v rozsahu
podľa čl. II a/ alebo včas do všetkých miest plnenia (čl. III), je objednávateľ oprávnený účtovať
dodávateľovi zmluvnú pokutu vo výške 0,1% z celkovej ceny (čl. IV bod. 4.1) za každý, aj začatý
deň omeškania.

5.2

V prípade omeškania objednávateľa s plnením peňažného záväzku (úhrada riadne faktúry) podľa
tejto zmluvy je dodávateľ oprávnený účtovať objednávateľovi úrok z omeškania vo výške 0,1%
z dlžnej sumy za každý, aj začatý deň omeškania.

5.3

Zaplatenie zmluvnej pokuty nemá vplyv na nárok objednávateľa na náhradu škody, ktorá mu
vznikla z nesplnenia povinností dodávateľa, zabezpečených zmluvnou pokutou.

Čl. VI
Vlastnícke právo k predmetu zmluvy a nebezpečenstvo škody
6.1. Vlastnícke právo k predmetu zmluvy nadobudne objednávateľ až úplným zaplatením ceny podľa čl.
IV bodu 4.1.
6.2. Nebezpečenstvo škody na predmete zmluvy prechádza na objednávateľa protokolárnym
odovzdaním predmetu zmluvy (čl. III bod 3.3).

Čl. VII
Záverečné ustanovenia
7.1

Zmeny tejto zmluvy je možné vykonať po vzájomnej dohode zmluvných strán len písomne, a to
formou postupne číslovaných dodatkov.

7.2

Písomnosti zasielané v spojitosti s touto zmluvou do sídla objednávateľa alebo dodávateľa sa
považujú za doručené, i keď nedôjde k ich prevzatiu, a to dňom, ktorým budú zásielky uložené na
pošte.

7.3

Právne vzťahy touto zmluvou neupravené sa spravujú príslušnými ustanoveniami Obchodného
zákonníka, zákona č. 215/2004 Z. z. a ostatnými súvisiacimi všeobecne záväznými právnymi
predpismi.
5

7.4

Táto zmluva sa uzatvára na dobu určitú, a to do splnenia predmetu zmluvy dodávateľom
(čl. III bod 3.1).

7.5

Zmluva nadobúda platnosť dňom podpisu zástupcami oboch zmluvných strán a účinnosť dňom
nasledujúcom po dni jej zverejnenia v Centrálnom registri zmlúv, vedenom Úradom vlády
Slovenskej republiky.

7.6

Táto zmluva je vyhotovená v 4 rovnopisoch, z nich 2dostane objednávateľ a 2 dodávateľ.

7.7

Súčasťou tejto zmluvy je príloha - Zoznam ústavov Zboru väzenskej a justičnej stráže (v rozsahu
názov, sídlo, korešpondenčná adresa a IČO ústavu), ktorá tvorí jej neoddeliteľnú súčasť.

7.8

Táto zmluva je u objednávateľa evidovaná pod číslom GR ZVJS-29/19-2019.

V Bratislave, dňa ................................

V Bratislave, dňa ..................................

Za dodávateľa:

Za objednávateľa:

...............................................................
Ing. Juraj Čikel
konateľ spoločnosti
AdaSoft, s.r.o.

.................................................................
gen. Ing. Milan Ivan
generálny riaditeľ
Zboru väzenskej a justičnej stráže

6

