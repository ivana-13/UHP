Zmluva o poskytovaní služieb spojených s prevádzkou aplikácií č. 814/2017
uzavretá podľa ustanovenia § 269 ods. 2 zákona č. 513/1991 Zb. Obchodný zákonník v znení
neskorších právnych predpisov (ďalej ako „zmluva“) medzi
Objednávateľ:
Úrad vlády Slovenskej republiky
Sídlo:
Námestie slobody 1, 813 70 Bratislava 1
IČO:
00 151 513
Zastúpený:
Ing. Igor Federič, vedúci Úradu vlády Slovenskej republiky
Bankové spojenie: Štátna pokladnica, Bratislava
Číslo účtu:
SK96 8180 0000 0070 0006 0195
(ďalej ako „Objednávateľ“)
a
Poskytovateľ:
Aglo Services s. r. o.
Sídlo:
Lužná 5, 851 04 Bratislava
IČO:
44 062 443
Zapísaný:
Okresný súd Bratislava I, oddiel Sro, vložka 51529/B
Zastúpený :
Mgr. Michal Polan, konateľ spoločnosti
Bankové spojenie: Tatra banka, a.s.
Číslo účtu:
SK64 1100 0000 0026 2118 4374
(ďalej ako „Poskytovateľ“)
(ďalej jednotlivo ako „zmluvná strana” a spoločne ako „zmluvné strany”)
Čl. I.
Predmet zmluvy
1. Predmetom tejto zmluvy je záväzok Poskytovateľa poskytovať Objednávateľovi služby
spojené s prevádzkou aplikácii špecifikovaných v ods. 2 tohto článku zmluvy,
a to zabezpečiť užívateľskú podporu, prevádzkovať testovacie prostredie a vykonať
na požiadanie Objednávateľa práce v celkovom objeme 12h/mesiac, pozostávajúce
z konfiguračných prác, implementačných prác, programátorských prác, vývoja novej
funkcionality a konzultačných prác (ďalej ako „požadované práce“) a poskytovať
ďalšie služby na základe jednotlivých návrhov a požiadaviek, ktoré Objednávateľ
písomne predloží Poskytovateľovi pre aplikácie špecifikované v ods. 2 tohto článku
zmluvy a záväzok Objednávateľa zaplatiť za užívateľskú podporu, prevádzku
testovacieho prostredia, požadované práce a ďalšie práce dohodnutú odplatu.
2. Poskytovateľ je v zmysle zákona č. 185/2015 Z. z. Autorský zákon v znení zákona
č. 125/2016 Z. z nositeľom autorských práv k nasledovným aplikáciám:
a) Centrálny register zmlúv
b) Register zmlúv – www.zmluvy.gov.sk
c) Zverejňovanie faktúr a objednávok
d) Aplikácia pre evidenciu nákladov na telekomunikačné služby Orange
e) Centrálny register projektov
f) Webové sídlo ÚVSR
g) Aplikácia pre monitoring médií
h) Aplikácia pre evidenciu petícii a sťažností
i) Licencie.gov.sk
1

(ďalej ako „aplikácie“).
3. Presná špecifikácia služieb podľa ods. 1 tohto článku zmluvy tvorí prílohu č. 1 tejto
zmluvy a prílohu č. 2 tejto zmluvy.
Čl. II.
Zmluvné podmienky
1. Poskytovateľ spolu s Objednávateľom zabezpečí potrebnú spoluprácu všetkých
subjektov zúčastnených na realizácii predmetu zmluvy podľa čl. I tejto zmluvy.
2. Pri plnení svojich záväzkov podľa tejto zmluvy je Poskytovateľ povinný postupovať
s odbornou starostlivosťou.
3. Poskytovateľ je povinný plniť svoje záväzky podľa tejto zmluvy a podľa pokynov
Objednávateľa. Požadované práce je povinný začať vykonávať do 48 hodín od obdržania
požiadavky Objednávateľa, užívateľskú podporu do 48 hodín po obdržaní požiadavky
Objednávateľa, ak nie je v tejto zmluve dohodnuté inak. Zmluvné strany sa dohodli,
že za moment obdržania požiadavky od Objednávateľa sa považuje odoslanie tejto
požiadavky Objednávateľom formou e-mailu.
4. V prípade nedodržania zmluvnej povinnosti podľa ods. 3 tohto článku zmluvy má
Objednávateľ nárok na zmluvnú pokutu vo výške 50 eur za každý deň omeškania
so začatím vykonávania požadovaných prác alebo užívateľskej podpory.
5. Poskytovateľ je povinný chrániť záujmy Objednávateľa súvisiace s predmetom tejto
zmluvy.
6. Poskytovateľ sa zaväzuje vypracovať a doručiť Objednávateľovi na základe jeho
požiadania písomnú správu o objeme užívateľskej podpory a požadovaných prác, ktoré
vykonal podľa tejto zmluvy.
7. Ak nedôjde v priebehu kalendárneho mesiaca k vyčerpaniu plánovaného objemu služieb,
zaväzuje sa Objednávateľ uhradiť cenu dohodnutú v tejto zmluve na základe faktúry
vystavenej Poskytovateľom. Finančné prostriedky zodpovedajúce nevyčerpanému
objemu služieb v priebehu kalendárneho mesiaca môžu byť použité v nasledujúcich
kalendárnych mesiacoch počas účinnosti tejto zmluvy.
8. Objednávateľ si môže podľa potreby objednať práce súvisiace s údržbou, rozvojom
a rozšírením aplikácií a webových stránok aj mimo dohodnutého objemu prác podľa čl. I
zmluvy. Cena za 1 hodinu prác je 50,- EUR a maximálny finančný objem prác navyše je
7.500,- EUR počas platnosti zmluvy.
9. Úpravy aplikácií podľa špecifických potrieb Objednávateľa budú vykonávané na základe
jednotlivých návrhov a požiadaviek, ktoré Objednávateľ písomne predloží
Poskytovateľovi (ďalej ako „ďalšie služby“). Ku každému návrhu na úpravu aplikácií
vypracuje Poskytovateľ najneskôr do 5 pracovných dní od jeho predloženia stanovisko,
v ktorom uvedie najmä:
- či navrhovanú úpravu aplikácií považuje za realizovateľnú,
- počet človekodní, ktoré si realizácia navrhovanej úpravy aplikácií vyžaduje,
- či sa jedná o úpravu aplikácií väčšieho rozsahu (ak úprava vyžaduje minimálne
5 človekodní).
10. Ďalšie služby vykonané podľa bodu 9 tohto článku zmluvy podliehajú spoplatneniu
podľa prílohy č. 2 tejto zmluvy.

2

Čl. III.
Miesto poskytovania služieb
1. Hlavným miestom poskytovania služieb sú kancelárie Poskytovateľa – Lužná 5,

Bratislava. V prípade potreby môžu byť niektoré služby poskytnuté aj v priestoroch
Objednávateľa alebo cez vzdialenú podporu.
Čl. IV.
Cena
1. Cena užívateľskej podpory, prevádzkovania testovacieho prostredia a požadovaných
prác v objeme stanovenom podľa čl. I zmluvy je 600,- EUR mesačne. Poskytovateľ nie
je platcom DPH. Cena ďalších prác je uvedená v prílohe č. 2 tejto zmluvy.
Čl. V.
Platobné podmienky a fakturácia
1. Objednávateľ zaplatí Poskytovateľovi cenu za poskytované služby na základe faktúry
vystavenej Poskytovateľom.
2. Faktúra musí obsahovať náležitosti daňového dokladu. V prípade, že faktúra bude
obsahovať nesprávne a neúplné údaje, je Objednávateľ oprávnený takúto faktúru vrátiť
Poskytovateľovi na opravu. Splatnosť faktúry je 30 dní odo dňa jej doručenia,
resp. odo dňa doručenia faktúry opravenej podľa predchádzajúcej vety, na bankový účet
Poskytovateľa uvedený v záhlaví tejto zmluvy.
3. V prípade omeškania Objednávateľa s úhradou faktúr vzniká Poskytovateľovi nárok
na úrok z omeškania vo výške 0,05% z dlžnej sumy za každý deň omeškania, v prípade
omeškania zaplatenia faktúry si Poskytovateľ nebude uplatňovať nárok na úrok
z omeškania, ak omeškanie bude spôsobené peňažným ústavom Objednávateľa
alebo Poskytovateľa.
Čl. VI.
Doručovanie
1. Zmluvné strany sa dohodli, že písomná komunikácia podľa tejto zmluvy alebo

v súvislosti s touto zmluvou sa bude doručovať doporučene poštou, treťou osobou
oprávnenou doručovať zásielky alebo osobne na adresu uvedenú v záhlaví tejto zmluvy
alebo na inú adresu písomne oznámenú druhej zmluvnej strane počas trvania tejto
zmluvy, formou e-mailu, pri bežnej komunikácii zaslaním spätného potvrdzujúceho
e-mailu príjemcom, pričom za spätný potvrdzujúci e-mail príjemcu sa nepovažuje správa
automaticky vygenerovaná systémom alebo faxom, ak nie je v tejto zmluve dohodnuté
inak.
2. Za deň doručenia sa považuje deň prevzatia písomnosti. V prípade, ak adresát odmietne
písomnosť prevziať, za deň doručenia sa považuje deň odmietnutia prevzatia písomnosti.
V prípade, ak si adresát neprevezme písomnosť v úložnej lehote na pošte, písomnosť sa
považuje za doručenú v lehote 3 dní od jej vrátenia odosielateľovi, a to aj vtedy, ak sa
adresát o tom nedozvie. V prípade, ak sa písomnosť vráti odosielateľovi s označením
pošty „adresát neznámy“ alebo „adresát sa odsťahoval“ alebo s inou poznámkou
podobného významu, za deň doručenia sa považuje deň vrátenia zásielky odosielateľovi.

3

Čl. VII.
Platnosť zmluvy a spôsoby jej ukončenia
1. Táto zmluva sa uzatvára na dobu 12 mesiacov odo dňa účinnosti zmluvy.
2. Zmluvné strany sa dohodli, že zmluvu je možné ukončiť aj pred uplynutím lehoty
uvedenej v bode 1. Tohto článku zmluvy, a to:
a) písomnou dohodou zmluvných strán,
b) písomnou výpoveďou zmluvy; každá zo zmluvných strán má právo vypovedať
zmluvu bez udania dôvodov. Výpovedná doba je jednomesačná a začína plynúť
prvým dňom kalendárneho mesiaca nasledujúceho po doručení výpovede druhej
zmluvnej strane. Zmluvné strany sa zaväzujú dohodnúť podmienky vysporiadania
vzájomných záväzkov po vypovedaní zmluvy,
c) písomným odstúpením od zmluvy; Objednávateľ je oprávnený odstúpiť od zmluvy
v prípade, ak Poskytovateľ nebude poskytovať Objednávateľovi služby uvedené
v čl. I. tejto zmluvy v dohodnutých lehotách v zmysle čl. II. Bod 3 tejto zmluvy,
a to ani po písomnej výzve Objednávateľa na riadne a včasné poskytovanie služieb.
Čl. VIII.
Záverečné ustanovenia
1. Vzťahy v tejto zmluve neupravené sa riadia príslušnými ustanoveniami zákona

2.

3.
4.
5.

6.

č. 513/1991 Zb. Obchodný zákonník v znení neskorších právnych predpisov
a súvisiacich všeobecne záväzných právnych predpisov.
Poskytovateľ je povinný zachovávať mlčanlivosť o dôverných informáciách, ktoré získal
v súvislosti s plnením predmetu zmluvy a získané informácie nesmie ďalej použiť.
Dôverné informácie predstavujú akékoľvek verejne neprístupné technické, obchodné
alebo iné informácie o špecifikách Objednávateľa, ktoré v súvislosti s touto zmluvou
označí za dôverné.
Zmluvu je možné zmeniť len po vzájomnej dohode oboch zmluvných strán formou
písomných dodatkov.
Zmluva je vyhotovená v šiestich rovnopisoch, z ktorých Poskytovateľ obdrží dva
rovnopisy a Objednávateľ obdrží štyri rovnopisy.
Zmluva nadobúda platnosť dňom podpísania zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv vedenom Úradom vlády
Slovenskej republiky.
Zmluvné strany vyhlasujú, že si zmluvu prečítali, jej obsahu porozumeli a na znak
súhlasu podpísali.

V Bratislave, dňa

V Bratislave, dňa

___________________________
za Objednávateľa
Ing. Igor Federič
vedúci Úradu vlády SR

___________________________
za Poskytovateľa
Mgr. Michal Polan
Aglo Services s. r. o.

4

Príloha č. 1
Špecifikácia služieb v rámci paušálu (12 hodín v mesiaci)
1. UŽÍVATEĽSKÁ PODPORA
Užívateľská podpora poskytuje pomoc pri riešení problémov pri výpadku aplikácie alebo
niektorých jej služieb. Užívateľská podpora zahŕňa taktiež krátkodobé poradenstvo,
konzultačné služby a riešenie menej urgentných problémov, ktoré neohrozujú fungovanie
aplikácie.
Služba zahŕňa:
 Užívateľská podpora a zásah do jedného pracovného dňa v prípade výpadku
systému alebo obmedzenia niektorých služieb. Nahlasovanie poruchy prebieha
v takomto prípade vždy telefonicky.
 Užívateľská podpora pri zistení problému alebo príznakov, ktoré obmedzujú
plnohodnotné používanie aplikácie. Nahlásenie problému prebieha telefonicky
alebo pomocou webového formulára.
 Optimalizácia systému, aktualizácia bezpečnostných záplat
 Konzultačné služby
2. PREVÁDZKA TESTOVACIEHO PROSTREDIA
Testovacie prostredie predstavuje prevádzku aplikácie rovnakej alebo novšej verzie pre
účely testovania funkčnosti objednávateľom. Testovacie prostredie poskytuje tiež možnosť
testovania aplikácie a jej používania užívateľmi.
Služba zahŕňa
 Technická prevádzka testovacieho prostredia (webový server, diskový
priestor, konektivita, zálohovanie)
 Obnova zo zálohy na požiadanie
 Dohľad nad prevádzkou testovacieho prostredia, kontrola správnosti
funkčnosti testovacieho prostredia
 Poskytovanie prístupov do testovacieho rozhrania
 Pomoc pri implementácii riešenia a odhaľovaní nedostatkov, konzultačné služby
 Aktualizáciu testovacieho prostredia
3. POŽADOVANÉ PRÁCE
Služba zahŕňa údržbu, vývoj nových služieb a úpravu existujúcich služieb aplikácií podľa
špecifikácie objednávateľa. Cieľom služby je zabezpečiť implementáciu nových
požiadaviek a zabezpečiť tak neustále zvyšovanie komfortu a efektívnosti používania
aplikácií ako aj reagovanie na nové potreby.
Služba zahŕňa:
 Aktualizácia redakčného systému, vývoj nových modulov a úprava existujúcich
 Aktualizácia dokumentácie
 Aktualizácia testovacieho prostredia
 Aktualizácia produkčnej aplikácie mimo pracovných hodín, pri snahe
minimalizovať výpadok služby

 Migrácia dát
 Prevádzkové zásahy
 Odborná poradenská a konzultačná pomoc
 Úpravy aplikácie podľa potrieb klienta
implementačné, programátorské práce)

(konzultačné,

konfiguračné,

Príloha č. 2
Služby nezahrnuté v paušálnom poplatku
Cena za 1 človekohodinu je 50,- EUR
Cena služby nad rámec paušálu bude stanovená podľa čl. II. bod 9 tejto zmluva


Úpravy aplikácie podľa požiadaviek klienta (konzultačné, konfiguračné,
implementačné, programátorské práce)



Nasadenie novej verzie CMS



Migrácia dát na požiadanie klienta



Vývoj nových modulov CMS



Implementácia a nasadenie nových aplikácií a webových sídiel

