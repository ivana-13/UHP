Zmluva o dodaní a implementácii softvéru č. 4860/2019/5400/027
uzatvorená podľa § 269 ods. 2 a nasl. zákona č. 513/1991 Zb. Obchodný zákonník
v znení neskorších predpisov
(ďalej len „zmluva“)
Článok I.
Zmluvné strany
1.1.

Objednávateľ:

Sídlo:
Registrácia:
Právna forma:
Štatutárny orgán:
IČO:
IČ DPH:
DIČ:
Bankové spojenie:
SWIFT/BIC:
IBAN:
Adresa pre doručovanie
písomností:
E-mailová adresa, tel. č.:
(ďalej len „objednávateľ“)

1.2. Dodávateľ:
Sídlo:
Registrácia:

Železnice Slovenskej republiky, Bratislava
v skrátenej forme “ŽSR“
Klemensova 8, 813 61 Bratislava
Obchodný register Okresného súdu Bratislava I,
oddiel: Po, vložka číslo 312/B
Iná právnická osoba
Ing. Juraj Tkáč, generálny riaditeľ
31 364 501
SK2020480121
2020480121
VÚB, a.s.
SUBASKBX
SK11 0200 0000 3500 0470 0012
Železnice Slovenskej republiky - Železničné telekomunikácie
Bratislava, Kováčska 3, 832 06 Bratislava
xxxxxxxxxxxx, xxxxxxxxxxxx

EMIS s.r.o.
Ulica Jána Hollého 8479/5, 917 01 Trnava
Obchodný register Okresného súdu Trnava,
oddiel: Sro, vložka číslo 38499/T
Spoločnosť s ručením obmedzeným
Ing. Miroslav Vanek, konateľ
35 708 816
xxxxxxxxxxxx
xxxxxxxxxxxx
xxxxxxxxxxxx
xxxxxxxxxxxx
xxxxxxxxxxxx

Právna forma:
Štatutárny orgán:
IČO:
IČ DPH:
DIČ:
Bankové spojenie:
SWIFT/BIC:
IBAN:
Adresa pre doručovanie
písomností:
EMIS s.r.o., Ulica Jána Hollého 8479/5, 917 01 Trnava
E-mailová adresa, tel. č.:
xxxxxxxxxxxx, xxxxxxxxxxxx
(ďalej len „dodávateľ“)
(objednávateľ a dodávateľ spolu aj ako „zmluvné strany“)

Článok II.
Predmet zmluvy
2.1.

Zmluvné strany uzatvárajú túto zmluvu ako výsledok verejného obstarávania zákazky s názvom
„Rozšírenie licencií PHOENIX ESID“ obstaranej postupom podľa interného predpisu objednávateľa
ako obstarávateľa.

2.2.

Účelom zmluvy je upraviť vzájomné práva a povinnosti zmluvných strán pri dodaní a implementácii
licencií GIS Admin PHOENIX ESID a zaistiť nerušené užívanie softvéru v plne funkčnom stave.

2.3.

Predmetom zmluvy je záväzok dodávateľa dodať na základe predchádzajúcej písomnej požiadavky
objednávateľa 4 ks licencií GIS Admin PHOENIX ESID spĺňajúcich všetky funkcionality uvedené
v Prílohe č. 1 – Opis predmetu zmluvy (ďalej len „príloha č. 1“), vrátane:
2.3.1. zabezpečenia inštalačných služieb súvisiacich s dodávkou licencií,
2.3.2. zaškolenia používateľov objednávateľa na plnohodnotné využívanie funkcionality poskytovanej
predmetnými licenciami v počte 10 osôb,
2.3.3. zabezpečenia 12 mesačnej produktovej podpory dodaných licencií, ktorá zahŕňa:
2.3.3.1. dodanie najnovšej aktualizácie pre dodané licencie,
2.3.3.2. informovanie objednávateľa o nových technických možnostiach a riešeniach uvedených
produktov a iných noviniek, a to minimálne jedenkrát za štvrťrok,
v rozsahu a za podmienok uvedených v tejto zmluve.

2.4.

Objednávateľ sa zaväzuje za včas a riadne splnený predmet zmluvy zaplatiť cenu podľa článku IV.
a poskytnúť dodávateľovi súčinnosť pri plnení predmetu zmluvy.

2.5.

Na zmluvný vzťah sa budú primerane aplikovať ustanovenia § 409 a nasl. zákona č. 513/1991 Zb.
Obchodný zákonník v znení neskorších predpisov (ďalej len „Obchodný zákonník“) a zákona č.
185/2015 Z. z. Autorský zákon v znení neskorších predpisov (ďalej len „Autorský zákon“).
Článok III.
Lehota a miesto plnenia predmetu zmluvy

3.1.

Dodávateľ sa zaväzuje dodať a nainštalovať licencie v lehote 30 dní odo dňa doručenia požiadavky
v zmysle bodu 5.1. Dodávateľ sa zaväzuje zaškoliť zamestnancov objednávateľa v lehote 30 dní odo dňa
podpísania Akceptačného protokolu podľa bodu 5.5.

3.2.

Dodávateľ sa zaväzuje zabezpečiť 12 mesačnú produktovú podporu dodaných licencií, a to odo dňa
podpísania Akceptačného protokolu podľa bodu 5.5.

3.3.

Miestom dodania predmetu zmluvy budú Železničné telekomunikácie, Kováčska 3, 832 06 Bratislava.
Článok IV.
Cena a platobné podmienky

4.1.

Zmluvné strany sa dohodli na jednotkovej cene za dodanie 1 ks licencie vo výške 65 500,00,- EUR bez
DPH. Jednotková cena je pevná, nemenná a platí počas celej doby trvania tejto zmluvy. V jednotkovej
cene v zmysle prvej vety sú zahrnuté všetky náklady, ktoré dodávateľovi vzniknú pri a/alebo v súvislosti
so splnením požadovaného predmetu zmluvy, najmä, nie však výlučne dopravné náklady a ostatné
náklady na činnosti dodávateľa v zmysle bodov 2.3.1. až 2.3.3. Dodávateľ nie je oprávnený v súvislosti
s plnením predmetu zmluvy účtovať objednávateľovi žiadne ďalšie položky.

4.2.

Daň z pridanej hodnoty (ďalej len „DPH“) bude účtovaná v zmysle platných právnych predpisov.

4.3.

Objednávateľ neposkytne dodávateľovi žiadny preddavok ani zálohu na plnenie predmetu zmluvy.

4.4.

Platby budú realizované na základe faktúry vystavenej a doručenej objednávateľovi. Dodávateľ je
oprávnený vystaviť faktúru najskôr v deň podpísania Akceptačného protokolu oprávnenou osobou

objednávateľa podľa bodu 5.5. alebo podpísania zápisu potvrdzujúceho odstránenie vady v prípade, ak
bude súčasťou Akceptačného protokolu zoznam vád v zmysle bodu 5.6. Povinnou prílohou faktúry
podľa tohto bodu bude kópia Akceptačného protokolu.
4.5.

Na základe súhlasu objednávateľa s elektronickým zasielaním faktúr, podmienky získania ktorého sú
uvedené na webovom sídle www.zsr.sk, dodávateľ zašle riadne vystavenú faktúru v elektronickej
podobe na e-mailovú adresu e-faktura.dodavatel@zsr.sk, alebo v listinnej podobe na fakturačnú adresu:
Železničné telekomunikácie, Kováčska 3, 832 06 Bratislava.

4.6.

Dodávateľom predložená faktúra na úhradu musí obsahovať náležitosti v zmysle zákona č. 222/2004 Z.
z. o dani z pridanej hodnoty v znení neskorších predpisov (ďalej len „zákon o DPH“). Okrem toho musí
obsahovať:
- označenie zmluvných strán, obchodné meno, sídlo objednávateľa, IČO, IČ DPH a adresu konečného
príjemcu,
- číslo faktúry,
- deň vyhotovenia a deň splatnosti,
- označenie peňažného ústavu a číslo účtu, na ktorý sa má platiť,
- číslo objednávky podľa evidencie objednávateľa pre účely zúčtovania faktúr,
- číslo tejto zmluvy,
- fakturovaná suma s rozčlenením DPH,
- označenie osoby, ktorá faktúru vystavila,
- pečiatka a podpis zodpovedného zástupcu dodávateľa (v prípade elektronickej faktúry sa nevyžaduje).

4.7.

Objednávateľ si vyhradzuje právo neúplnú faktúru a/alebo faktúru bez povinných príloh vrátiť, pričom
lehota splatnosti takejto faktúry začína plynúť od začiatku počnúc dňom vrátenia opravenej a/alebo
doplnenej faktúry objednávateľovi.

4.8.

Úhrada faktúry bude realizovaná bezhotovostným platobným stykom na účet dodávateľa uvedený
v bode 1.2. Akákoľvek zmena účtu sa považuje za zmenu zmluvy, ktorú je možné vykonať len na
základe dodatku uzatvoreného v súlade so zmluvou.

4.9.

Lehota splatnosti faktúr je 30 dní odo dňa jej doručenia objednávateľovi. V prípade faktúry zaslanej
elektronickou formou sa za deň doručenia považuje deň prijatia elektronickej faktúry na e-mailovej
adrese: e-faktura.dodavatel@zsr.sk. Objednávateľ nie je v omeškaní s úhradou faktúry, ak v posledný
deň lehoty splatnosti zadá príkaz na jej úhradu svojmu peňažnému ústavu. V prípade, že splatnosť
faktúry pripadne na deň pracovného voľna alebo pracovného pokoja, bude sa za deň splatnosti
považovať nasledujúci pracovný deň.

4.10. Dodávateľ vyhlasuje, že ku dňu podpisu zmluvy nie je závislou osobou voči objednávateľovi v zmysle §
2 písm. n) zákona č. 595/2003 Z. z. o dani z príjmov v znení neskorších právnych predpisov (ďalej len
„zákon o dani z príjmov“). Každú zmenu súvisiacu s personálnym, ekonomickým alebo iným
prepojením voči objednávateľovi v súvislosti s ustanovením § 2 písm. n) zákona o dani z príjmov je
dodávateľ povinný objednávateľovi písomne oznámiť, a to do 5 dní odo dňa vzniku zmeny.
Článok V.
Základné podmienky plnenia predmetu zmluvy, práva a povinnosti zmluvných strán
5.1.

Dodávateľ je oprávnený a povinný pristúpiť k plneniu predmetu zmluvy až na základe písomnej
požiadavky vystavenej objednávateľom a zaslanej elektronicky na e-mailovú adresu dodávateľa
xxxxxxxxxxxx.

5.2.

Objednávateľ je povinný poskytnúť dodávateľovi pri implementácii softvéru, ako aj pri poskytovaní
súvisiacich služieb podľa bodu 2.3., nevyhnutnú súčinnosť, ktorá je objektívne potrebná k splneniu
povinností dodávateľa a bez ktorej sa dodávateľ nezaobíde. V prípade, ak objednávateľ neposkytne
dodávateľovi súčinnosť, o ktorú dodávateľ žiadal ani v dodatočne stanovenej lehote, ktorú dodávateľ

objednávateľovi písomne oznámil, lehota plnenia sa automaticky posunie o dobu trvania omeškania
objednávateľa s poskytnutím súčinnosti.
5.3.

Odovzdanie a prevzatie softvéru vrátane súvisiacich služieb v zmysle bodu 2.3. bude prebiehať
prostredníctvom akceptačného konania. Cieľom akceptačného konania je overiť, či dodaný softvér má
funkcionalitu požadovanú objednávateľom, spĺňa technické parametre, bezpečnostné požiadavky, je
kompatibilný s existujúcimi informačnými systémami. O termíne zahájenia akceptačného konania bude
dodávateľ písomne informovať objednávateľa najmenej 5 pracovných dní vopred na e-mailovej adrese
objednávateľa uvedenej v bode 1.1.

5.4.

V prípade, ak v priebehu akceptačného konania budú zistené vady, ktoré bránia užívaniu softvéru, bude
oprávnenými osobami zmluvných strán spísaný zápis, ktorý bude obsahovať zoznám vád a nedostatkov.
Dodávateľ je povinný tieto odstrániť, a to v primeranej lehote stanovenej dohodou medzi
objednávateľom a dodávateľom a následne vykonať opakované akceptačné konanie.

5.5.

O úspešnom ukončení akceptačného konania bude oprávnenými osobami zmluvných strán spísaný
a potvrdený Akceptačný protokol.

5.6.

V prípade, ak budú zistené v priebehu akceptačného konania vady, ktoré nebránia užívaniu softvéru,
oprávnená osoba objednávateľa uvedie v Akceptačnom protokole vady, pre ktoré objednávateľ prevzal
licencie s výhradou a stanoví lehotu na ich odstránenie. Pre vylúčenie akýchkoľvek pochybností sa
licencie považujú za dodané až podpísaním zápisu potvrdzujúceho odstránenie vád.

5.7.

Dodávateľ je povinný najneskôr do potvrdenia Akceptačného protokolu odovzdať objednávateľovi
v slovenskom jazyku technickú a prevádzkovú dokumentáciu pre riadne prevádzkovanie softvéru.
Dokumentáciu dodávateľ odovzdá v listinnej podobe aj v elektronickej podobe na dátovom nosiči.

5.8.

Dodávateľ je povinný zaškoliť zamestnancov objednávateľa v zmysle bodu 2.3.2. v lehote uvedenej
v bode 3.1. druhá veta.

5.9.

Dodávateľ je povinný v súvislosti s činnosťami, ktoré priamo súvisia s prevádzkou sietí a informačných
systémov zabezpečiť pre prevádzkovateľa základnej služby podľa zákona č. 69/2018 Z. z. o
kybernetickej bezpečnosti splnenie bezpečnostných opatrení a notifikačných povinností počas trvania
zmluvy. Dodávateľ je povinný zabezpečiť, aby predmet zmluvy zohľadňoval požiadavky Nariadenia
Európskeho parlamentu a Rady (EÚ) 2016/679 z 27. apríla 2016 o ochrane fyzických osôb pri
spracúvaní osobných údajov a o voľnom pohybe takýchto údajov, ktorým sa zrušuje smernica 95/46/ES
(ďalej len „GDPR“) počas trvania zmluvy.

5.10. Dodávateľ sa zaväzuje, že svoje pohľadávky voči objednávateľovi nepostúpi (ani s nimi nebude inak
obchodovať) tretej strane bez písomného súhlasu objednávateľa.
5.11. Dodávateľ nie je oprávnený jednostranným úkonom započítať akúkoľvek svoju pohľadávku vyplývajúcu
z tejto zmluvy proti pohľadávke objednávateľa.
Článok VI.
Zodpovednosť za vady
6.1.

Dodávateľ zodpovedá za to, že dodaný predmet zmluvy bude v súlade s ustanoveniami zmluvy,
požiadavky, príslušnými všeobecne záväznými právnymi predpismi a internými predpismi
objednávateľa. Dodávateľ zodpovedá za to, že implementovaný softvér nebude mať po vykonaní
úspešného akceptačného konania vady softvéru. Dodávateľ sa zaväzuje, že predmet zmluvy nebude
trpieť žiadnymi právnymi vadami. Za vadu softvéru sa považuje najmä, ale nielen, ak softvér nefunguje
vôbec prípadne sú nefunkčné niektoré jeho zásadné časti či funkcie, vlastnosti softvéru nezodpovedajú
dohodnutým vlastnostiam, softvér nie je možné užívať pre dohodnutý účel. Za vadu produktovej
podpory sa považuje najmä, ale nielen výskyt chyby aktualizácie, v dôsledku ktorej nemožno softvér
úspešne aktualizovať alebo v dôsledku ktorej sa softvér stane nefunkčný, príp. bude funkčnosť softvéru

sťažená resp. nedodanie aktualizácie vôbec, neinformovanie objednávateľa v zmysle bodu 2.3.3.2.
Zistené a uplatnené vady je dodávateľ povinný odstrániť bezodplatne v lehote podľa bodu 6.5.
6.2.

Dodávateľ poskytuje záruku za akosť dodaného softvéru v dĺžke 24 mesiacov odo dňa podpísania
Akceptačného protokolu oprávnenou osobou objednávateľa. Vo vzťahu k vadám, o ktorých mal
objednávateľ pri podpise Akceptačného protokolu vedomosť a napriek týmto vadám sa rozhodol
podpísať Akceptačný protokol v zmysle bodu 5.6., začína plynúť záruka za akosť až dňom podpísania
zápisu potvrdzujúceho odstránenie vady.

6.3.

Záruka sa nevzťahuje na nedostatky a chyby vzniknuté:
6.3.1. prevádzkovaním predmetu plnenia v rozpore s dodanou dokumentáciou,
6.3.2. neoprávneným zásahom do predmetu plnenia,
6.3.3. vplyvom počítačových vírusov.

6.4.

Pokiaľ objednávateľ zistí vadu predmetu zmluvy, je povinný túto skutočnosť bez zbytočného odkladu
písomne oznámiť dodávateľovi na e-mailovú adresu xxxxxxxxxxxx. Takéto oznámenie musí obsahovať
označenie a špecifikáciu vady a popis ako sa vada prejavuje. Objednávateľ je povinný poskytnúť všetku
potrebnú súčinnosť na to, aby dodávateľ mohol vadu odstrániť v lehote podľa bodu 6.5.

6.5.

Dodávateľ je povinný uplatnenú vadu odstrániť najneskôr do 10 pracovných dní od písomného
oznámenia vady, pokiaľ si zmluvné strany písomne nedohodnú v konkrétnom prípade inú lehotu.

6.6.

Nebezpečenstvo a všetky náklady súvisiace s odstránením vád znáša dodávateľ okrem prípadov, keď za
vady a poruchy nezodpovedá v zmysle tejto zmluvy a platných právnych predpisov Slovenskej
republiky.

6.7.

V prípade, ak dodávateľ oprávnene reklamované vady neodstráni v dohodnutej lehote napriek tomu, že
objednávateľ ich riadne oznámil a vytvoril podmienky na ich odstránenie, má objednávateľ právo bez
súhlasu dodávateľa odstrániť vady sám na náklady dodávateľa, alebo poveriť odstránením vád tretiu
osobu na náklady dodávateľa.

6.8.

Uplatnením zodpovednosti za vady nie je dotknuté právo objednávateľa na zmluvnú pokutu a/alebo
náhradu škody.

6.9.

Dodávateľ je povinný odstrániť každú reklamovanú vadu, tzn. aj takú pri ktorej nie je možné s istotou
určiť, kto za vadu zodpovedá. V prípade, že sa v priebehu odstraňovania vady alebo po odstránení vady
preukáže, že za ňu dodávateľ nezodpovedá, dodávateľ má nárok na úhradu účelne vynaložených
nákladov v súvislosti s odstránením vady.
Článok VII.
Zodpovednosť za škodu

7.1.

Ak vznikne objednávateľovi škoda na veciach, právach alebo iných majetkových hodnotách v dôsledku
porušenia povinností uvedených v zmluve zo strany dodávateľa, je dodávateľ za tieto škody zodpovedný
a je povinný objednávateľovi uhradiť tieto vzniknuté škody. Škoda sa nahrádza v peniazoch a v plnej
výške.

7.2.

Ak škodu spôsobila tretia osoba, ktorej dodávateľ zveril plnenie svojej povinnosti, za škodu zodpovedá
dodávateľ.

7.3.

Zodpovednosť za škodu spôsobenú porušením povinností v súvislosti so zmluvou ktoroukoľvek
zmluvnou stranou sa spravuje ustanoveniami § 373 a nasl. Obchodného zákonníka a ďalšími príslušnými
právnymi predpismi o náhrade škody.

Článok VIII.
Povinnosti dodávateľa v súvislosti s priamymi subdodávateľmi
8.1.

Dodávateľ zodpovedá za konanie, neplnenie, nedbanlivosť, opomenutie povinností alebo potrebného
konania riadne a včas svojich subdodávateľov tak, ako by išlo o konanie, neplnenie, nedbanlivosť,
opomenutie povinností alebo potrebného konania riadne a včas samotného dodávateľa.

8.2.

Dodávateľ je oprávnený poveriť časťou plnenia predmetu zmluvy len tých subdodávateľov, ktorí sú
uvedení v zozname priamych subdodávateľov, ktorý tvorí prílohu č. 2 (ďalej len „príloha č. 2“) alebo
ktorí budú do zoznamu subdodávateľov doplnení v súlade s bodom 8.3. alebo 8.4. Uvedené neplatí, ak
ide o subdodávateľa, ktorý je výlučne dodávateľom tovaru.

8.3.

Dodávateľ je oprávnený počas trvania tejto zmluvy zmeniť subdodávateľa uvedeného v zozname
priamych subdodávateľov len s predchádzajúcim písomným súhlasom objednávateľa. V písomnej
žiadosti dodávateľa o udelenie súhlasu je dodávateľ povinný uviesť o subdodávateľovi všetky údaje
uvedené v zozname priamych subdodávateľov. Objednávateľ písomne upovedomí dodávateľa o svojom
rozhodnutí v lehote do 5 kalendárnych dní odo dňa doručenia žiadosti o súhlas, v ktorom v prípade
neudelenia súhlasu uvedie príslušné dôvody. Ak sa objednávateľ v lehote podľa predchádzajúcej vety
k žiadosti dodávateľa nevyjadrí, znamená to súhlas objednávateľa so subdodávateľom.

8.4.

Ak objednávateľ zistí, že subdodávateľ nie je schopný plniť si svoje záväzky alebo nevykonáva
príslušnú časť predmetu zmluvy riadne, môže od dodávateľa okamžite požadovať náhradu za
subdodávateľa. Dodávateľ je povinný spôsobom podľa bodu 8.3. žiadosti o náhradu vyhovieť najneskôr
do 30 dní odo dňa doručenia žiadosti objednávateľa alebo v tejto lehote objednávateľovi oznámiť, že
príslušný predmet plnenia bude plniť sám. Požiadavka objednávateľa na zmenu subdodávateľa podľa
tohto bodu, nemá vplyv na povinnosť dodávateľa plniť na základe tejto zmluvy riadne a včas.

8.5.

Ak počas plnenia tejto zmluvy dôjde k zmene v subdodávateľoch, dodávateľ je povinný predložiť
objednávateľovi aktuálny zoznam priamych subdodávateľov do piatich pracovných dní odo dňa
uzatvorenia zmluvy s novým subdodávateľom (doplnenie subdodávateľa do zoznamu) alebo odo dňa
skončenia zmluvy so subdodávateľom (vynechanie subdodávateľa zo zoznamu bez náhrady). Aktuálny
zoznam bude predložený v rozsahu údajov podľa prílohy č. 2.

8.6.

Dodávateľ je povinný písomne oznámiť objednávateľovi akúkoľvek zmenu údajov o subdodávateľovi,
a to najneskôr do 10 dní od kedy sa o zmene dozvedel. Pod pojmom „údaje o subdodávateľovi“ sa myslí
najmä údaje uvedené v prílohe č. 2, zmena právnej formy subdodávateľa, zmena základného imania
subdodávateľa, začatie konkurzného konania, reštrukturalizačného konania alebo likvidácie
subdodávateľa.
Článok IX.
Povinnosti dodávateľa v súvislosti s registrom partnerov verejného sektora

9.1.

Dodávateľ vyhlasuje, že je ku dňu podpísania tejto zmluvy zapísaný v registri partnerov verejného
sektora v zmysle zákona č. 315/2016 Z. z. o registri partnerov verejného sektora (ďalej len „zákon
o RPVS“) a tiež každý jemu známy subdodávateľ v ktoromkoľvek rade, ktorý je partnerom verejného
sektora, je zapísaný v registri partnerov verejného sektora. Ďalej dodávateľ vyhlasuje, že ku dňu
podpísania tejto zmluvy má ako partner verejného sektora alebo má osoba, ktorá plní povinnosti
oprávnenej osoby pre dodávateľa v zmysle zákona o RPVS (ďalej len „oprávnená osoba“), splnené
všetky povinnosti, ktoré pre dodávateľa ako partnera verejného sektora alebo pre oprávnenú osobu
vyplývajú zo zákona o RPVS. Zmluvné strany sa dohodli, že ak sa vyhlásenia podľa tohto bodu ukážu
ako nepravdivé, objednávateľ nie je v omeškaní s plnením podľa tejto zmluvy až do splnenia povinnosti
dodávateľa resp. oprávnenej osoby.

9.2.

Dodávateľ je povinný objednávateľovi písomne oznamovať každú zmenu zapísaných údajov o jeho
osobe v registri partnerov verejného sektora alebo jeho výmaz z registra partnerov verejného sektora

najneskôr do 5 dní odo dňa vykonania zmeny zapísaných údajov alebo výmazu v registri partnerov
verejného sektora.
9.3.

Po dobu omeškania dodávateľa ako partnera verejného sektora alebo oprávnenej osoby s plnením
niektorej povinnosti podľa zákona o RPVS, objednávateľ nie je v omeškaní s plnením podľa tejto
zmluvy až do splnenia povinnosti dodávateľa resp. oprávnenej osoby.

9.4.

Dodávateľ sa zaväzuje zabezpečiť, aby sa na plnení predmetu tejto zmluvy nepodieľal subdodávateľ
v ktoromkoľvek rade (i) ktorý je partnerom verejného sektora a nie je zapísaný v registri partnerov
verejného sektora alebo (ii) ktorý, ak je partnerom verejného sektora alebo osoba, ktorá plní povinnosti
oprávnenej osoby pre subdodávateľa ako partnera verejného sektora v zmysle zákona o RPVS, si neplní
povinnosti podľa zákona o RPVS.
Článok X.
Licencia

10.1. Dodávateľ udeľuje objednávateľovi nevýhradnú licenciu na používanie dodaného softvéru.
Objednávateľ je oprávnený používať softvér v rozsahu udelených licencií neobmedzeným spôsobom (t.j.
všetkými spôsobmi použitia známymi v čase podpisu tejto zmluvy na všetkých počítačoch
objednávateľa) podľa svojich potrieb a bez časového obmedzenia na území Slovenskej republiky.
10.2. Odmena za licenciu za dodanie príslušného softvéru je zahrnutá v cene podľa bodu 4.1.
Článok XI.
Zmluvné pokuty
11.1. V prípade omeškania objednávateľa s úhradou faktúry môže dodávateľ účtovať objednávateľovi úroky
z omeškania v zmysle príslušných ustanovení Obchodného zákonníka.
11.2. Nižšie uvedené zmluvné pokuty povinná strana hradí nezávisle od toho, či a v akej výške vznikne druhej
strane škoda. Zmluvné strany sa dohodli, že oprávnená strana si môže nárokovať popri zmluvnej pokute
nárok na náhradu škody v plnom rozsahu.
11.3. Ak sa dodávateľ dostane do omeškania s dodaním a inštaláciou licencií v lehote uvedenej v bode 3.1.
prvá veta alebo so zaškolením používateľov objednávateľa v lehote uvedenej v bode 3.1. druhá veta, je
dodávateľ povinný zaplatiť zmluvnú pokutu vo výške 250,- EUR za každý aj začatý deň omeškania.
11.4. Ak sa dodávateľ dostane do omeškania s odstránením vady v lehote dohodnutej podľa bodu 5.4. alebo
stanovenej podľa bodu 5.6., je dodávateľ povinný zaplatiť zmluvnú pokutu za každú dotknutú licenciu
vo výške 100,- EUR za každý aj začatý deň omeškania s odstránením vady.
11.5. Ak sa dodávateľ dostane do omeškania s odstránením vady v lehote podľa bodu 6.5., je dodávateľ
povinný zaplatiť objednávateľovi zmluvnú pokutu vo výške 100,- EUR za každý aj začatý deň
omeškania, za každú dotknutú licenciu.
11.6. Ak dodávateľ riadne v zmysle tejto zmluvy neposkytuje produktovú podporu, je povinný zaplatiť
objednávateľovi zmluvnú pokutu v sume 2000,- EUR za každý jednotlivý prípad, a to aj opakovane
najviac však raz za mesiac.
11.7. Ak dodávateľ poverí časťou plnenia predmetu zmluvy aj iných subdodávateľov ako uvedených v prílohe
č. 2, resp. subdodávateľov doplnených do zoznamu v súlade s bodom 8.3. alebo 8.4., je dodávateľ
povinný zaplatiť objednávateľovi zmluvnú pokutu vo výške 300,- EUR za každý jednotlivý prípad.
11.8. Ak dodávateľ poruší niektorú z povinností podľa bodu 8.4. druhá veta, 8.5. alebo 8.6. je dodávateľ
povinný zaplatiť objednávateľovi zmluvnú pokutu vo výške 100,- EUR za každý jednotlivý prípad.
11.9. Ak dodávateľ poruší povinnosť písomne oznámiť objednávateľovi každú zmenu zapísaných údajov
o jeho osobe v registri partnerov verejného sektora alebo jeho výmaz z registra partnerov verejného

sektora najneskôr do päť (5) dní odo dňa vykonania zmeny zapísaných údajov alebo výmazu, je
dodávateľ povinný zaplatiť objednávateľovi zmluvnú pokutu vo výške 100,- EUR za každý aj začatý deň
omeškania.
11.10. Ak dodávateľ poruší povinnosť podľa bodu 9.4. je objednávateľ oprávnený uplatniť si voči dodávateľovi
zmluvnú pokutu vo výške 2.000,- EUR za každý jednotlivý prípad. Zmluvnú pokutu možno za porušenie
povinnosti podľa bodu 9.4. vo vzťahu k tomu istému subdodávateľovi udeliť aj opakovane, maximálne
však 1x za kalendárny mesiac.
11.11. V prípade porušenia povinnosti ustanovenej v bode 5.10., je dodávateľ povinný uhradiť objednávateľovi
zmluvnú pokutu vo výške 20 % z hodnoty pohľadávky, ktorú postúpil. Pre vylúčenie akýchkoľvek
pochybností týmto nie je dotknutá neplatnosť takéhoto úkonu. Právo objednávateľa na náhradu škody
tým nie je dotknuté.
11.12. Základom pre výpočet úrokov z omeškania a zmluvných pokút podľa tohto článku sú ceny bez DPH.
11.13. Dlžník (povinná osoba pre uplatnenú sankciu) sa zaväzuje zmluvnú sankciu uhradiť veriteľovi do 14
pracovných dní odo dňa doručenia faktúry vystavenej veriteľom (oprávnená osoba pre uplatnenú
sankciu). Čiastka zmluvnej sankcie bude uhradená bezhotovostným prevodom na bankové účty uvedené
v článku I.
Článok XII.
Ukončenie zmluvného vzťahu
12.1. Zmluvný vzťah dohodnutý touto zmluvou zaniká:
12.1.1. písomnou dohodou oboch zmluvných strán,
12.1.2. výpoveďou zo strany objednávateľa, aj bez uvedenia dôvodu, s výpovednou lehotou 3 mesiace,
ktorá začína plynúť od prvého dňa kalendárneho mesiaca nasledujúceho po doručení výpovede
dodávateľovi,
12.1.3. písomným odstúpením jednej zo zmluvných strán.
12.2. Za podstatné porušenie zmluvných povinností v zmysle zmluvy, s právom oprávnenej zmluvnej strany
okamžite od zmluvy odstúpiť, zmluvné strany považujú tieto skutočnosti:
12.2.1. dodávateľ sa dostal do omeškania so splnením predmetu zmluvy v lehote uvedenej v bode 3.1.
prvá a druhá veta o viac ako 3 dni,
12.2.2. dodávateľ nezačne, preruší alebo zastaví plnenie predmetu zmluvy z iných dôvodov ako
dôvodov na strane objednávateľa alebo z dôvodov, ktoré dodávateľ nemohol predvídať v čase
uzatvorenia zmluvy ani pri vynaložení náležitej starostlivosti, ktorú možno od neho požadovať,
12.2.3. objednávateľ je v omeškaní so zaplatením faktúry o viac ako 60 dní,
12.2.4. objednávateľ neposkytol dodávateľovi súčinnosť ani v dodatočne písomne stanovenej lehote, čo
malo za následok nesplnenie lehoty plnenia.
12.3. Objednávateľ je oprávnený okrem prípadov uvedených v bode 12.2. odstúpiť od zmluvy aj v prípade, ak:
12.3.1. vyhlásenie dodávateľa v zmysle bodu 9.1. prvá veta alebo druhá veta sa ukáže ako nepravdivé,
12.3.2. dodávateľ plní predmet zmluvy prostredníctvom subdodávateľa, ktorý je partnerom verejného
sektora a nie je zapísaný v registri partnerov verejného sektora,
12.3.3. dodávateľ bol právoplatným rozhodnutím súdu vymazaný z registra partnerov verejného sektora
alebo mu bol právoplatným rozhodnutím Úradu pre verejné obstarávanie uložený zákaz účasti
vo verejnom obstarávaní,
12.3.4. ak objednávateľ zistí, že dodávateľ má nesplnenú povinnosť vyplatenia odmeny alebo odplaty
zo zmluvy s osobou, ktorá je alebo bola jeho subdodávateľom, v súvislosti s plnením zmluvy
a neexistuje dôvodná pochybnosť o spornosti takéhoto nároku subdodávateľa na vyplatenie
odmeny alebo odplaty a dodávateľ nevykoná nápravu ani v dodatočnej lehote poskytnutej mu
objednávateľom v písomnej výzve.

12.4. Objednávateľ je oprávnený okrem prípadov uvedených v bodoch 12.2. a 12.3. odstúpiť od zmluvy aj
v prípade, ak dodávateľ porušil ďalšie povinnosti, ktoré mu vyplývajú z ustanovení zmluvy alebo z
ustanovení príslušných právnych predpisov. Objednávateľ je v tomto prípade oprávnený odstúpiť od
zmluvy už po druhom porušení ktorejkoľvek povinnosti zo strany dodávateľa, pričom objednávateľ po
prvom porušení povinnosti písomne upozorní dodávateľa na porušenie zmluvných podmienok alebo
ustanovení právnych predpisov s upozornením, že pri ďalšom porušení ktorejkoľvek povinnosti odstúpi
od zmluvy. Objednávateľ v upozornení uvedie lehotu na nápravu, ak sa vyžaduje.
12.5. Dodávateľ je oprávnený okrem prípadov podľa bodu 12.2. od zmluvy odstúpiť aj v prípade, ak
objednávateľ opakovane závažným spôsobom poruší ďalšie povinnosti, ktoré mu vyplývajú z ustanovení
zmluvy alebo z ustanovení príslušných právnych predpisov. Dodávateľ je v tomto prípade oprávnený
odstúpiť od zmluvy už po druhom porušení ktorejkoľvek povinnosti zo strany objednávateľa závažným
spôsobom, pričom dodávateľ po prvom porušení povinnosti závažným spôsobom písomne upozorní
objednávateľa na porušenie zmluvných podmienok alebo ustanovení právnych predpisov s upozornením,
že pri ďalšom porušení ktorejkoľvek povinnosti závažným spôsobom odstúpi od zmluvy. Dodávateľ
v upozornení uvedie lehotu na nápravu, ak sa vyžaduje.
12.6. Odstúpením od zmluvy podľa tohto článku zanikajú všetky práva a povinnosti zmluvných strán
zo zmluvy s výnimkou nároku na náhradu škody vzniknutej porušením zmluvy, nárokov na dovtedy
vzniknuté zmluvné resp. zákonné sankcie a úroky z omeškania, nárokov vyplývajúcich z ustanovení
zmluvy o poskytovaní záruky a zodpovednosti za vady za časť predmetu zmluvy, ktorá bola do
momentu odstúpenia zrealizovaná, ako aj s výnimkou povinností súvisiacich s odovzdaním a prevzatím
časti predmetu zmluvy vykonanej do momentu odstúpenia, zmluvných ustanovení týkajúcich sa voľby
práva alebo voľby Obchodného zákonníka, riešenia sporov medzi zmluvnými stranami a iných
ustanovení, ktoré podľa prejavenej vôle strán alebo vzhľadom na svoju povahu majú trvať aj po
ukončení zmluvy.
12.7. Zmluvné strany sa dohodli, že odstúpenie od zmluvy bude účinné dňom jeho doručenia druhej zmluvnej
strane. Odstúpenie od zmluvy musí byť podpísané oprávnenou osobou.
Článok XIII.
Oznamovanie osôb poverených plnením činností v zmysle zmluvy a
povinnosti v súvislosti s ochranou osobných údajov
13.1. Dodávateľ sa zaväzuje najneskôr do piatich (5) pracovných dní odo dňa nadobudnutia účinnosti zmluvy
oznámiť objednávateľovi na e-mailovú adresu uvedenú v bode 1.1. osobu resp. osoby, ktoré budú
poverené plnením povinností podľa tejto zmluvy v rozsahu meno a priezvisko, e-mailová adresa
a telefónne číslo. Dodávateľ je oprávnený osobu resp. osoby zmeniť, a to zaslaním oznámenia
objednávateľovi s uvedením údajov a spôsobom podľa predchádzajúcej vety.
13.2. Objednávateľ sa zaväzuje najneskôr do piatich (5) pracovných dní odo dňa nadobudnutia účinnosti
zmluvy oznámiť dodávateľovi na e-mailovú adresu uvedenú v bode 1.2. osobu resp. osoby, ktoré budú
poverené plnením povinností podľa tejto zmluvy v rozsahu meno a priezvisko, e-mailová adresa
a telefónne číslo. Objednávateľ je oprávnený oznámenú osobu resp. osoby zmeniť a to zaslaním
oznámenia dodávateľovi s uvedením údajov a spôsobom podľa predchádzajúcej vety.
13.3. V prípade, ak sa v zmysle zákona č. 18/2018 Z. z. o ochrane osobných údajov a o zmene a doplnení
niektorých zákonov (ďalej len „zákon o ochrane osobných údajov“) a v súlade s GDPR vyžaduje na
spracúvanie osobných údajov oznámených v zmysle bodu 13.1. alebo bodu 13.2. súhlas dotknutej osoby
na spracúvanie osobných údajov, zmluvné strany sa zaväzujú spolu s oznámením podľa bodu 13.1. alebo
bodu 13.2. doručiť druhej zmluvnej strane súhlas dotknutej osoby so spracúvaním osobných údajov,
ktorý bude spĺňať všetky náležitosti súhlasu so spracúvaním osobných údajov v zmysle zákona
o ochrane osobných údajov a GDPR.

13.4. V prípade, ak niektorá zmluvná strana pri plnení tejto zmluvy alebo v súvislosti s jej plnením bude
sprístupňovať druhej zmluvnej strane osobné údaje aj inej osoby ako podľa oznámenia v zmysle bodu
13.1. alebo bodu 13.2., zmluvná strana sprístupňujúca osobné údaje je povinná najneskôr pri prvom
sprístupnení doručiť súhlas dotknutej osoby so spracúvaním osobných údajov (ak sa v zmysle zákona
o ochrane osobných údajov a GDPR súhlas dotknutej osoby vyžaduje), ktorý bude spĺňať všetky
náležitosti súhlasu so spracúvaním osobných údajov v zmysle zákona o ochrane osobných údajov
a GDPR.
13.5. Ak dotknutá osoba, ktorá vyjadrila súhlas so spracúvaním jej osobných údajov, počas trvania tejto
zmluvy tento súhlas odvolá, príslušná zmluvná strana je povinná zabezpečiť, aby táto osoba ďalej
nevykonávala príslušnú činnosť pri plnení tejto zmluvy a bez zbytočného odkladu oznámi druhej
zmluvnej strane novú osobu v dotknutej pozícii a to spôsobom podľa bodu 13.1. alebo bodu 13.2.
13.6. V prípade, ak niektorá zmluvná strana má v súvislosti s plnením tejto zmluvy spracúvať osobné údaje
v mene druhej zmluvnej strany, dodávateľ nezačne so spracúvaním osobných údajov skôr ako zmluvné
strany medzi sebou neuzavrú Zmluvu o spracúvaní osobných údajov podľa ustanovení § 34 zákona
o ochrane osobných údajov a v súlade s článkom 28 bodom 3 GDPR.
13.7. Ak niektorá zmluvná strana v rozpore so zákonom o ochrane osobných údajov a GDPR sprístupní druhej
zmluvnej strane osobné údaje dotknutej osoby bez predloženia súhlasu na spracovanie osobných údajov
v zmysle bodu 13.3. alebo poruší zákon o ochrane osobných údajov a GDPR iným spôsobom,
porušujúca zmluvná strana je povinná druhej zmluvnej strane nahradiť všetku škodu, ktorá jej tým
vznikne vrátane nákladov vzniknutých v súvislosti s uplatnením si opodstatnených nárokov dotknutej
osoby a tiež nákladov v súvislosti s úhradou sankcií právoplatne uložených zo strany štátnych orgánov.
Článok XIV.
Záverečné ustanovenia
14.1. Pokiaľ v zmluve nebolo dohodnuté niečo iné, vzájomné vzťahy zmluvných strán sa riadia ustanoveniami
Obchodného zákonníka, subsidiárne ustanoveniami Občianskeho zákonníka a príslušnými právnymi
predpismi Slovenskej republiky. Zmluvný vzťah sa bude riadiť právnym poriadkom platným na území
Slovenskej republiky a na riešenie sporov je príslušný súd Slovenskej republiky.
14.2. Zmluva môže byť menená a dopĺňaná len písomnými dodatkami podpísanými obidvoma zmluvnými
stranami s výnimkou prípadov, ktoré zmluva predpokladá.
14.3. Zmluva nadobúda platnosť dňom jej podpísania oprávnenými zástupcami zmluvných strán a účinnosť
dňom nasledujúcim po dni jej zverejnenia v zmysle ustanovenia § 47a Občianskeho zákonníka.
14.4. Všetky písomnosti podľa zmluvy sa doručujú poštou, kuriérom alebo osobne na adresu sídla zmluvných
strán uvedenú v obchodnom registri v čase zaslania danej písomnosti, ak v zmluve nie je uvedené iné
doručovanie. V prípade, že nedošlo k prevzatiu písomnosti, písomnosť nie je možné doručiť, pretože
bola odmietnutá, alebo jej doručenie bolo inak zmarené konaním alebo opomenutím zmluvných strán,
zmluvné strany sa dohodli, že písomnosť sa považuje za doručenú dňom odmietnutia alebo zmarenia jej
prijatia, a ak nie je možné takýto deň určiť, tak dňom kedy bude písomnosť vrátená druhej zmluvnej
strane ako nedoručiteľná.
14.5. Zmluva je vyhotovená v štyroch (4) rovnocenných exemplároch, z ktorých objednávateľ obdrží dva (2)
exempláre a dodávateľ dva (2) exempláre.
14.6. Neoddeliteľnou súčasťou zmluvy sú prílohy:
Príloha č. 1:
Opis predmetu zákazky
Príloha č. 2:
Zoznam priamych subdodávateľov
14.7. Obe zmluvné strany vyhlasujú, že si zmluvu pred jej podpísaním prečítali, že bola uzavretá slobodne,
vážne, určite a zrozumiteľne a na znak súhlasu s jej obsahom ju vlastnoručne podpisujú.

V Bratislave, dňa 04.04.2019

V Trnave, dňa .....................

V mene objednávateľa:
Železnice Slovenskej republiky, Bratislava
v skrátenej forme “ŽSR“

V mene dodávateľa:
EMIS s.r.o.

.................................................
Ing. Juraj Tkáč, v. r.
generálny riaditeľ

...................................................
Ing. Miroslav Vanek, v. r.
konateľ

Príloha č. 1 – Opis predmetu zákazky
Softvérové vybavenie GIS Admin PHOENIX ESID musí poskytovať objednávateľovi nasledovné oblasti
funkcionalít:
Oblasť funkcionality na správy majetku:





























Komplexná podpora pri správe pozemkov a objektov resp. ostatných nehnuteľností organizácie
Sledovanie transakcií s nehnuteľnosťami – výkup, odpredaj, zlučovanie
Evidencia geometrických plánov – evidenčná a mapová časť, výkaz výmer
Evidencia dokumentácie k nehnuteľnosti (zmluvy, ťarchy, obmedzenia, zámery...)
Dokument manažment
Centrálny register zmlúv
Podpora vyvlastnenia
Podpora práce s urbármi
Riešenie vysporiadania zosnulých, neidentifikovaných vlastníkov atď.
Notifikačné centrum pre komplexné sledovanie dátumov a termínov vyplývajúcich zo zmlúv
Kompletné sledovanie histórie pri nehnuteľnostiach a zmluvách
Kataster nehnuteľností SR – aliasy (duplicitné názvy v KN), sledovanie, história porovnania
Zrýchlená tvorba zmlúv nehnuteľného majetku
Integrácia GIS v podnikovom riešení na ostatné systémy
Integrácia zobrazovacích služieb a sťahovacích služieb do systému
Integrácia a digitalizácia neštandardných geometrických plánov
Prepojenie a aktualizácia údajov REGOB – register obyvateľov
Spracovaná kompletná problematika daní z nehnuteľností
Evidencia znaleckých posudkov
Cenová mapa
Mobilný GIS aj pre offline katastrálne dáta v oblasti bez pripojenia k dátovej sieti
Práca s cestnou databankou – vyhodnocovanie šírky vozovky, % záberu atď.
Podpora SPF – Slovenský pozemkový fond
Sledovanie pohybov v údajoch katastra nehnuteľností
Grafické zvýrazňovanie nového majetku, jeho zmien, odpredajov.
Historické porovnávanie zmien v nehnuteľnom majetku za zvolené obdobia
Definovanie ľubovoľného množstva odlišných pohľadov na tie isté dáta
Vytváranie rôznych reportov a tlačových zostáv

Oblasť funkcionality pre interoperabilitu:



Bezstratovú migráciu údajov vgi a FUVI/dbf (výmenných formátov katastra nehnuteľností) do
prostredia databázy
Historické porovnania kompletných databáz po obdobiach

Oblasť funkcionality pre integráciu:



Softvérové vybavenie musí umožňovať sprístupňovať údaje spravované pomocou neho všetkým
používateľom podľa používateľských práv
Softvérové vybavenie musí byť možné v rámci vnútropodnikových systémov úspešne integrovať
minimálne na ekonomický systém, systém riadenia údržby a prevádzky, registratúru, dokument
manažment, SharePoint a optický archív objednávateľa (interné aplikačné riešenie pre evidenciu
skenov a súvisiacej dokumentácie zmlúv).



Softvérové vybavenie musí umožňovať bezproblémové pripojenie interných a externých zdrojov
údajov, ktoré sú dostupné v podobe služieb resp. balíkov údajov (napr. OpenStreet Map, ZB GIS základná báza údajov pre GIS, služby cestnej databanky a pod.)

Príloha č. 2 - Zoznam priamych subdodávateľov

P. č.

Meno a priezvisko /
Obchodné meno
alebo názov

Adresa pobytu
alebo sídlo

Identifikačné číslo
alebo dátum
narodenia (ak
nebolo pridelené
identifikačné číslo)

Predmet subdodávky

Podiel plnenia
(v %)

Zápis v Zozname
hospodárskych
subjektov
(ÁNO/NIE)

