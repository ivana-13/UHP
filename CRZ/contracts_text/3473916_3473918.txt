Ev. č. 126/18/Mi

Rámcová zmluva na poskytovanie služieb
pre IBM servery pSeries770
uzatvorená podľa § 269 ods.2 a § 536 a nasl. zákona č. 513/1991 Zb. Obchodný zákonník v znení
neskorších právnych predpisov medzi zmluvnými stranami:
1. Objednávateľ

Slovenský plynárenský priemysel, a.s.

Sídlo:

Mlynské nivy 44/a

825 11 Bratislava 26
Akciová spoločnosť zapísaná v Obchodnom registri Okresného súdu Bratislava I., Oddiel: Sa,
Vložka č.: 2749/B
Splnomocnený zástupca:
Mgr. Zuzana Lomnická, strategický nákupca - senior
IČO:

35 815 256

IČ DPH:

SK2020259802

DIČ:

2020259802

Bankové spojenie I.:

VÚB, a.s.

SWIFT (BIC):

SUBASKBX

IBAN:

SK85 0200 0000 0000 3110 0012

Bankové spojenie II.:

Tatra banka, a.s.

SWIFT (BIC):

TATRSKBX

IBAN:

SK55 1100 0000 0026 4700 0019

Kontaktná osoba vo veciach zmluvných:

Ing. Renáta Črepovská, strategický nákupca

Kontaktná osoba vo veciach technických:

vedúci oddelenia prevádzky ICT

ďalej len „Objednávateľ“
a
2. Dodávateľ

Atos IT Solutions and Services s.r.o.

Sídlo:

Pribinova 19/7828, 811 09 Bratislava

Spoločnosť zapísaná v Obchodnom registri Okresného súdu Bratislava I, Oddiel: Sro, Vložka č.:
66638/B
Zastúpená:
Martin Sůra, konateľ
IČO:

45 650 276

IČ DPH:

SK 2023110661

DIČ:

2023110661

Bankové spojenie:

UniCredit Bank Slovakia a.s.

SWIFT (BIC):

UNCRSKBX

IBAN:
SK27 1111 0000 0010 9789 5000
Osoba oprávnená zastupovať dodávateľa vo
veciach zmluvných:
Osoba oprávnená zastupovať dodávateľa vo
veciach technických:
(ďalej len „Dodávateľ“)

1/11

Ev. č. 126/18/Mi

1.

DEFINÍCIE
Hardvér (HW) - (ďalej len „HW“ alebo „pSeries alebo „riešenie pSeries“) sa pre účely tejto
zmluvy rozumie súbor technických prostriedkov – zariadení IBM P770, ktoré boli dodané na
základe „Rámcovej zmluvy na dodanie a implementáciu Obnovy UNIX serverov“ ev. číslo
239/12/Mi, serverov v rozsahu:

Položka
HWMA: 24x7 Fix24 pre Server 1 BA (POWER 770) S/N 062C567
HWMA: 24x7 Fix24 pre Server 2 BA (POWER 770) S/N 062C557
2.
3.
4.

5.

6.

7.
8.

Počet
kusov
1
1

Mikrokódy pre HW – sú sada strojových inštrukcií viazaných na konkrétne typy procesorov,
ktoré umožňujú efektívne fungovanie základných častí počítačov/serverov.
Update, patch - sa pre účely tejto zmluvy rozumie aplikácia všeobecne dostupnej aktualizácie
mikrokódu a/alebo súhrnnej opravy mikrokódu a údajov.
Vadou - sa pre účely tejto zmluvy rozumie akákoľvek vada, chyba, nedostatok, porucha alebo
akýkoľvek iný problém pSeries, brániaci jeho riadnemu a/alebo bezchybnému užívaniu (vrátane
právnych vád riešenia pSeries, resp. ich častí), a/alebo spôsobujúci ich čiastočnú alebo úplnú
nefunkčnosť, a/alebo spôsobujúci čiastočné a/alebo úplné obmedzenie ich používania/
prevádzky.
Na účely plnenia predmetu tejto zmluvy vady rozdeľujeme do troch kategórií:
a. Vada kategórie A – dodaný HW nie je použiteľný vo svojich základných funkciách, alebo
sa vyskytuje kritická funkčná vada znemožňujúca jej činnosť a zakladajúca možnosť
vzniku škody.
b. Vada kategórie B – funkčnosť dodaného HW je vo svojich funkciách znížená tak, že tento
stav obmedzuje alebo ohrozuje bežnú prevádzku Objednávateľa.
c. Vady kategórie C – ostatné drobné vady dodaného HW, ktoré nespadajú do vád kategórie
A a B.
Človekohodina sa pre účely tejto zmluvy rozumie 1 (jedna) hodina strávená 1 (jedným)
pracovníkom Dodávateľa poskytovaním príslušného plnenia predmetu tejto zmluvy v pracovnej
dobe objednávateľa (pracovné dni 8.00 - 16.00 hod.).
Človekodeň (MD) - sa pre účely tejto zmluvy rozumie 8 (osem) človekohodín, strávených 1
(jedným) pracovníkom Dodávateľa poskytovaním príslušného plnenia predmetu tejto zmluvy.
Fix time (FT) – sa pre účely tejto zmluvy rozumie čas od doby nahlásenia vady Objednávateľom
do doby jej odstránenia Dodávateľom.
I.
PREDMET ZMLUVY

1.
1.1.
1.2.
2.

3.

4.

Predmetom tejto zmluvy je:
záväzok Dodávateľa poskytovať v prospech Objednávateľa za podmienok tejto zmluvy služby
HW údržby serverov pSeries za účelom udržania ich funkčnosti - tzv. HW maintenance,
záväzok Objednávateľa prevziať výsledky týchto služieb a zaplatiť za ne Dodávateľovi cenu
v zmysle čl. IV. tejto zmluvy.
Plnenie tejto zmluvy je možné len na základe čiastkových zmlúv, ktoré Objednávateľ uzatvorí
s Dodávateľom v prípade potreby poskytnutia služieb, tvoriacich predmet tejto zmluvy (resp. ak
sa rozhodne požiadať Dodávateľa o poskytnutie služieb). Čiastkové zmluvy môžu mať aj formu
objednávky.
Objednávateľ je oprávnený požadovať plnenie v rozsahu podľa svojich potrieb, teda aj
v menšom rozsahu ako je uvedený v bode 1.1 tohto článku. Čiastková zmluva, resp.
objednávka musí obsahovať minimálne tieto náležitosti: označenie zmluvných strán, rozsah
a presnú špecifikáciu požadovaného plnenia, termín plnenia a cenu určenú spôsobom
dohodnutým v tejto zmluve.
Objednávateľ zašle návrh čiastkovej zmluvy, resp. objednávku na adresu sídla Dodávateľa
poštou alebo e-mailom na mailovú adresu andrej.hrazdil@atos.net. Dodávateľ je povinný návrh

2/11

Ev. č. 126/18/Mi

čiastkovej zmluvy, resp. objednávku potvrdiť do dvoch (2) pracovných dní od doručenia a takto
potvrdený návrh čiastkovej zmluvy, resp. objednávku zaslať Objednávateľovi e-mailom na emailovú adresu uvedenú v objednávke, a následne poštou na adresu sídla Objednávateľa.
Dodávateľ potvrdí návrh čiastkovej zmluvy, resp. objednávku tým spôsobom, že k svojmu
obchodnému menu pripojí dátum, slovo „akceptujem“, prípadne iné slovo vyjadrujúce súhlas
s návrhom čiastkovej zmluvy, resp. objednávky, vrátane podpisu oprávnenej osoby a pripojí
odtlačok svojej pečiatky. Neakceptovanie návrhu čiastkovej zmluvy, resp. objednávky
vystavenej Objednávateľom v súlade s touto Zmluvou do určeného termínu zo strany
Dodávateľa sa považuje za podstatné porušenie zmluvných povinností.
Čiastková zmluva, resp. objednávka sa považuje za uzavretú okamihom doručenia potvrdeného
návrhu čiastkovej zmluvy, resp. objednávky Objednávateľovi. Pre účely uzavretia čiastkovej
zmluvy, resp. objednávky je rozhodujúci deň doručenia potvrdeného návrhu čiastkovej zmluvy,
resp. objednávky e-mailom a/lebo poštou.

1.

II.
MIESTO PLNENIA ZMLUVY
Miestom plnenia tejto zmluvy sú prevádzkové priestory na adrese sídla Objednávateľa.
III.
SPÔSOB POSKYTOVANIA SLUŽIEB

HW maintenance pSeries
Počas trvania platnosti tejto zmluvy je Dodávateľ povinný poskytovať Objednávateľovi:
1.
Služby údržby HW pSeries nasledovne:
a. v prípade vzniku vád serverov pSeries, ktoré zabraňujú jeho normálnej funkčnej prevádzke,
sa Dodávateľ zaväzuje poskytovať Objednávateľovi údržbu 7 dní v týždni 24 hodín denne,
s Fix Time najneskôr 24 hodín t.j. vada servera pSeries musí byť odstránená najneskôr 24
hodín od jej nahlásenia Objednávateľom alebo poskytnuté náhradné riešenie.
b. Pomoc pri riešení vzniknutých vád buď vo forme zodpovedania otázok Objednávateľa
(telefonické poradenstvo – hotline) alebo vo forme servisného zásahu diaľkovo a/alebo
v mieste plnenia (servisný zásah údržby). Predpokladom poskytovania služieb údržby je
oznámenie vzniku vady z e-mailovej adresy Service Desku Objednávateľa
ServiceDesk@spp.sk
formou
notifikácie
na
e-mailovú
adresu
Dodávateľa:
servicedesk.sk@atos.net . Dodávateľ je povinný na základe tejto notifikácie prevziať
riešenie vady v dohodnutom čase formou potvrdenia prevzatia v Service Desku
Objednávateľa a po vyriešení vady oznámiť vyriešenie na Service Desk Objednávateľa
(ServiceDesk@spp.sk, tel. 02 62622222). Oznámenie vady musí obsahovať popis vady,
miesto výskytu vady, meno a priezvisko, emailovú adresu a telefónne číslo osoby, ktorá
vadu oznamuje, dátum a čas nahlásenia vady. Všeobecné otázky ohľadne údržby je
potrebné posielať Dodávateľovi na e-mailovú adresu: servicedesk.sk@atos.net
V prípade dočasnej nefunkčnosti tejto e-mailovej adresy môže Objednávateľ oznámiť vznik
problému a potrebu údržby operatívne aj telefonicky na telefónne číslo +421 0850 311323.
a zároveň je nevyhnutné zadať požiadavku aj vyplnením notifikácie. Dodávateľ je povinný
obratom elektronicky potvrdiť Objednávateľovi na e-mailovej adrese servicedesk@spp.sk,
prijatie notifikácie. V prípade, že nie je možné prijatie potvrdiť elektronicky, Dodávateľ
telefonicky potvrdí Objednávateľovi prijatie notifikácie na telefónnom čísle +421 6262 2222.
Následne po sfunkčnení e-mailovej adresy potvrdenie pošle aj elektronickou cestou.
c. Servisný zásah údržby je odstraňovanie vád HW (najmä: identifikácia vady, demontáž
vadného HW, inštalácia nového HW, nastavenie, odskúšanie), vrátane dodania potrebných
náhradných dielov.
2.
Ak je na základe definovania vady nevyhnutný zásah kvalifikovaného personálu, je Dodávateľ
povinný zabezpečiť jeho vyslanie do miesta plnenia, pokiaľ sa nedá definovaná vada odstrániť
vzdialeným prístupom.
3.
Dodávateľ je povinný Objednávateľovi zabezpečiť:
a. prístup k databáze služieb zo strany výrobcu/vlastníka SW (IBM) na adrese www.ibm.com a
k databáze technických problémov IBM,
b. prehľad diagnostických informácií, ktoré môžu zistiť príčinu vzniknutého problému,
c. informácie o aktuálnom stave podporovaných produktov,

3/11

Ev. č. 126/18/Mi

d. prístup k mikrokódom pre HW (bez podpory OS – AIX, GPFS, PowerHA atď.),
e. update mikrokódu, ak to vyžaduje odstránenie vady / problému,
f. výmenu náhradného dielu, ak to vyžaduje odstránenie vady / problému.
IV.
CENA
1. Zmluvné strany sa dohodli na cene za poskytované plnenie predmetu zmluvy v súlade so
zákonom č. 18/1996 Z. z. o cenách v platnom znení. Ceny sú uvedené bez dane z pridanej
hodnoty. K fakturovaným cenám bude uplatnená DPH v zmysle platných právnych predpisov.
2. Cena za plnenie podľa čl. I. bod 1.1. tejto zmluvy bude fakturovaná raz za mesiac po poskytnutí
služieb za príslušný mesiac vo výške 3.519,00 Eur slovom Tritisícpäťstodevätnásť eur. Cena je
nemenná počas celej doby trvania platnosti tejto zmluvy a Dodávateľ nie je oprávnený požadovať
jej zvýšenie.

1.

2.

3.

4.

5.

6.
7.
8.

9.

10.

V.
PLATOBNÉ A FAKTURAČNÉ PODMIENKY
Právo na zaplatenie ceny vzniká Dodávateľovi v zmysle čl. IV bodov 2. tejto zmluvy na základe
faktúry vystavenej Dodávateľom. Faktúry budú vystavené v mene EURO. Úhrada záväzkov
zmluvných strán bude vykonaná v EURO.
Právo na zaplatenie ceny za plnenie predmetu zmluvy vzniká Dodávateľovi splnením jeho
záväzku, po odovzdaní a prevzatí plnenia Objednávateľom, potvrdenom preberacím a/alebo
akceptačným protokolom.
Faktúra musí obsahovať všetky náležitosti v zmysle platných právnych predpisov a ďalej musí
obsahovať: označenie, že ide o faktúru; IČO a bankové spojenie oboch zmluvných strán vo forme
IBAN a BIC /SWIFT/; číslo objednávky zaevidovanej v SAPe; odpočet uhradených záloh (v
prípade existencie záloh); sumu celkom k úhrade v mene, v ktorej sa bude uhrádzať. Faktúra
ďalej môže obsahovať: číslo zmluvy (vrátane platných dodatkov); pečiatku vystavovateľa faktúry;
miesto plnenia; konštantný symbol; dohodnutú formu úhrady; meno, podpis a telefonické / emailové spojenie zodpovedného pracovníka vystavovateľa; deň splatnosti faktúry (potrebné
uvádzať počet dní od doručenia faktúry).
V prípade, že faktúra nebude obsahovať náležitosti podľa bodu 4 tohto článku, Objednávateľ má
právo vrátiť faktúru bez zaplatenia. Oprávneným vrátením faktúry prestáva plynúť lehota splatnosti
a táto plynie odznova odo dňa doručenia novej (opravenej) faktúry.
Bankové spojenie veriteľa vo forme IBAN a SWIFT (BIC) uvedené na faktúre musí byť zhodné
s bankovým spojením dohodnutým v zmluve. V opačnom prípade je dlžník oprávnený uhradiť
fakturovanú sumu na bankové spojenie uvedené na faktúre. V prípade uvedenia nesprávneho
bankového spojenia vo formáte IBAN a SWIFT (BIC) alebo rozdielneho bankového spojenia vo
formáte IBAN a SWIFT (BIC) v zmluve a vo faktúre zo strany veriteľa, dlžník nezodpovedá za
prípadnú škodu, ktorá môže v dôsledku takto nesprávne adresovanej úhrady vzniknúť; v prípade,
ak z takéhoto dôvodu škoda vznikla na ťarchu dlžníka, dlžník má právo uplatniť si náhradu škody
u veriteľa, ktorý škodu spôsobil, a to v plnej výške formou vystavenej faktúry.
Zmluvné strany sa dohodli, že žiadna zmluvná strana nesmie previesť svoje práva vyplývajúce z
tejto zmluvy bez predchádzajúceho písomného súhlasu druhej zmluvnej strany.
Bankové poplatky dlžníka znáša dlžník, bankové poplatky veriteľa znáša veriteľ.
Zmluvné strany postupujú pri vysporiadaní svojich daňových povinností podľa právnych predpisov
platných v Slovenskej republike s vylúčením možnosti prevzatia daňovej povinnosti za
obchodného partnera.
Lehota splatnosti faktúr je 60 dní odo dňa ich doručenia druhej zmluvnej strane. Za deň splnenia
peňažného záväzku sa považuje deň odpísania dlžnej sumy z účtu dlžníka v prospech účtu
veriteľa. Pokiaľ posledný deň lehoty splatnosti pripadne podľa slovenského kalendára na deň
pracovného voľna, pokoja alebo sviatok ako deň splnenia peňažného záväzku bude zmluvným
partnerom za rovnako dohodnutých cenových a platobných podmienok akceptovaný nasledujúci
prvý pracovný deň.
Úhrada záväzkov oboch zmluvných strán bude vykonaná v mene euro.

4/11

Ev. č. 126/18/Mi

1.

2.

3.

4.

5.

6.

7.

8.

9.

VI.
DAŇOVÉ ZÁLEŽITOSTI
Ak Dodávateľ nemá sídlo v SR, je povinný predložiť Objednávateľovi úradne overené potvrdenie
daňového (finančného) úradu o daňovom domicile (rezidencii), najneskôr do 10 dní odo dňa
uzavretia tejto zmluvy, ak tak neurobil pri uzavretí tejto zmluvy.
Ak Dodávateľ nemá sídlo v SR, je povinný predložiť čestné prehlásenie o tom, či má alebo nemá
na území Slovenskej republiky stálu prevádzkareň v zmysle právnych predpisov platných
v Slovenskej republike, resp. príslušnej zmluvy o zamedzení dvojitého zdanenia (ďalej len
„medzinárodná zmluva“) pri uzavretí Zmluvy, najneskôr do 10 dní odo dňa uzavretia Zmluvy, ak
tak neurobil pri uzavretí Zmluvy. Ak Dodávateľovi vznikne na území Slovenskej republiky stála
prevádzkareň po uzavretí Zmluvy, je povinný o tejto skutočnosti bezodkladne informovať
Objednávateľa.
Ak Dodávateľ nemá sídlo v SR ale bude realizovať predmet Zmluvy prostredníctvom svojej
organizačnej zložky umiestnenej na území SR, je povinný predložiť Objednávateľovi pri uzavretí
Zmluvy, najneskôr do 10 dní odo dňa uzavretia Zmluvy, úradne overenú kópiu výpisu
z Obchodného registra tejto organizačnej zložky, nie staršieho ako 3 mesiace.
V prípade, že Dodávateľ je rezidentom členského štátu EÚ a má na území SR organizačnú
zložku alebo stálu prevádzkareň, je povinný pri uzavretí Zmluvy alebo najneskôr do 10 dní odo
dňa uzavretia Zmluvy predložiť Objednávateľovi prehlásenie, že podlieha zdaneniu na území
toho členského štátu EÚ z príjmov zo zdroja na území, ako aj mimo územia tohto členského štátu
EÚ, pričom Dodávateľ nie je považovaný na území SR za daňovníka s neobmedzenou daňovou
povinnosťou.
Ak Dodávateľ, ktorý nie je rezidentom členského štátu, ale má na území SR organizačnú zložku
alebo stálu prevádzkareň, je povinný predložiť Nadobúdateľovi úradne osvedčené kópie
osvedčenia o registrácii za platiteľa dane z príjmov na území Slovenskej republiky a
(právoplatného) rozhodnutia príslušného správcu dane o tom, že platí preddavky na daň podľa
zákona o dani z príjmov platného a účinného v Slovenskej republike, najneskôr do 10 dní odo
dňa uzavretia Zmluvy, ak tak neurobil pri uzavretí Zmluvy. V prípade, že Dodávateľ predloží
vyššie uvedené doklady včas, Objednávateľ nezrazí príslušnú sumu na zabezpečenie dane,
prípadne bude postupovať podľa toho, ako bude uvedené v rozhodnutí príslušného správcu
dane.
Ak má Dodávateľ na území SR organizačnú zložku alebo stálu prevádzkareň a nepredloží
rozhodnutie príslušného správcu dane o platení preddavkov na daň z príjmov, v takom prípade
Objednávateľ zrazí z platieb príslušnú sumu na zabezpečenie dane v súlade so zákonom o dani
z príjmu platným a účinným v SR, resp. v súlade s medzinárodnou zmluvou, ktorá má prednosť
pred týmto zákonom, a to v deň úhrady. V prípade, že Dodávateľ platí preddavky na daň
z príjmov, avšak príslušný správca dane rozhodol vo veci zrážania preddavkov na zabezpečenie
dane inak, bude Objednávateľ postupovať podľa tohto rozhodnutia správcu dane.
Ak Dodávateľovi po podpise tejto Zmluvy vznikne na území SR stála prevádzkareň, pričom o tejto
skutočnosti neinformuje Objednávateľa, Dodávateľ
vyhlasuje a zároveň sa zaväzuje
kompenzovať Objednávateľovi zabezpečenie dane, pokuty a úroky, ktoré môžu Objednávateľovi
vzniknúť v dôsledku nezrazenia preddavku na zabezpečenie dane, kde takéto nezrazenie
vyplynulo z porušenia oznamovacej alebo inej povinnosti Dodávateľa voči Objednávateľovi,
Objednávateľ môže požadovať vyššie uvedenú kompenzáciu najskôr v deň doručenia platobného
výmeru vydaného príslušným daňovým úradom adresovaného Objednávateľovi.
V prípade, že Dodávateľ je na území Slovenskej republiky registrovaným platiteľom DPH,
predloží Objednávateľovi aj úradné osvedčenie o registrácii za platiteľa DPH s aktuálnym
dátumom vydania. V prípade, že Dodávateľ je registrovaným platiteľom DPH v inom členskom
štáte EÚ a predmet tejto Zmluvy bude vykonávať ako platiteľ DPH registrovaný k DPH v inom
členskom štáte EÚ (príslušný členský štát EÚ mu pridelil IČ DPH), je rovnako povinný predložiť
Objednávateľovi úradne overenú kópiu osvedčenia o registrácii za platiteľa DPH v krajine, ktorá
ho za platiteľa k DPH zaregistrovala (ktorá mu pridelila IČ DPH, pod ktorým vykonáva predmet
tejto Zmluvy).
V prípade, že Dodávateľ bude realizovať predmet Zmluvy prostredníctvom svojej organizačnej
zložky alebo stálej prevádzkarne umiestnenej na území SR, pričom táto organizačná zložka
alebo stála prevádzkareň je platiteľom DPH v SR, Dodávateľ je povinný predložiť
Objednávateľovi aj úradne overenú kópiu osvedčenia o registrácii za platiteľa DPH s aktuálnym
dátumom overenia.

5/11

Ev. č. 126/18/Mi

10. Ak z akéhokoľvek dôvodu správca dane vráti Dodávateľovi zrazený a odvedený preddavok na
zabezpečenie dane prostredníctvom platiteľa dane, t.j. prostredníctvom Objednávateľa, bude
táto suma dane poukázaná na účet Dodávateľa vo výške a v mene uvedenej v rozhodnutí
príslušného správcu dane, maximálne však do výšky zrazenej dane v cudzej mene.
11. Zmluvné strany sa zaväzujú akceptovať akékoľvek legislatívne zmeny v právnom poriadku
Slovenskej republiky, vrátane zmien v daňových zákonoch, ktoré sa dotknú zmluvy a budú
rešpektovať ich aplikáciu počas doby ich platnosti. Dodávateľ sa zaväzuje akúkoľvek zmenu vo
svojom vzťahu k daňovým povinnostiam voči SR ihneď konzultovať s Objednávateľom a na
vyžiadanie predloží Objednávateľovi všetky podklady potrebné pre riadne vysporiadanie svojich
daňových povinností.
12. Zmluvné strany vylučujú postúpenie pohľadávky/záväzku bez predchádzajúcej písomnej dohody.
13. Dodávateľ, ktorý je platiteľom dane v zmysle zákona č. 222/2004 Z.z. o dani z pridanej hodnoty
v znení neskorších predpisov („zákon o DPH“) vyhlasuje, že ku dňu uzavretia Zmluvy u neho
nenastali dôvody na zrušenie registrácie pre daň z pridanej hodnoty podľa § 81 ods. 4 písm. b)
druhého bodu zákona o DPH a/alebo nie je zverejnený v príslušnom zozname platiteľov dane z
pridanej hodnoty, u ktorých nastali dôvody na zrušenie registrácie vedenom Finančným
riaditeľstvom Slovenskej republiky v zmysle ustanovenia § 69 ods. 14 písm. b) a § 69 ods. 15
zákona o DPH (ďalej aj ako „zoznam DPH platiteľov vedený Finančným riaditeľstvom Slovenskej
republiky“) .
Dodávateľ vyhlasuje, že ku dňu uzavretia Zmluvy jeho štatutárny orgán, člen štatutárneho orgánu
alebo spoločník nie je štatutárnym orgánom, členom štatutárneho orgánu alebo spoločníkom
Objednávateľa.
V prípade, ak kedykoľvek po uzavretí Zmluvy a pred zánikom Zmluvy
a) nastanú u Dodávateľa dôvody na zrušenie registrácie pre daň z pridanej hodnoty podľa § 81
ods. 4 písm. b) druhého bodu zákona o DPH a/alebo Dodávateľ bude zverejnený
v príslušnom zozname DPH platiteľov vedenom Finančným riaditeľstvom Slovenskej
republiky, alebo
b) štatutárny orgán, člen štatutárneho orgánu alebo spoločník Dodávateľa sa stane štatutárnym
orgánom, členom štatutárneho orgánu alebo spoločníkom Objednávateľa okrem prípadu, ak
je Dodávateľom spoločnosť, v ktorej má Objednávateľ priamu majetkovú účasť alebo ak je
Dodávateľom spoločnosť, ktorá má priamu majetkovú účasť v spoločnosti Objednávateľa,
alebo
c) vstúpi Dodávateľ do likvidácie, začne sa voči Dodávateľovi konkurzné konanie alebo
reštrukturalizačné konanie,
sa Dodávateľ zaväzuje najneskôr do 3 dní od vzniku tejto skutočnosti písomne oznámiť vznik
tejto skutočnosti Objednávateľovi. V prípade, že Dodávateľ v stanovenej lehote neoznámi
písomne vznik niektorej zo skutočností uvedených v písm. a), b) a c) tohto bodu
Objednávateľovi, je Objednávateľ oprávnený vyúčtovať Dodávateľovi zmluvnú pokutu vo výške
2 000,-€. Dodávateľ je povinný Objednávateľom vyúčtovanú zmluvnú pokutu zaplatiť
Objednávateľovi. Zaplatením zmluvnej pokuty nie je dotknutý nárok Objednávateľa na náhradu
vzniknutej škody v celom rozsahu.
V prípade, ak kedykoľvek po uzavretí Zmluvy a pred zánikom Zmluvy vznikne (nastane)
ktorákoľvek zo skutočností uvedených v písm. a), b) a c) tohto bodu, má Objednávateľ právo
zadržať z ceny plnenia alebo z častí ceny plnenia fakturovaných Dodávateľom podľa Zmluvy,
čiastku vo výške zodpovedajúcej výške dane z pridanej hodnoty uvedenej na príslušnej faktúre
(ďalej aj ako „nevyplatená čiastka z ceny plnenia“). Vo vzťahu k nevyplatenej čiastke z ceny
plnenia sa Objednávateľ nedostáva do omeškania ani sa nedopúšťa iného porušenia Zmluvy, ak
nevyplatenú čiastku z ceny plnenia vysporiada alebo použije podľa ustanovení tohto bodu.
Objednávateľ uhradí Dodávateľovi nevyplatenú čiastku z ceny plnenia bezodkladne po tom, čo
Dodávateľ Objednávateľovi preukáže, že daň z pridanej hodnoty uvedenú na faktúre pre
Objednávateľa podľa Zmluvy v plnej výške odviedol príslušnému daňovému úradu.
Ak daňový úrad rozhodnutím uloží Objednávateľovi ako ručiteľovi uhradiť Dodávateľom
nezaplatenú daň z pridanej hodnoty (ďalej aj ako „nezaplatená daň“), Objednávateľ túto
skutočnosť bezodkladne oznámi Dodávateľovi. Dodávateľ je povinný bezodkladne, najneskôr
však do 3 dní odo dňa doručenia oznámenia Objednávateľa podľa predchádzajúcej vety,
poskytnúť Objednávateľovi všetky informácie a dokumenty, na základe ktorých možno uplatniť
námietky voči povinnosti Objednávateľa ako ručiteľa uhradiť daňovému úradu Dodávateľom
nezaplatenú daň. Komunikácia medzi zmluvnými stranami môže byť v tomto prípade realizovaná

6/11

Ev. č. 126/18/Mi

e-mailom na adresu Dodávateľa vladimir.sevcech@atos.net a adresu Objednávateľa
dph@spp.sk a zoscanovanými prílohami, na požiadanie je každá zo zmluvných strán povinná
potvrdiť druhej zmluvnej strane príslušné oznámenie písomne. Dokumenty umožňujúce
uplatnenie námietky voči povinnosti Objednávateľa ako ručiteľa uhradiť daňovému úradu
Dodávateľom nezaplatenú daň je Dodávateľ povinný poskytnúť Objednávateľovi v origináli alebo
v notársky overenej kópii.
Ak daňový úrad uloží Objednávateľovi ako ručiteľovi povinnosť uhradiť Dodávateľom nezaplatenú
daň, Objednávateľ je oprávnený použiť nevyplatenú čiastku z ceny plnenia na úhradu takejto
nezaplatenej dane. Objednávateľ ako ručiteľ je oprávnený použiť na úhradu Dodávateľom
nezaplatenej dane na základe rozhodnutia daňového úradu akúkoľvek nevyplatenú čiastku
z ceny plnenia, vrátane nevyplatených čiastok z ceny plnenia z iných faktúr vystavených
Dodávateľom Objednávateľovi, a to aj na základe iných zmlúv uzavretých medzi Objednávateľom
a Dodávateľom. Objednávateľ je oprávnený, nie však povinný, uplatniť akékoľvek opravné
prostriedky proti rozhodnutiu daňového úradu, ktorým Objednávateľovi ako ručiteľovi uloží
zaplatiť Dodávateľom nezaplatenú daň. V prípade rozhodnutia Objednávateľa o podaní
opravného prostriedku je Dodávateľ povinný poskytnúť Objednávateľovi plnú súčinnosť. O použití
príslušnej nevyplatenej čiastky z ceny plnenia na úhradu Dodávateľom nezaplatenej dane bude
Objednávateľ informovať Dodávateľa. Dodávateľ nemá nárok na vyplatenie nevyplatenej čiastky
z ceny plnenia, ktorú Objednávateľ použil podľa tohto bodu. Objednávateľ je oprávnený
postupovať podľa tohto odseku bez ohľadu na vykonanie oznámení podľa predchádzajúceho
odseku.
Ak Objednávateľ ako ručiteľ uhradí daňovému úradu
Dodávateľom nezaplatenú daň
a z akéhokoľvek dôvodu nebude pre Objednávateľa možné alebo vhodné použiť na úhradu
nevyplatenú čiastku z ceny plnenia, vzniká Objednávateľovi pohľadávka voči Dodávateľovi vo
výške takto zaplatenej dane (ďalej aj ako „Pohľadávka“). O zaplatení dane z titulu ručenia za
Dodávateľa bez použitia nevyplatenej čiastky z ceny plnenia bude Objednávateľ informovať
Dodávateľa. Vzniknutá Pohľadávka sa stáva splatnou dňom nasledujúcim po dni odpísania
zaplatenej dane z účtu Objednávateľa. Objednávateľ je oprávnený jednostranne si započítať
Pohľadávku proti akejkoľvek pohľadávke alebo pohľadávkam Dodávateľa voči Objednávateľovi,
a to bez ohľadu na skutočnosť, či sú splatné alebo nesplatné. Objednávateľ je tiež oprávnený
vymáhať voči Dodávateľovi zaplatenie Pohľadávky všetkými právnymi prostriedkami. Pre
vylúčenie pochybností platí, že Dodávateľ nie je oprávnený jednostranne si započítať
nevyplatenú čiastku z ceny plnenia proti Pohľadávke ani proti akýmkoľvek iným pohľadávkam
Objednávateľa voči Dodávateľovi a Dodávateľ tiež nie je oprávnený postúpiť pohľadávku
spočívajúcu v nevyplatenej čiastke z ceny plnenia na tretiu osobu bez predchádzajúceho
písomného súhlasu Objednávateľa.
Ustanovenia tohto bodu majú prednosť pred akýmikoľvek odchylnými ustanoveniami Zmluvy
a zostávajú zachované aj v prípade zániku Zmluvy, týmto zmluvné strany vylučujú vo vzťahu
k tomuto bodu aplikovateľnosť ustanovenia § 273 ods. 2 Obchodného zákonníka. Zmluvné strany
výslovne vylučujú oprávnenie Dodávateľa ako dlžníka podľa ustanovenia § 309 Obchodného
zákonníka na uplatnenie námietok voči Nadobúdateľovi ako ručiteľovi, ak Objednávateľ ako
ručiteľ uhradí z titulu ručenia daň nezaplatenú Dodávateľom ako dlžníkom bez vedomia
Dodávateľa.
VII.
PRÁVA A POVINNOSTI ZMLUVNÝCH STRÁN
1. Dodávateľ je povinný plniť túto zmluvu prostredníctvom vlastného vhodného a odborne
vyškoleného personálu, alebo môže využiť vyškolených špecialistov výrobcu (IBM). Objednávateľ
má právo v odôvodnených prípadoch jednotlivých členov personálu Dodávateľa odmietnuť.
2. Objednávateľ je povinný poskytnúť Dodávateľovi súčinnosť, nevyhnutne potrebnú na splnenie
predmetu tejto zmluvy, najmä umožniť Dodávateľovi primeraný prístup k príslušnému
softvéru/mikrokódom, a dodaným serverom pSeries, ako aj použitie ďalšieho súvisiaceho
zariadenia alebo pamäťových médií, nevyhnutných pre výkon služieb údržby podľa tejto zmluvy.
3. Objednávateľ je povinný používať pSeries podľa dodanej používateľskej a administrátorskej
dokumentácie alebo podľa inštrukcií Dodávateľa. Objednávateľ nesmie vykonávať žiadne úpravy
alebo opravy pSeries a prevádzkového prostredia, ktoré by boli v rozpore s používateľskou,
administrátorskou, produktovou a technickou dokumentáciou dodávanou výrobcom, alebo
Dodávateľom.

7/11

Ev. č. 126/18/Mi

4. Objednávateľ je zodpovedný za udržovanie aktuálnych záložných kópií prevádzkovaného softvéru
tak, aby tieto boli prístupné v prípade, ak budú potrebné pri riešení problému.
5. Dodávateľ urobí všetky potrebné opatrenia na to, aby v súvislosti s plnením predmetu zmluvy na
pracoviskách Objednávateľa zaistil bezpečnosť svojich zamestnancov ako i bezpečnosť
zamestnancov Objednávateľa.
6. Dodávateľ zodpovedá za prípravu a vykonávanie opatrení na zaistenie bezpečnosti, ochrany
zdravia pri práci (ďalej len „BOZP“) a potrebnú koordináciu činností ak v súvislosti s plnením
predmetu zmluvy zamestnancami Dodávateľa môže dôjsť k ohrozeniu chráneného záujmu
Účastníka.
7. Dodávateľ sa zaväzuje:
a. dodržiavať právne predpisy na zaistenie BOZP a PO; dodržiavať ostatné predpisy, zásady
bezpečnej práce, zásady ochrany zdravia pri práci a zásady bezpečného správania na
pracoviskách Objednávateľa, určené pracovné postupy a interné pokyny Objednávateľa
na zaistenie BOZP a PO, s ktorými bol preukázateľne oboznámený,
b. vykonávať iba práce, obsluhovať iba stroje a zariadenia a používať látky, ktoré sú určené
špecifikáciou predmetu zmluvy a ktoré neohrozujú zamestnancov Objednávateľa,
c. v súvislosti s plnením zmluvy náležite inštalovať, používať a udržiavať bezpečnostné a
ochranné zariadenia nevyhnutné pre ochranu zamestnancov Objednávateľa,
d. plniť predmet zmluvy iba zamestnancami a osobami, konajúcimi v jeho mene, ktorým bol
Objednávateľom udelený súhlas na vstup do jeho objektov.
e. plniť predmet zmluvy až po absolvovaní školenia BOZP a ochrany pred požiarmi jeho
zamestnancov alebo osôb konajúcich v jeho mene a ďalej v intervaloch určených
Objednávateľom.
8. Dodávateľ je povinný:
a. vybaviť svojich zamestnancov s viditeľným označením logom firmy dodávateľa,
b. zabezpečiť pohyb svojich zamestnancov a ďalších osôb, konajúcich v jeho mene len na
pracoviskách a priestoroch súvisiacich s plnením predmetu tejto zmluvy.
VIII.
ZODPOVEDNOSŤ ZA VADY
1. Dodávateľ zodpovedá za bezchybné vykonávanie servisných služieb, tvoriacich predmet plnenia
tejto zmluvy, ako aj za to, že tieto služby vykonáva v súlade s podmienkami dohodnutými touto
zmluvou, všeobecne záväznými právnymi predpismi a technickými normami.
2. Objednávateľ je povinný u Dodávateľa písomne reklamovať vadu poskytnutého plnenia bez
zbytočného odkladu po jej zistení. Dodávateľ je povinný pri obmedzení funkčností riešenia pSeries
začať s odstraňovaním reklamovanej vady bez zbytočného odkladu po doručení reklamácie,
najneskôr v lehote uvedenej v čl. III bod 1 tejto zmluvy.
3. V prípade, ak Dodávateľ neodstráni vadu, ktorá bola Objednávateľom riadne oznámená, a
funkčnosť pSeries tak, ako bola popísaná v používateľskej, produktovej alebo technickej
dokumentácii je vážne poškodená, alebo naďalej neplní svoje funkcie, alebo je vada
neodstrániteľná, má Objednávateľ právo požadovať primerané zníženie cien služieb (zľavu) za
dobu tejto nefunkčnosti, od momentu oznámenia reklamovanej vady do doby jej odstránenia, až
do výšky celkovej ceny za plnenie predmetu zmluvy, určenej podľa čl. IV. bod 2. tejto Zmluvy za
celú dobu platnosti zmluvy alebo odstúpiť od tejto zmluvy spôsobom uvedeným v čl. XII tejto
zmluvy, ak sa zmluvné strany nedohodnú inak.
IX.
ZODPOVEDNOSŤ ZA ŠKODU
1. Ak poruší jedna zmluvná strana svoje povinnosti alebo akýkoľvek záväzok, vyplývajúci z tejto
zmluvy je povinná nahradiť škodu tým spôsobenú druhej zmluvnej strane. Za škodu sa považuje
skutočná škoda a náklady vzniknuté poškodenej zmluvnej strane v súvislosti so škodovou
udalosťou. Zmluvné strany sa dohodli, že maximálna výška náhrady škody, ktorú si oprávnená
zmluvná strana bude môcť uplatniť voči druhej zmluvnej strane môže byť za obdobie jedného roka
trvania tejto zmluvy najviac 100 % z celkovej ceny ročného plnenia. Zmluvné strany uznávajú, že
v čase vzniku záväzkového vzťahu z tejto zmluvy nemôže druhá zmluvná strana ako možný
dôsledok porušenia jej povinností pri plnení záväzkov z tejto zmluvy alebo inak v súvislosti s touto
zmluvou predvídať škody celkovo vyššie je uvedené v predchádzajúcej vete.

8/11

Ev. č. 126/18/Mi

2. Zmluvná strana, ktorá porušila svoju povinnosť alebo akýkoľvek záväzok, vyplývajúci z tejto
zmluvy, sa môže zbaviť zodpovednosti na náhradu škody, ak preukáže, že k porušeniu povinnosti
alebo akéhokoľvek záväzku, vyplývajúceho z tejto zmluvy, došlo v dôsledku okolností vylučujúcich
zodpovednosť.
3. Medzi okolnosti vylučujúce zodpovednosť patria prípady tzv. vyššej moci, medzi ktoré na základe
dohody zmluvných strán bez ohraničenia ich výpočtu a stanovenia ich poradia patria napríklad:
neobvyklé zmeny počasia, vojna, požiar, štrajk, vzbura, verejné nepokoje, explózia, povodeň,
zosuv pôdy, búrka, zásah blesku, embargo, rozhodnutie vojenského orgánu, ako aj zásah štátnej
moci alebo právne akty štátnej moci vydané v dôsledku takéhoto zásahu s výnimkou v rozsahu
stanovenom v predchádzajúcom bode, zmena právnych predpisov, ktoré sú zmluvnými stranami
nezavinené a ani v dôsledku ich konania či nekonania nevznikli.

1.

2.
3.
4.

1.

2.

3.

4.

5.

X.
ZMLUVNÉ SANKCIE
V prípade akéhokoľvek neplnenia alebo porušenia povinností Dodávateľa s plnením služieb podľa
čl. I bod 1.1 v zmysle podmienok, uvedených v čl. III., je Objednávateľ oprávnený fakturovať
Dodávateľovi zmluvnú pokutu vo výške 5 % z mesačnej ceny služieb, uvedenej v čl. IV. bod 2.
tejto Zmluvy, za každú aj začatú hodinu omeškania alebo za každé porušenie či nesplnenie
povinnosti zvlášť maximálne však do výšky 50% mesačného poplatku za službu.
V prípade omeškania so splnením peňažného záväzku je veriteľ oprávnený fakturovať dlžníkovi
úrok z omeškania vo výške 0,02% z dlžnej sumy za každý deň omeškania.
Uplatnením nároku na zaplatenie zmluvnej pokuty nie je dotknuté právo Objednávateľa na
náhradu preukázateľnej škody, prevyšujúcej výšku zmluvnej pokuty.
V prípade porušenia povinností vyplývajúcich z čl. VII bod 7. je Objednávateľ oprávnený
fakturovať Dodávateľovi zmluvnú pokutu vo výške 1.000 EUR za každé porušenie zvlášť, celkovo
však najviac za všetky porušenia 10.000,- EUR.
XI.
OCHRANA DÔVERNÝCH INFORMÁCIÍ
Zmluvné strany sú si vedomé toho, že v rámci plnenia Zmluvy môžu oni alebo ich zamestnanci či
zmluvní partneri, získať vedomou činnosťou druhej zmluvnej strany alebo jej opomenutím prístup
k dôverným informáciám tejto druhej zmluvnej strany.
Dôvernou informáciou sa rozumie každá informácia, ktorú označuje zmluvná strana, ktorá
informáciu poskytuje, ako dôvernú, vrátane informácií, týkajúcich sa jej výskumu, vývoja,
obchodných údajov, osobných údajov zamestnancov alebo údajov o produktoch, materiáloch
a metodológií, vlastnených zmluvnou stranou, vrátane know – how.
Zmluvné strany sa zaväzujú, že zabezpečia dostatočné a preukázateľné poučenie pre všetky
osoby, ktoré sa na ich strane budú zúčastňovať na plnení tejto Zmluvy, o podstate dôvernej
informácie v zmysle tejto Zmluvy a nevyhnutnosti jej utajenia v súlade s touto Zmluvou. Prístup
k dôverným informáciám bude obmedzený na tých zamestnancov zmluvnej strany, ktoré tieto
informácie potrebujú poznať na účely a v rozsahu, vymedzenom touto Zmluvou. Zmluvné strany
sú povinné zabezpečiť, aby záväzok utajenia dôverných informácií v zmysle tejto Zmluvy prevzali
všetky osoby, ktoré sú odlišné od samotných zmluvných strán a ktoré sa budú zúčastňovať na
plnení tejto Zmluvy. Splnenie tejto povinnosti je príslušná zmluvná strana povinná preukázať, ak ju
o to druhá zmluvná strana požiada.
Zmluvné strany sa zaväzujú zaobchádzať s dôvernými informáciami ako s predmetom
obchodného tajomstva, najmä uchovávať ich v tajnosti a zabezpečiť vykonanie všetkých
právnych a technických opatrení, zabraňujúcich ich neoprávnenému sprístupneniu tretej osobe či
ich zneužitiu, a to v rozsahu a spôsobom primeraným stupňu utajenia príslušnej dôvernej
informácie a jej zrejmému významu, alebo významu, ktorý tejto dôvernej informácii zreteľne priradí
tá zmluvná strana, ktorej príslušná dôverná informácia prislúcha.
Zmluvné strany môžu poskytnúť tieto dôverné informácie len svojim zamestnancom alebo
zmluvným partnerom v rozsahu nutnom pre riadne plnenia tejto Zmluvy, pri súčasnej realizácii
vyššie uvedených opatrení. Dôverné informácie nesmú byť kopírované alebo reprodukované bez
písomného súhlasu zmluvnej strany, ktorá tieto informácie poskytla.

9/11

Ev. č. 126/18/Mi

6. V prípade porušenia povinností, uvedených v tomto článku zmluvy, je poškodená zmluvná strana
oprávnená uplatniť si nárok na zaplatenie zmluvnej pokuty vo výške 10 000,- EUR, za každé
porušenie povinností zvlášť, celkovo však najviac za všetky porušenia do výšky 100 000,- EUR.

1.
2.

3.

4.

5.

XII.
TRVANIE A UKONČENIE ZMLUVY
Táto zmluva sa uzatvára na dobu určitú do 06.03.2019.
Táto zmluva nadobúda platnosť a účinnosť dňom podpísania oprávnenými zástupcami oboch
zmluvných strán; ustanovenia osobitných predpisov tým nie sú dotknuté. Objednávateľ je
oprávnený požadovať od Dodávateľa uzavretie čiastkovej zmluvy (objednávky) do posledného
dňa trvania platnosti tejto zmluvy. Čiastkové zmluvy (objednávky) vystavené Objednávateľom
a potvrdené Dodávateľom do posledného dňa trvania platnosti tejto zmluvy, budú zrealizované/
poskytnuté na základe podmienok tejto zmluvy.
Platnosť tejto zmluvy môže byť ukončená:
a) písomnou dohodou zmluvných strán;
b) zánikom niektorej zo zmluvných strán bez právneho nástupcu;
c) výpoveďou zo strany Objednávateľa;
d) odstúpením od zmluvy;
e) uplynutím doby platnosti.
Objednávateľ je oprávnený túto zmluvu ukončiť aj pred uplynutím doby jej platnosti písomnou
výpoveďou bez uvedenia dôvodov s (3) trojmesačnou výpovednou lehotou. Výpovedná lehota
začína plynúť prvým dňom mesiaca nasledujúceho po mesiaci, v ktorom bola výpoveď doručená
zmluvnej strane. Ak sa zmluvné strany nedohodnú inak, tak služby poskytované na základe tejto
zmluvy, ktorých realizácia bola zmluvnými stranami objednaná a odsúhlasená alebo začatá pred
doručením výpovede, budú poskytované do ich riadneho splnenia podľa podmienok tejto zmluvy.
Okrem tu uvedených prípadov, nemôže Dodávateľ po doručení výpovede, bez písomného
súhlasu Objednávateľa, poskytovať žiadne nové plnenie predmetu tejto zmluvy.
Ktorákoľvek zo zmluvných strán je oprávnená odstúpiť od tejto zmluvy v prípade jej podstatného
porušenia druhou zmluvnou stranou, ak nedôjde k náprave ani po uplynutí dodatočnej lehoty
poskytnutej druhou zmluvnou stranou v trvaní najmenej 30 dní. Odstúpenie od zmluvy musí byť
vykonané v písomnej forme a musia v ňom byť uvedené dôvody odstúpenia. Odstúpenie od
zmluvy nadobúda právne účinky doručením oznámenia o odstúpení od zmluvy druhej zmluvnej
strane. Za podstatné porušenie sa pre účely tejto zmluvy rozumie porušenie akejkoľvek zmluvnej
povinnosti, ak k náprave nedôjde ani po poskytnutí dodatočnej primeranej lehoty, poskytnutej
druhou zmluvnou stranou na odstránenie tohto porušenia. Zmluvné strany sa dohodli, že
v dôsledku odstúpenia od zmluvy si nebudú vracať plnenia poskytnuté vzájomne pred odstúpením
od zmluvy.

XIII.
PREVOD PRÁV A POVINNOSTÍ
1. Zmluvné strany sa dohodli, že žiadna zmluvná strana nesmie previesť svoje práva vyplývajúce z
tejto zmluvy bez predchádzajúceho písomného súhlasu druhej zmluvnej strany. V opačnom
prípade je takýto prevod práv neplatný.
XIV.
RIEŠENIE SPOROV A INÉ DOJEDNANIA
1. Zmluvné strany sa zaväzujú, že v prípade sporov o obsah a plnenie tejto zmluvy vynaložia všetko
úsilie, ktoré je možné od nich spravodlivo požadovať, k tomu, aby tieto spory boli vyriešené cestou
zmieru, najmä, aby boli odstránené okolnosti vedúce k vzniku práva od zmluvy odstúpiť alebo
okolností spôsobujúcich jej neplatnosť.
2. Ak sa nedohodnú zmluvné strany na spôsobe riešenia vzájomného sporu v lehote v trvaní aspoň
60 dní, má každá zo zmluvných strán právo predložiť spor na rozhodnutie príslušnému súdu.
3. Zmluvné plnenie zo strany Dodávateľa platí za podmienky, že nevzniknú žiadne obmedzenia na
základe národných a medzinárodných obchodných a colných právnych predpisov, ako ani žiadne
embargá (a/alebo iné sankcie).

10/11

Ev. č. 126/18/Mi

4. Reexport zmluvného plnenia tretej strane podlieha písomnému súhlasu Dodávateľa. Takýto
súhlas je potrebné zabezpečiť pred uzatvorením zmluvy s treťou osobou. Objednávateľ sa
zaväzuje takisto previesť povinnosť odsúhlasenia reexportu aj na tretiu stranu.
5. Ak Objednávateľ služby poskytnuté Dodávateľom (vrátane všetkých druhov technickej podpory)
ďalej dodáva tretej osobe, je povinný dodržiavať všetky platné predpisy národného
a medzinárodného práva kontroly (re-) exportu. Pri každom ďalšom dodaní takýchto služieb tretej
osobe musí Objednávateľ dbať na predpisy kontroly (re-) exportu Nemeckej spolkovej republiky,
Európskej únie a Spojených štátov amerických.

1.

2.
3.
4.

5.

XV.
ZÁVEREČNÉ USTANOVENIA
V prípade, že by sa niektoré ustanovenia tejto zmluvy stali neplatnými alebo neúčinnými, alebo ak
by sa v dôsledku legislatívnych zmien dostali niektoré z ustanovení tejto zmluvy do rozporu
s platným právnym poriadkom Slovenskej republiky, nie je týmto dotknutá platnosť a účinnosť
zostávajúcich ustanovení tejto zmluvy. Namiesto neplatného alebo neúčinného ustanovenia platia
za zmluvne dohodnuté tie ustanovenia, ktoré sa svojim zmyslom a účelom neplatnému alebo
neúčinnému ustanoveniu zmluvy najviac približujú.
Zmluvu je možné zmeniť len po vzájomnej dohode zmluvných strán formou písomného dodatku.
Práva a povinnosti neupravené touto zmluvou a jej prílohami sa riadia ustanoveniami
Obchodného zákonníka v platnom znení.
Dodávateľ je povinný dodržiavať právne predpisy a zabezpečiť dodržiavanie právnych predpisov
tretími osobami, ktoré sa podieľajú na plnení Zmluvy, zdržať sa akéhokoľvek konania, ktoré je
v rozpore s právnymi predpismi alebo ktoré je spôsobilé ohroziť alebo porušiť záujmy
objednávateľa, a zabrániť takémuto konaniu. Pri plnení Zmluvy je dodávateľ povinný najmä zdržať
sa konania, ktoré by mohlo viesť k vyvodeniu trestnej zodpovednosti objednávateľa v zmysle
zákona č. 91/2016 Z.z. o trestnej zodpovednosti právnických osôb v znení neskorších predpisov
alebo takého predpisu, ktorý ho nahradí.
Táto zmluva vrátane príloh je vyhotovená v štyroch (4) rovnopisoch v slovenskom jazyku, pre
každú zmluvnú stranu po dva (2) rovnopisy.

Za Objednávateľa:
Slovenský plynárenský priemysel, a.s.
V Bratislave dňa 21.05.2018

Za Dodávateľa:
Atos IT Solutions and Services s.r.o.
V Bratislave dňa 21.05.2018

..............................................................
Ing. Renáta Črepovská
strategický nákupca

...............................................................
Mgr. Zuzana Lomnická
strategický nákupca - senior

...............................................................
Martin Sůra
konateľ

11/11

