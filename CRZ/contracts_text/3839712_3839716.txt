Ministerstvo zdravotníctva Slovenskej republiky
a
CCN s.r.o.

ZMLUVA O AKTUALIZÁCII ŠPECIFICKEJ ČASTI
IS KATEGORIZÁCIA MZ SR

BDM Legal s.r.o.
Gajova 4, 811 09 Bratislava
IČO: 36 857 823

Telefón
+421 2 593 73 111

Fax
+421 2 547 77 983

E-mail
mzsr.podatelna@health.gov.sk

Internet
www.health.gov.sk

TÁTO ZMLUVA (ďalej len „Zmluva“) je uzavretá v súlade s § 65 a nasl. zákona č. 185/2015 Z.z.
autorského zákona, v platnom znení, (ďalej len „Autorský zákon“) a § 536 a nasl. zákona č.
513/1991 Zb. obchodný zákonník, v platnom znení, (ďalej len „Obchodný zákonník“) MEDZI
Ministerstvo zdravotníctva Slovenskej republiky
so sídlom Limbová 2,
837 52 Bratislava
IČO: 00165565
v mene ktorej koná doc. MUDr. Andrea Kalavská, PhD.
č. účtu: Štátna pokladňa SK6981800000007000150115
ĎALEJ LEN „Ministerstvo”
A
obchodnou spoločnosťou
CCN s.r.o.
so sídlom Business Center Bratislava, Mlyské Nivy 48, 821 09 Bratislava
IČO: 35 972 416
zapísanou v Obchodnom registri Okresného súdu Bratislava I
oddiel: Sro, vložka č.: 38913/B
v mene ktorej koná Mgr. Gabriel Csomós, konateľ
DIČ: 2022113137
IČ DPH: SK2022113137
banka: Tatra banka a.s.
IBAN: SK 85 1100 0000 0026 2501 6466
ĎALEJ LEN „Poskytovateľ”
MINISTERSTVO A POSKYTOVATEĽ SPOLOČNE ĎALEJ AJ AKO „Zmluvné strany“
ALEBO JEDNOTLIVO AJ AKO „Zmluvná strana“

OBSAH
1.

PREDMET ZMLUVY......................................................................................................... 3

2.

SLUŽBY POSKYTOVANÉ POSKYTOVATEĽOM ............................................................ 3

3.

KONTAKTNÉ OSOBY ..................................................................................................... 3

4.

POSKYTNUTIE AKTUALIZOVANEJ VERZIE IS KATEGORIZÁCIA ............................... 4

5.

LICENCIA K AKTUALIZOVANEJ VERZII IS KATEGORIZÁCIA ..................................... 5

6.

PRÍSTUP DO SYSTÉMU .................................................................................................. 6

7.

CENA A PLATOBNÉ PODMIENKY ................................................................................. 6

8.

UKONČENIE ZMLUVY..................................................................................................... 6

9.

MLČANLIVOSŤ ................................................................................................................ 6

10.

ZÁVEREČNÉ USTANOVENIA ......................................................................................... 7

Zoznam príloh
PRÍLOHA Č. 1
PRÍLOHA Č. 2

Predmet zákazky
Časový harmonogram

KEĎŽE:
A.

Poskytovateľ je obchodnou spoločnosťou, ktorá sa špecializuje na vývoj a prevádzku
špecializovaného softvéru v oblasti zdravotníctva;

B.

Ministerstvo využíva softvér DALI slúžiaci najmä pre účely kategorizácie liekov,
zdravotníckych pomôcok a dietetických potravín a má záujem o aktualizáciu špecifickej
časti tohto informačného systému (ďalej len „IS Kategorizácia“);

C.

Dňa 5.11.2018 Ministerstvo oznámilo, že na základe vyhodnotenia ponúk, ktoré
Ministerstvo obdžalo v procese verejného obstarávania pre zákazku „Aktualizácia
špecifickej časti IS Kategorizácia MZ SR“, bola cenová ponuka Poskytovateľa vyhodnotená
ako úspešná;

D.

Ministerstvo má záujem poveriť Poskytovateľa aktualizáciou špecifickej časti IS
Kategorizácia a Poskytovateľ má záujem pre Ministerstvo túto aktualizáciu vytvoriť;

PRETO sa Zmluvné strany dohodli na nasledovnom:
1.

PREDMET ZMLUVY

1.1

Predmetom tejto Zmluvy je aktualizácia špecifickej časti IS Kategorizácia (ďalej len
„Aktualizácia“). Bližšia špecifikácia Aktualizácie je obsiahnutá v Prílohe č.1 tejto Zmluvy.

1.2

Účelom tejto Zmluvy je stanoviť základné podmienky spolupráce Zmluvných strán tak, aby sa
zabezpečilo uspokojenie vyššie uvedených potrieb Ministerstva ohľadom Aktualizácie.

2.

SLUŽBY POSKYTOVANÉ POSKYTOVATEĽOM

2.1

Poskytovateľ sa zaväzuje podľa podmienok uvedených v tejto Zmluve poskytnúť Ministerstvu
služby uvedené v prílohe č. 1 a Ministerstvo sa zaväzuje zaplatiť za to Poskytovateľovi
odmenu stanovenú v tejto Zmluve.

2.2

Súčasťou služieb Poskytovateľa je i to, že Poskytovateľ poskytne Ministerstvu licenciu
v zmysle článku 5 tejto Zmluvy na dohodnuté užívanie aktualizovanej verzie IS
Kategorizácia.

2.3

Poskytovateľ je oprávnený poskytovať služby podľa tejto Zmluvy prostredníctvom svojich
zamestnancov alebo (podľa voľby Poskytovateľa) aj prostredníctvom iných poskytovateľov,
pričom Poskytovateľ bude vždy zodpovedať ako by služby poskytoval sám.

2.4

Ministerstvo je povinné bez zbytočného odkladu a z vlastnej iniciatívy za účelom dosiahnutia
účelu tejto Zmluvy informovať Poskytovateľa o všetkých podstatných skutočnostiach a
poskytnúť mu všetky dokumenty ako i inú potrebnú súčinnosť. Kontaktné osoby Ministerstva
sú oprávnené kedykoľvek kontaktovať kontaktné osoby Poskytovateľa za účelom
prediskutovania svojich zámerov a požiadaviek na poskytnutie služieb Poskytovateľom.

3.

KONTAKTNÉ OSOBY

3.1

Komunikácia ohľadom otázok plnenia tejto Zmluvy bude medzi Zmluvnými stranami
prebiehať medzi kontaktnými osobami Zmluvných strán podľa ustanovení tohto článku
Zmluvy.

3.2

Každá Zmluvná strana nominuje svoju kontaktnú osobu pre všetky záležitosti týkajúce sa
plnenia podľa tejto Zmluvy, ktorá bude oprávnená dávať inštrukcie, stanoviská, žiadosti
a oznámenia, komunikovať a viesť rokovania ohľadom plnenia tejto Zmluvy s druhou
Zmluvnou stranou. Kontaktné osoby pre všetky veci za každú Zmluvnú stranu kompetentné
konať vo všetkých záležitostiach týkajúcich sa plnenia tejto Zmluvy sú uvedené v tabuľke

nižšie. Za každú Zmluvnú stranu sú vždy vo všetkých záležitostiach oprávnení konať aj
členovia štatutárneho orgánu Zmluvných strán, pričom táto skutočnosť nemá vplyv na rozsah
oprávnenia kontaktnej osoby pre všetky záležitosti týkajúce sa plnenia podľa tejto Zmluvy tej
istej Zmluvnej strany.

Kontaktné osoby pre všetky veci
Poskytovateľ

Ministerstvo

3.3

Meno:

Ing. Michal Kondáš

Meno:

Mgr. Gabriel Csomós

Tel.:

0948 307 041

Tel.:

0905 818 432

Email:

michal.kondas@health.gov.sk

Email:

gcsomos@ccn.sk

V otázkach technických sú okrem kontaktných osôb pre záležitosti týkajúce sa tejto Zmluvy
oprávnené konať i kontaktné osoby pre technické veci. Ohľadom technických otázok budú
prioritne vzájomne komunikovať kontaktné osoby pre technické veci oboch Zmluvných strán.

Kontaktné osoby pre technické veci
Poskytovateľ

Ministerstvo
Meno:

Ing. Michal Kondáš

Meno:

Ing. Dušan Rodina

Tel.:

0948 307 041

Tel.:

0905 675 720

Email:

michal.kondas@health.gov.sk

Email:

drodina@ccn.sk

3.4

Každá Zmluvná strana je oprávnená zmeniť ktorúkoľvek svoju kontaktnú osobu. Zmena je
účinná voči druhej Zmluvnej strane od momentu oznámenia takejto zmeny aktuálnou
kontaktnou osobou pre všetky veci alebo štatutárnym orgánom príslušnej Zmluvnej strany
druhej Zmluvnej strane.

4.

POSKYTNUTIE AKTUALIZOVANEJ VERZIE IS KATEGORIZÁCIA

4.1

Poskytovateľ splní svoju povinnosť vyplývajúcu z tejto Zmluvy aktualizáciou špecifickej časti
IS Kategorizácia v sídle Ministerstva zdravotníctva SR, pričom jej funkcionalita a ďalšie
parametre budú zodpovedať popisu uvedenému v prílohe č. 1 tejto Zmluvy. Poskytovateľ
odovzdá aj všetky doklady a informácie týkajúce sa Aktualizácie, ktoré sú potrebné na výkon
práv a povinností podľa tejto Zmluvy a vyplývajúce z nižšie udelenej licencie.

4.2

Zmluvné strany sa dohodli, že Poskytovateľ zhotoví Aktualizáciu pre Ministerstvo podľa
časového harmonogramu, ktorý tvorí prílohu č. 2 tejto Zmluvy.

4.3

Poskytovateľ vyzve Ministerstvo na prevzatie Aktualizácie najmenej tri pracovné dni vopred.
Počas preberacieho konania sa zisťuje, či je Aktualizácia vyhotovená v súlade s touto
Zmluvou, jej prílohami. Podstatné vady i nepodstatné vady Aktualizácie budú spísané do
zápisnice. Podstatná vada je taká vada, ktorá alebo odstránenie ktorej bráni užívaniu
kľúčových funkcií Aktualizácie a Aktualizácia tak neplní svoju funkciu. Ostatné vady, ktoré
zásadným spôsobom nebránia používaniu Aktualizácie a jej funkcionalít sa považujú za

nepodstatné. Aktualizácia sa bude považovať za riadne dokončenú a odovzdanú
Ministerstvu, ak Ministerstvo v zápisnici nevytkne Aktualizovanej verzii žiadne podstatné
vady a tiež v prípade, ak sa Ministerstvo nezúčastní preberacieho konania alebo ak
odmietne podpísať preberací protokol.
4.4

Ak Ministerstvo zistí podstatné vady Aktualizácie, nie je povinné Aktualizáciu prevziať.
Zmluvné strany uvedú dohodnutý termín nového prevzatia Aktualizácie bez vád v zápisnici;
pri absencii dohody platí lehota 15 dní. Po uplynutí uvedenej lehoty Zmluvné strany zopakujú
postup podľa predchádzajúceho bodu tejto Zmluvy. Ak aj po uplynutí uvedenej lehoty má
Aktualizácia podstatné vady a Zmluvné strany sa nedohodnú inak, je Ministerstvo oprávnené
odstúpiť od tejto Zmluvy.

4.5

Termín odovzdania Aktualizácie sa automaticky predlžuje o dni, po ktoré bolo Ministerstvo
v omeškaní s plnením svojich povinností, resp. definovaní potrieb, podľa tejto Zmluvy.

5.

LICENCIA K AKTUALIZOVANEJ VERZII IS KATEGORIZÁCIA

5.1

Poskytovateľ vyhlasuje a Zmluvné strany uznávajú, že v zmysle tejto Zmluvy bude
Poskytovateľ oprávnený vykonávať majetkové autorské práva k aktualizovanej verzii IS
Kategorizácia po jej vytvorení.

5.2

Poskytovateľ udeľuje Ministerstvu súhlas (licenciu) na používanie Aktualizácie, resp.
aktualizovanej verzie IS Kategorizácia tak, ako je to uvedené v tomto bode 5 nižšie, a to ku
dňu odovzdania Aktualizácie. Licencia automaticky zanikne, ak nepríde k úhrade dohodnutej
cene za vytvorenie Aktualizácie.

5.3

Ministerstvo je oprávnené inštalovať a používať aktualizovanú verziu IS Kategorizácia len na
vlastných počítačoch (ich počet nie je obmedzený) a nesmie ho sprístupniť ani umožniť jeho
používanie iným osobám ako svojim zamestnancom. Ministerstvo nie je oprávnené bez
osobitného predchádzajúceho písomného súhlasu Poskytovateľa aktualizovanú verziu IS
Kategorizácia samo alebo prostredníctvom tretích osôb kopírovať, meniť, upravovať,
vytvárať odvodené diela, prekladať, poškodzovať, dekompilovať, rozoberať alebo spätne
zostavovať. Licencia je udelená ako nevýhradná, neprevoditeľná, bez práva udeliť
sublicenciu.

5.4

Pokiaľ nie je dohodnuté inak, udelenie licencie k aktualizovanej verzii IS Kategorizácia, ako
i práva z nej vyplývajúce, zostávajú zachované a v platnosti i po skončení trvania tejto
Zmluvy.

5.5

Ministerstvo sa zaväzuje urobiť všetky kroky tak, aby bola aktualizovaná verzia IS
Kategorizácia maximálne chránená proti zneužitiu alebo krádeži akoukoľvek osobou.
Ministerstvo sa zaväzuje v tomto smere plne spolupracovať s Poskytovateľom, najmä
prijímať bezpečnostné opatrenia navrhované Poskytovateľom.

5.6

Poskytovateľ nenesie zodpovednosť za akúkoľvek ním neautorizovanú zmenu aktualizovanej
verzie IS Kategorizácia vykonanú Ministerstvom alebo treťou osobou. Poskytovateľ taktiež
nenesie zodpovednosť za akúkoľvek nefunkčnosť aktualizovanej verzie IS Kategorizácia,
z dôvodu zmeny technickej konfigurácie počítačov Ministerstva (napríklad zmena
operačného systému, regionálne nastavenia, reinštalácia).

5.7

Poskytovateľ uznáva, že všetky práva a povinnosti vzťahujúce sa k informáciám
spracovávaným v aktualizovanej verzii IS Kategorizácia (t.j. k databáze) patria Ministerstvu.
Poskytovateľ je oprávnený nakladať s týmito informáciami len v rozsahu potrebnom na
realizáciu svojich práv a povinností podľa tejto Zmluvy. Inak nie je Poskytovateľ oprávnený
s týmito informáciami nakladať a je tiež povinný prijať Ministerstvom požadované, primerané
opatrenia smerujúce proti zneužitiu alebo krádeži týchto informácií.

5.8

V prípade porušenia autorských práv ktorejkoľvek Zmluvnej strany, druhá Zmluvná strana
poskytne poškodenej Zmluvnej strane všetky informácie, s ktorými ohľadne tohto porušenia
disponuje a všetku požadovanú súčinnosť.

6.

PRÍSTUP DO SYSTÉMU

6.1

Poskytovateľ bude mať nepretržitý prístup do systému a jeho rozšírenia a k údajom v nich
obsiahnutých, a to za účelom a v plnom rozsahu potrebnom na výkon jeho činnosti podľa
tejto Zmluvy.

7.

CENA A PLATOBNÉ PODMIENKY

7.1

Cena pre Poskytovateľa za vývoj a implementáciu Aktualizácie je stanovená pevnou sumou
vo výške 39.798,- EUR bez DPH (slovom tridsaťdeväťtisíc sedemstodeväťdesiatosem eur)
(47.757,60 EUR s DPH).

7.2

Pre prípad omeškania Ministerstva s peňažným plnením podľa tejto Zmluvy sa uplatní úrok
z omeškania vo výške 0,05% za každý aj začatý deň omeškania. Omeškanie Ministerstva
dlhšie ako tridsať (30) kalendárnych dní so zaplatením odmeny Poskytovateľa sa pokladá za
podstatné porušenie Zmluvy a zakladá právo Poskytovateľa okamžite odstúpiť od Zmluvy
doručením písomného oznámenia Ministerstvu.

7.3

Pre prípad omeškania Poskytovateľa
s plnením tejto Zmluvy podľa časového
harmonogramu, ktorý tvorí Prílohu č.2 tejto Zmluvy sa uplatní sankcia vo výške 0,05% z ceny
Aktualizácie za každý aj začatý deň omeškania.

7.4

K odmene Poskytovateľa bude účtovaná DPH podľa platných právnych predpisov.

7.5

Zmluvné strany sa dohodli, že nárok Poskytovateľa na odmenu vzniká až odovzdaním
Aktualizácie (viď bod 4.3 vyššie).

7.6

Ministerstvo zaplatí odmenu Poskytovateľovi na základe faktúry vystavenej Poskytovateľom,
a to po odovzdaní Aktualizácie Poskytovateľom Ministerstvu. Faktúra Poskytovateľa bude
mať 30 dňovú splatnosť (odo dňa vystavenia) a bude obsahovať všetky náležitosti daňového
dokladu. V prípade námietok Ministerstva k obsahovým alebo formálnym náležitostiam
faktúry Poskytovateľa, je Ministerstvo povinné tieto námietky oznámiť Poskytovateľovi
najneskôr 5 dní pred splatnosťou dotknutej faktúry.

8.

UKONČENIE ZMLUVY

8.1

Ak ktorákoľvek Zmluvná strana podstatným spôsobom porušuje svoje povinnosti vyplývajúce
jej z tejto Zmluvy a ani po 15 dňoch po prijatí písomného upozornenia o tejto skutočnosti,
ktoré jej zašle druhá Zmluvná strana, nevykoná porušujúca Zmluvná strana nápravu,
považuje sa takéto porušenie zmluvných povinností za podstatné a zakladá právo druhej
(neporušujúcej) Zmluvnej strany na odstúpenie od Zmluvy. Toto právo odstúpiť od Zmluvy
zaniká, ak ho oprávnená Zmluvná strana nevyužije do 30 dní od jeho vzniku.

8.2

Pokiaľ nie je v tejto Zmluve uvedené inak, ukončenie tejto Zmluvy nemá vplyv na platnosť
a účinnosť už vzniknutých nárokov a práv a povinností, najmä bodov 5, 7.2, 9 a 9.5.

8.3

Zmluva sa uzatvára na dobu určitú, a to do splnenia záväzkov z nej vyplývajúcich.

8.4

Zmluvu je možné ukončiť kedykoľvek písomnou dohodou zmluvných strán. Zmluvné strany
sú oprávnené odstúpiť od Zmluvy v súlade s touto Zmluvou a príslušnými ustanoveniami
Obchodného zákonníka.

9.

MLČANLIVOSŤ

9.1

Všetky informácie obsiahnuté v tejto Zmluve, Softvéri, ako aj všetky informácie v akejkoľvek
forme (vrátane ich záznamov a nosičov) poskytnuté v súvislosti s prípravou a/alebo
realizáciou tejto Zmluvy jednou Zmluvnou stranou druhej Zmluvnej strane sa považujú za
dôverné (ďalej spolu len „Informácie“). Za Informácie sa považujú i informácie odvodené
z Informácií prijímajúcou Zmluvnou stranou tejto Zmluvnej strany, pokiaľ príslušná Zmluvná
strana nepreukáže, že takéto informácie boli získané alebo odvodené inak ako z Informácií.

9.2

9.3

Zmluvné strany sa bez časového obmedzenia zaväzujú (i) držať Informácie v tajnosti, (ii)
neposkytovať Informácie tretím stranám a (iii) zamedziť neoprávnenému prístupu tretích
strán k Informáciám. Bez obmedzenia platnosti predošlej vety a ďalších ustanovení tohto
bodu 9, Zmluvné strany sú oprávnené použiť Informácie len v nevyhnutnom rozsahu a len na
účely uzavretia a realizácie tejto Zmluvy a naplnenia jej účelu, prípadne domáhania sa
svojich práv vyplývajúcich z tejto Zmluvy alebo jej porušenia (ďalej spolu len „Dovolené
použitie“). Povinnosti Zmluvných strán podľa tohto bodu sa neuplatnia, ak:
(a)

príslušná Zmluvná strana preukáže, že Informácie mala ešte pred ich obdržaním od
druhej Zmluvnej strany,

(b)

sa Informácia stane verejnou prostredníctvom jej zverejnenia, ktoré nebude v rozpore
s touto Zmluvou,

(c)

príslušná Zmluvná strana preukáže, že Informácie získala od tretej strany (t.j. nie od
druhej Zmluvnej strany) bez porušenia zmluvnej alebo zákonnej povinnosti.

Zmluvné strany sú oprávnené poskytnúť Informácie v nevyhnutnom rozsahu:
(a)

pokiaľ je to nevyhnutné na Dovolené použitie - svojim zamestnancom, členom
výkonných a dozorných orgánov a odborným konzultantom a poradcom, ak budú tieto
osoby pred obdržaním Informácií zaviazané povinnosťou mlčanlivosti, ktorá je vo
všetkých podstatných ohľadoch rovnocenná s ustanoveniami bodov 9.1 až 9.4 Zmluvy.
Zmluvné strany výslovne vyhlasujú, že nesú zodpovednosť za akékoľvek porušenie
povinnosti mlčanlivosti osobami uvedenými v tomto odseku,

(b)

pokiaľ je to nevyhnutné podľa platných právnych predpisov alebo je to v súlade s
platnými právnymi predpismi vyžadované oprávneným štátnym orgánom alebo inou
oprávnenou osobou. Príslušná Zmluvná strana je povinná písomne informovať druhú
Zmluvnú stranu o požiadavke oprávneného orgánu alebo osoby na poskytnutie
Informácií, podľa možnosti ešte pred samotným poskytnutím Informácií.

9.4

Po ukončení Zmluvy je každá zo Zmluvných strán povinná ukončiť používanie Informácií
druhej Zmluvnej strany a zničiť všetky Informácie okrem tých, ktoré je podľa Zmluvy povinná
odovzdať druhej Zmluvnej strane. Každá Zmluvná strana je tiež oprávnená si ponechať
jednu kópiu Informácie, pokiaľ je potrebná na plnenie zákonných povinností Zmluvnej strany
alebo na Dovolené použitie.

9.5

Táto Zmluva je povinne zverejňovanou zmluvou v zmysle § 5a zákona č. 211/2000 Z.z. o
slobodnom prístupe k informáciám a o zmene a doplnení niektorých zákonov (zákon o
slobode informácií) v znení neskorších predpisov. Zmluvné strany berú na vedomie a
súhlasia, že táto Zmluva bude zverejnená v Centrálnom registri zmlúv. Zmluva je účinná
dňom nasledujúcim po dni zverejnenia v Centrálnom registri zmlúv. Ministerstvo sa zaväzuje
Zmluvu zverejniť bez zbytočného odkladu po jej uzavretí.

10.

ZÁVEREČNÉ USTANOVENIA

10.1 Akákoľvek písomnosť doručovaná medzi Zmluvnými stranami na základe tejto Zmluvy alebo
v súvislosti s ňou (ďalej len „Písomnosť“) sa považuje za doručenú (i) pri doručovaní poštou
alebo kuriérom, dňom vyznačeným na doručenke preukazujúcej doručenie Písomnosti na
adresu príslušnej Zmluvnej strany uvedenú v záhlaví tejto Zmluvy, bez ohľadu na to, kto
Písomnosť prevzal alebo (ii) pri osobnom doručovaní, dňom prevzatia Písomnosti osobou
oprávnenou preberať zásielky za druhú Zmluvnú stranu. Za deň doručenia Písomnosti sa
pokladá aj deň, v ktorý Zmluvná strana, ktorá je adresátom, bez ohľadu na zvolený spôsob
doručovania, odoprie doručovanú Písomnosť prevziať alebo deň, kedy je Písomnosť
doručená späť odosielateľovi s poznámkou "adresát sa odsťahoval", "adresát neznámy"
alebo inou poznámkou podobného významu alebo ak je Písomnosť doručovaná
prostredníctvom pošty aj deň, v ktorý márne uplynie úložná lehota určená pre vyzdvihnutie si
tejto poštovej zásielky.

10.2 Zmluvné strany sa zaväzujú poskytnúť si navzájom na základe požiadania primeranú
a rozumne požadovanú súčinnosť pri plnení tejto Zmluvy, ktorá môže tiež zahŕňať
vyhotovenie a podpísanie potrebných žiadostí príslušným orgánom alebo osobám alebo
iných dodatočných dokumentov.
10.3 Táto Zmluva nadobúda účinnosť dňom nasledujúcim po jej zverejnení v Centrálnom registri
zmlúv, v zmysle príslušných právnych predpisov. Túto Zmluvu možno meniť alebo dopĺňať
iba písomnými dodatkami, podpísanými oboma zmluvnými stranami.
10.4 Táto Zmluva je vyhotovená v štyroch vyhotoveniach s povahou originálu, pričom každá zo
Zmluvných strán obdrží dve vyhotovenia.
10.5 Ministerstvo nie je oprávnené postúpiť alebo previesť na tretiu osobu alebo započítať voči
Poskytovateľovi akékoľvek práva alebo povinnosti z tejto Zmluvy bez písomného súhlasu
Poskytovateľa.
10.6 Ak sa preukáže, že niektoré z ustanovení tejto Zmluvy je neplatné alebo neúčinné, takáto
neplatnosť alebo neúčinnosť nemá za následok neplatnosť alebo neúčinnosť ďalších
ustanovení Zmluvy alebo samotnej Zmluvy. V takomto prípade sa Zmluvné strany zaväzujú
nahradiť takéto ustanovenie novým tak, aby bol zachovaný účel sledovaný jej uzavretím.
10.7 Právne vzťahy medzi Zmluvnými stranami vyplývajúce z tejto Zmluvy sa riadia Autorským
zákonom, Obchodným zákonníkom a ďalším príslušnými právnymi predpismi Slovenskej
republiky. Zmluva sa môže meniť alebo dopĺňať výlučne formou písomných dodatkov.
10.8 Zmluvné strany súhlasia s obsahom tejto Zmluvy a vyhlasujú, že táto Zmluva bola uzavretá
v súlade s ich určitou, vážnou a slobodnou vôľou, bez nátlaku a nie na základe jednostranne
nevýhodných podmienok. Zmluvné strany potvrdzujú, že si Zmluvu prečítali, porozumeli jej
obsahu, súhlasia s jej obsahom a na dôkaz tohto, pripájajú k Zmluve svoje podpisy.
V Bratislave, dňa 27.12.2018

V Bratislave, dňa 26.11.2018

____________________________________
Ministerstvo zdravotníctva Slovenskej
republiky
Doc. MUDr. Andrea Kalavská, PhD., v. r.

____________________________________
CCN s.r.o.
Mgr. Gabriel Csomós, konateľ, v. r.

