ZMLUVA O KRÁTKODOBOM NÁJME
uzavretá v zmysle zák. č. 116/1990 Zb. o nájme a podnájme nebytových priestorov v znení
neskorších predpisov
Čl. I
Zmluvné strany
1. Prenajímateľ:
Sídlo:
Štatutárny orgán:
Právna forma:
IČO:
Bankové spojenie:
IBAN:
Kontaktná osoba:

Univerzita Pavla Jozefa Šafárika v Košiciach
Šrobárova 2, 040 01 Košice
prof. RNDr. Pavol Sovák, CSc. – rektor
verejnoprávna inštitúcia
00397768
Štátna pokladnica
SK11 8180 0000 0070 0007 4335
Ing. Simona Škvarková, tel. č.:
e-mail:

(ďalej len „prenajímateľ“)
2. Nájomca:
Sídlo:
Štatutárny orgán:
IČO:
IČ DPH:
Bankové spojenie:
IBAN:
Kontaktné osoby:

T-Systems Slovakia s.r.o.
Žriedlová 13, 040 01, Košice
Ing. Marek Rešovský, Daniel Giebel - konatelia
35 976 721
SK2022127932
Unicredit Bank, Czech republic and Slovakia, a.s.
SK52 1111 0000 0014 2513 8018
Dr. Ing. Martin Dzbor, MBA, tel. č.: 0910 836 078
e-mail: martin.dzbor@t-systems.sk
Marieta Štefanovičová, tel. č.: 0914 338 775
e-mail: marieta.stefanovicova@t-systems.sk

(ďalej len „nájomca“)
(ďalej spolu aj „zmluvné strany“)
Čl. II
Právne predpisy
Vzájomné vzťahy oboch zmluvných strán sa riadia ust. zákona č. 116/1990 Zb. o nájme
a podnájme nebytových priestorov v znení neskorších predpisov, zákona č. 40/1964 Zb. Občiansky zákonník v znení neskorších predpisov, zákona č. 131/2002 Z. z. o vysokých
školách a o zmene a doplnení niektorých zákonov v znení neskorších predpisov, zákona
č. 176/2004 Z. z. o nakladaní s majetkom verejnoprávnych inštitúcií a o zmene zákona
Národnej rady Slovenskej republiky č. 259/1993 Z. z. o Slovenskej lesníckej komore v znení
zákona č.464/2002 Z. z. v znení neskorších predpisov, zákona č. 18/1996 Z. z o cenách
v znení neskorších prepisov (ďalej len „zák. č. 18/1996 Z. z.“) a vyhlášky Ministerstva financií

1

SR č. 87/1996 Z. z., ktorou sa vykonáva zákon Národnej rady Slovenskej republiky
č. 18/1996 Z. z. o cenách v znení neskorších predpisov (ďalej len „vyhl. č. 87/1996 Z. z.“).
Čl. III
Predmet zmluvy
Predmetom tejto zmluvy je krátkodobý nájom nebytových priestorov v objekte RBL pavilónu
Prírodovedeckej fakulty UPJŠ v Košiciach nachádzajúceho sa na Šrobárovej ul. č. 2, a to
posluchárne M5 s jej vybavením vrátane zvukového a obrazového technického zariadenia
(ďalej len „predmet nájmu“) v súvislosti s konaním akcie: „Návšteva CEO T-Systems
International – Adel Al Saleh Y-Zone.
Čl. IV
Účel a doba nájmu
1.

Prenajímateľ prenecháva nájomcovi predmet nájmu do dočasného užívania výlučne za
účelom realizácie akcie uvedenej v čl. III. tejto zmluvy.

2.

Nájom bol dojednaný na dobu určitú na deň 18.07. 2018 v čase od 8:00 hod. do 11:45
hod. Skutočný čas trvania nájmu bude tvoriť prílohu faktúry podľa čl. V ods. 2 tejto
zmluvy.

3.

Nájomca sa zaväzuje užívať predmet nájmu výlučne v rozsahu, spôsobom a na účel
dohodnutý v tejto zmluve.

4.

Nájomca je oprávnený spolu s ostatnými užívateľmi objektu podľa čl. III tejto zmluvy
primerane užívať spoločné časti, spoločné priestory, spoločné zariadenia a príslušenstvo
budovy, ktoré sú vo vlastníctve prenajímateľa a ktoré sú určené na spoločné užívanie
všetkých užívateľov objektu (budovy), v rozsahu a spôsobom zodpovedajúcom ich
povahe a účelu, a to najmä WC, vstupnú bránu, chodbu a pod.

5.

Kľúče od priestorov, ktoré sú predmetom nájmu, za nájomcu prevezme na vrátnici
budovy Rektorátu UPJŠ, Šrobárova 2 v Košiciach p. Marieta Štefanovičová, a to po
predložení občianskeho preukazu k nahliadnutiu a po podpise preberacieho protokolu.
Po ukončení doby nájmu uvedenej v ods. 2 tohto článku zmluvy a po uzamknutí
priestorov, ktoré sú predmetom nájmu, je uvedená zodpovedná osoba povinná odovzdať
kľúče vrátnikovi, pričom o tejto skutočnosti bude vyhotovený zápis.
Čl. V
Nájomné a platobné podmienky

1.

Zmluvné strany stanovili výšku nájomného dohodou v súlade s ust. zák. č. 18/1996 Z. z.
a vyhl. č. 87/1996 Z. z., a to vo výške 85,- € za dobu nájmu uvedenú v čl. IV ods. 2 tejto
zmluvy.

2.

Zmluvné strany sa dohodli, že nájomné bude uhradené na základe faktúry vystavenej
prenajímateľom a doručenej nájomcovi najneskôr do 10 dní od uplynutia doby nájmu
podľa tejto zmluvy bezhotovostným bankových prevodom na účet prenajímateľa podľa
čl. I tejto zmluvy.

3.

Zmluvné strany sa dohodli na 14 - dňovej lehote splatnosti faktúry.

2

4.

V prípade omeškania s úhradou faktúry prenajímateľ má právo uplatniť voči nájomcovi
zmluvnú pokutu vo výške 0,1% zo sumy nájomného podľa ods. 1 tohto článku zmluvy za
každý aj deň omeškania. Tým nie je dotknuté právo prenajímateľa na náhradu škody
v rozsahu prevyšujúcom zmluvnú pokutu.
Čl. VI
Práva a povinnosti zmluvných strán

1.

Nájomca je povinný:
a) predmet nájmu užívať riadne a v súlade s účelom, ktorý bol v zmluve dohodnutý;
b) chrániť predmet nájmu pred poškodením, stratou alebo zničením;
c) poškodenie alebo zničenie predmetu nájmu ihneď oznámiť prenajímateľovi;
d) nahradiť škodu ním spôsobenú. Spôsobenú škodu nahradí nasledovným spôsobom:
- uvedením do pôvodného stavu,
- uhradením prenajímateľom stanovenej čiastky na účet prenajímateľa,
e) nevykonávať v priestoroch žiadne stavebné úpravy ani iné podstatné zmeny.

2.

Nájomca nie je oprávnený prenechať predmet nájmu do užívania tretej osobe.

3.

Nájomca v čase platnosti zmluvy sa zaväzuje, že pri svojej činnosti bude dodržiavať
povinnosti vyplývajúce zo zákona 314/2001 Z. z. o ochrane pred požiarmi v znení
neskorších predpisov.

4.

Nájomca sa zaväzuje, že pri svojej činnosti bude dodržiavať ust. zákona č. 124/2006
Z. z. o bezpečnosti a ochrane zdravia pri práci a o zmene a doplnení niektorých zákonov
v znení neskorších predpisov.

5.

Nájomca na vlastné náklady zabezpečí ochranu vlastného majetku, vneseného na
predmet nájmu, ako aj prenajatého majetku.

6.

Zmluvné strany sa dohodli, že nájomca počas trvania nájmu zodpovedá v plnom
rozsahu za bezpečnosť svojich technických zariadení, pričom sa touto zmluvou zaväzuje
vykonať všetky potrebné opatrenia na zabránenie vzniku požiaru, resp. inej havárie, a to
na vlastné náklady.

7.

Prenajímateľ nezodpovedá nájomcovi za škodu na veciach umiestnených v prenajatých
priestoroch, ktoré sú vo vlastníctve nájomcu alebo osôb, ktoré sa v prenajatých
priestoroch so súhlasom nájomcu nachádzajú, okrem prípadu, ak sa preukáže, že
prenajímateľ túto škodu zavinil.

8.

Nájomca zabezpečí, aby všetky osoby zdržujúce sa v prenajatých priestoroch a v areáli
prenajímateľa dodržali zákaz fajčenia.

9.

Prenajímateľ sa zaväzuje poskytnúť nájomcovi všetku potrebnú súčinnosť potrebnú pri
užívaní predmetu nájmu na účel dohodnutý v tejto zmluve.

10. Nájomca je povinný po skončení nájmu odovzdať prenajímateľovi priestory v stave,
v akom ich prevzal.
11. Nájomca sa zaväzuje bezodkladne informovať prenajímateľa o všetkých skutočnostiach,
ktoré môžu mať vplyv na trvanie tejto zmluvy a na dodržiavanie práv a riadne plnenie
povinností z nej vyplývajúcich.

3

12. V prípade porušenia niektorej z povinností uvedenej v tomto odseku zmluvy má
prenajímateľ právo uplatniť voči nájomcovi zmluvnú pokutu vo výške 200,- eur za každé
jednotlivé porušenie povinnosti. Tým nie je dotknuté právo prenajímateľa na náhradu
škody v rozsahu prevyšujúcom zmluvnú pokutu.
13. Zmluvné strany sa dohodli, že akékoľvek písomnosti vyplývajúce z právneho vzťahu
založeného touto zmluvou sa budú považovať za doručené aj v prípade, ak sa
doporučená zásielka zaslaná na adresu sídla druhej zmluvnej strany podľa čl. I tejto
zmluvy vráti odosielateľovi ako neprevzatá (napríklad z dôvodu odopretia prevzatia
písomnosti alebo neprevzatia písomnosti v odbernej lehote, prípadne z dôvodu
neznámeho adresáta); v uvedenom prípade sa písomnosť považuje za doručenú dňom,
keď bola odosielateľovi listová zásielka vrátená, i keď sa adresát o tom nedozvedel.

Čl. VII
Záverečné ustanovenia
1.

Túto zmluvu je možné meniť alebo dopĺňať len vo forme písomných dodatkov, ktoré
budú jej nedeliteľnou súčasťou.

2.

Táto zmluva je vyhotovená v štyroch rovnopisoch, pričom nájomca dostane jeden
rovnopis a prenajímateľ tri rovnopisy.

3.

Táto zmluva nadobúda platnosť dňom jej podpisu oboma zmluvnými
stranami
a účinnosť dňom nasledujúcim po dni jej zverejnenia v Centrálnom registri zmlúv Úradu
vlády Slovenskej republiky.

4.

Zmluvné strany vyhlasujú, že si túto zmluvu prečítali, jej obsahu plne porozumeli, táto
bola spísaná na základe ich slobodnej vôle, že jej text je zrozumiteľným vyjadrením ich
slobodne a vážne prejavenej vôle, že zmluvu neuzatvárajú v tiesni ani za jednostranne
výhodných podmienok a na znak súhlasu pripájajú po jej text svoje podpisy.

V Košiciach, dňa 09.07.2018

V Košiciach, dňa 17.07.2018

Za nájomcu:

Za prenajímateľa:

........................................................

.............................................................

4

