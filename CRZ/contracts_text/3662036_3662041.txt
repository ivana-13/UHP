Zmluva o dodaní licencií Fabasoft a služieb softvérovej podpory (údržby licencií)
uzatvorená v zmysle ustanovení § 269 ods. 2 Obchodného zákonníka
(ďalej ako „zmluva“)
Číslo zmluvy Objednávateľa: 2018/062
ZMLUVNÉ STRANY
Objednávateľ:
Sídlo:

Zastúpený :

SLOVENSKÁ REPUBLIKA
zastúpená Ministerstvom financií Slovenskej republiky
Štefanovičova 5
P.O. Box 82
817 82 Bratislava

IČO :
DIČ:
IČ DPH:

Ing. Albín Kotian
Generálny tajomník služobného úradu
00 151 742
2020798351
nie je platiteľom DPH

Bankové spojenie :

xxxxxxxxxxxxxxxxxxxxxxxxxxxxxxxxxxxxxxxxxx

Číslo účtu v tvare IBAN: xxxxxxxxxxxxxxxxxxxxxxxxxxx
(ďalej len „Objednávateľ“ alebo „Zákazník“)

Poskytovateľ:

DWC Slovakia a.s.

Sídlo:

Mlynské nivy 71
821 05 Bratislava

Zastúpený:

Ing. Peter Axamít
Predseda predstavenstva

Vybavuje:
IČO:
DIČ:
IČ DPH:
Bankové spojenie:
Číslo účtu v tvare IBAN:

Ing. Peter Axamít
35 918 501
202 194 2307
SK202 194 2307
xxxxxxxxxxxxxxxxxxxxxxx
xxxxxxxxxxxxxxxxxxxxxxxxxxxxxxxx

zapísaný v registri :
Vložka číslo:

Obchodný register Okresného súdu Bratislava I, oddiel: Sa
4134/B

(ďalej len „Poskytovateľ“)

Táto zmluva sa uzatvára v súlade s § 66 zákona č. 343/2015 Z.z. o verejnom obstarávaní a o zmene
a doplnení niektorých zákonov v znení neskorších predpisov („zákon“) ako výsledok verejnej súťaže
Článok I.
PREDMET ZMLUVY
1.1

Na základe tejto zmluvy sa Poskytovateľ zaväzuje dodať Objednávateľovi (i) nové licencie Fabasoft,
vrátane softvérovej podpory a (ii) poskytnúť služby základnej softvérovej podpory (údržby)
k existujúcim licenciám Fabasoft (ďalej aj ako „služby údržby“), ktoré sú v správe majetku štátu
Objednávateľa. Druh, množstvo a špecifikácia nových licencií (vrátane základnej softvérovej
podpory) a špecifikácia služieb údržby pre existujúce licencie Fabasoft sú uvedené v Prílohe č.1,
ktorá tvorí neoddeliteľnú súčasť tejto zmluvy.

1.2

Objednávateľ sa zaväzuje za riadne dodané nové licencie Fabasoft (vrátane základnej softvérovej
podpory) a poskytnuté služby údržby k existujúcim licenciám Fabasoft zaplatiť cenu uvedenú v
článku II. tejto zmluvy.

1.3

Poskytovateľ sa v mene výrobcu zaväzuje poskytovať služby údržby licencií počas obdobia odo dňa
nadobudnutia účinnosti tejto zmluvy do 31.12.2018.
Článok II.
CENA

2.1

Cena spolu za dodanie nových licencií Fabasoft a poskytovanie služieb údržby licencií Fabasoft je
stanovená dohodou zmluvných strán v zmysle zákona č.18/1996 Z.z. o cenách v znení
neskorších predpisov vo výške:
Cena nových licencií bez DPH:
Suma DPH (20 %):
Cena nových licencií s DPH:
Cena za služby údržby bez DPH:
Suma DPH (20%):
Cena za služby údržby s DPH:

121 420,00 EUR
24 284,00 EUR
145 704,00 EUR
835 000,00 EUR
167 000,00 EUR
1 002 000,00 EUR

Jednotkové ceny za dodanie nových licencií Fabasoft a cena za poskytovanie služieb údržby licencií
Fabasoft sú uvedené v Prílohe č. 1 zmluvy.
2.2

V dohodnutej zmluvnej cene sú zahrnuté všetky náklady poskytovateľa súvisiace so zabezpečením
nových licencií Fabasoft a poskytovaním služieb údržby existujúcich licencií Fabasoft.

2.3

Celkový finančný limit tejto zmluvy počas doby jej platnosti predstavuje sumu 956 420,00 EUR bez
DPH, čo pri súčasnej 20% sadzbe DPH predstavuje sumu 1 147 704,00 EUR s DPH.
Článok III.
SPÔSOB A MIESTO PLNENIA PREDMETU ZMLUVY

3.1

Poskytovateľ a Objednávateľ vyhlasujú, že sú oprávnení túto Zmluvu uzatvoriť a riadne a včas plniť
záväzky v nej obsiahnuté.

3.2

Dodanie licencií a údržbu licencií Fabasoft, na ktoré sa vzťahuje základná licenčná podpora, sa
zaväzuje Poskytovateľ začať poskytovať v rozsahu uvedenom v článku I. a Prílohe č. 1 zmluvy, do
10 dní od nadobudnutia účinnosti zmluvy.

3.3

Miestom dodania nových licencií a poskytovania služieb údržby softvérových produktov Fabasoft je
sídlo Objednávateľa.
Článok IV.
PLATOBNÉ PODMIENKY

4.1

Objednávateľ zaplatí Poskytovateľovi cenu za dodanie nových licencií a poskytovanie služieb údržby
existujúcich licencií Fabasoft v rozsahu podľa článku I. tejto zmluvy a jej prílohy č. 1 na základe
poskytovateľom vystavenej faktúry. Faktúra bude vystavená v súlade so zákonom 222/2004 Z.z.
o DPH v znení neskorších predpisov a zákonom 431/2002 Z.z. o účtovníctve v platnom znení.

4.2

Objednávateľ uhradí len kompletnú faktúru do 30 dní od jej doručenia do podateľne
Objednávateľa. Pre tento účel sa za deň úhrady faktúry považuje dátum odpísania zaplatenej sumy
z účtu Objednávateľa.

4.3

Faktúra Poskytovateľa musí obsahovať najmä:
- označenie faktúry a jej číslo
- názov a sídlo Objednávateľa a Poskytovateľa
- deň vystavenia a deň jej odoslania
- názov banky a číslo účtu, na ktorý má byť platba realizovaná
- špecifikáciu predmetu fakturácie
- ceny za jednotlivé položky bez DPH
- náležitosti DPH
- celkovú cenu za splnenú časť predmetu zmluvy
- číslo zmluvy Objednávateľa.

4.4.

Podkladom k vystaveniu faktúry bude dodací list, podpísaný oprávnenými zástupcami oboch zmluvných
strán.

4.5

Objednávateľ je oprávnený vrátiť Poskytovateľovi bez zaplatenia faktúru, ktorá neobsahuje všetky
náležitosti podľa bodu 4.3. Oprávneným vrátením faktúry prestáva plynúť doba jej splatnosti. Nová
lehota splatnosti začína plynúť odo dňa doručenia opravenej faktúry. Objednávateľ písomne uvedie
dôvody vrátenia takejto faktúry.
Článok V.
SANKCIE A ÚROKY Z OMEŠKANIA A NÁHRADA ŠKODY

5.1

V prípade, že Poskytovateľ nedodrží termín plnenia, dohodnutý v článku III. bod 3.2 tejto zmluvy, ako
aj v prípade, ak neposkytne včas služby údržby, uhradí Objednávateľovi zmluvnú pokutu vo výške
0,05% z fakturovanej zmluvnej ceny za každý deň omeškania.

5.2

V prípade omeškania Objednávateľa so splnením peňažného záväzku, uhradí Objednávateľ
Poskytovateľovi úrok z omeškania z nezaplatenej sumy v sadzbe podľa Nariadenia vlády SR č.
21/2013 Z.z., ak o jeho úhradu Poskytovateľ požiada.

5.3

Poskytovateľ zodpovedá za vzniknutú škodu, ktorá vznikne Objednávateľovi ako dôsledok
nedodržania termínu plnenia, uvedeného v článku III. bod 3.2. tejto zmluvy, ako aj v dôsledku
neposkytnutia služieb údržby riadne a včas.

5.4

Zmluvné pokuty a sankcie dohodnuté touto zmluvou hradí povinná strana nezávisle na tom, či
a v akej výške vznikne druhej strane škoda. Základom pre výpočet pokuty sú ceny bez DPH. Tým
nie je dotknutý nárok zmluvnej strany na náhradu škody, prevyšujúcej výšku zmluvnej pokuty.

5.5

Dohodnuté zmluvné pokuty a sankcie uhradí povinná strana strane oprávnenej do 30 dní odo dňa
ich uplatnenia na základe riadne vystavenej faktúry.

5.6

Žiadna zo zmluvných strán nie je zodpovedná za omeškanie spôsobené okolnosťami vylučujúcimi
zodpovednosť. Za okolnosti vylučujúce zodpovednosť sa považuje prekážka, ktorá nastala nezávisle na
vôli povinnej zmluvnej strany a bráni jej v splnení jej povinností, ak nie je možné rozumne predpokladať,
že by povinná strana túto prekážku alebo jej následky odvrátila alebo prekonala a ďalej, že by v dobe
vzniku prekážku predvídala. Zodpovednosť nevylučuje prekážka, ktorá vznikla najprv v dobe, keď
povinná strana bola v oneskorení s plnením svojej povinnosti alebo vznikla z jej hospodárskych
pomerov. Účinky vylučujúce zodpovednosť sú obmedzené len na dobu, pokiaľ trvá prekážka, s ktorou
sú tieto povinnosti spojené.
Článok VI.
TRVANIE ZMLUVY A JEJ UKONČENIE

6.1

Táto Zmluva spolu s Prílohou č.1 nadobúda platnosť dňom jej podpisu oboma zmluvnými stranami
a účinnosť dňom nasledujúcim po dni jej zverejnenia v súlade s platnými právnymi predpismi
Slovenskej republiky. Poskytovateľ dáva Objednávateľovi výslovný súhlas so zverejnením zmluvy,
vrátane všetkých príloh a jej prípadných dodatkov na webovom sídle Objednávateľa a v Centrálnom
registri zmlúv vedenom Úradom vlády SR.

6.2

Táto zmluva sa uzatvára na dobu určitú do doby ukončenia poskytovania služieb údržby, ktorá sa
začne poskytovať odo dňa poskytnutia služieb údržby podľa článku III. bod 3.2. tejto zmluvy a skončí
31.12.2018. Podmienky tejto zmluvy, ktoré svojou povahou presahujú dobu jej platnosti, zostávajú
v platnosti v celom rozsahu a sú účinné až do okamihu ich splnenia a platia aj pre prípadných
nástupcov a postupníkov zmluvných strán.

6.3

Poskytovateľ je oprávnený túto zmluvu vypovedať ako celok len v prípade porušenia tejto zmluvy
Objednávateľom. V tomto prípade predstavuje výpovedná doba jeden mesiac a začína plynúť prvým
dňom mesiaca nasledujúceho po doručení písomnej výpovede Objednávateľovi. Porušením Zmluvy
sa pre tento prípad rozumie, ak Objednávateľ i napriek písomnému upozorneniu zo strany
Poskytovateľa a stanoveniu primeraného dodatočného termínu na plnenie, je v omeškaní s úhradou
faktúry podľa tejto zmluvy dlhšie než 30 dní.

6.4

Výpoveďou tejto zmluvy zo strany Poskytovateľa nie je dotknuté právo Poskytovateľa na zaplatenie
ceny, resp. jej časti za riadne poskytnuté a prevzaté plnenia do uplynutia výpovednej doby, a to podľa
podmienok tejto zmluvy.

6.5

Objednávateľ je oprávnený túto zmluvu vypovedať len v prípade porušenia tejto zmluvy
Poskytovateľom. V tomto prípade predstavuje výpovedná doba jeden mesiac a začína plynúť prvým
dňom mesiaca nasledujúceho po doručení písomnej výpovede Poskytovateľovi. Porušením zmluvy
sa pre tento prípad rozumie, ak Poskytovateľ i napriek písomnému upozorneniu zo strany
Objednávateľa a stanoveniu primeraného dodatočného termínu na plnenie, je v omeškaní
s dodaním nových licencií Fabasoft a/alebo poskytnutím služieb údržby k existujúcim licenciám
Fabasoft alebo ak neposkytuje služby údržby riadne.

6.6

Nedodržanie záväzku dodať v termíne uvedenom v článku III. bod 3.2 tejto zmluvy nové licencie
Fabasoft alebo poskytnúť služby údržby k existujúcim licenciám Fabasoft, budú považovať zmluvné
strany za podstatné porušenie zmluvného vzťahu v zmysle § 345 odsek 2 Obchodného zákonníka,
ktoré oprávňuje Objednávateľa na okamžité odstúpenie od zmluvy.

6.7

Zmluvná strana je oprávnená okamžite odstúpiť od tejto zmluvy v prípade, ak sa pre druhú zmluvnú
stranu stalo splnenie podstatných zmluvných povinností nemožným.
Článok VII.
DORUČOVANIE

7.1

Doručením sa rozumie prijatie zásielky zmluvnou stranou, ktorej bola adresovaná na adresu
objednávateľa a poskytovateľa.

7.2

Za deň doručenia zásielky zmluvnej strane, ktorej bola adresovaná sa považuje takisto deň
a) v ktorom táto zmluvná strana ju odoprela prijať,
b) ktorým márne uplynula odberná lehota pre jej vyzdvihnutie si na pošte alebo
c) v ktorý bola na nej zamestnancom pošty vyznačená poznámka, že “adresát sa odsťahoval”,
“adresát je neznámy” alebo iná poznámka, ktorá podľa poštového poriadku znamená
nedoručiteľnosť zásielky.
Článok VIII.
OSOBITNÉ USTANOVENIA

8.1 Poskytovateľ, jeho prípadní subdodávatelia a subdodávatelia podľa zákona č. 315/2016 Z. z. o registri
partnerov verejného sektora a o zmene a doplnení niektorých zákonov (ˇďalej ako „z. č. 315/2016 Z.z.“),
musia byť v súlade s § 11 ods. 1 zákona č. 343/2015 Z.z. o verejnom obstarávaní v platnom znení (ďalej
aj ako „ZoVO“) zapísaní do registra partnerov verejného sektora, a to počas celej doby trvania tejto zmluvy.
U subdodávateľov táto povinnosť platí len vtedy, ak subdodávatelia majú povinnosť byť zapísaní v registri
partnerov verejného sektora podľa zákona č. 315/2016 Z.z. Porušenie tejto povinnosti sa považuje za
podstatné porušenie zmluvy a je dôvodom, ktorý oprávňuje Objednávateľa na odstúpenie od zmluvy.
8.2 Poskytovateľ je povinný zabezpečiť, aby subdodávatelia, ktorým vznikla povinnosť zápisu do registra
partnerov verejného sektora, mali riadne splnené povinnosti ohľadom zápisu do registra partnerov
verejného sektora v zmysle zákona č. 315/2016 Z.z.
8.3 Objednávateľovi vzniká právo odstúpiť od tejto zmluvy z dôvodov, uvedených v § 15 ods. 1 zákona č.
315/2016 Z.z. Objednávateľ nie v omeškaní a nie je povinný plniť čo mu ukladá zmluva, ak nastanú dôvody
podľa § 15 ods. 2 zákona č. 315/2016 Z.z.
8.4 Objednávateľ má právo uplatniť si u poskytovateľa zmluvnú pokutu vo výške 5000,00 eur za každý deň
existencie dôvodu vzniku práva na odstúpenie od zmluvy v zmysle § 15 ods. 1 zákona č. 315/2016 Z.z.
Právo na zmluvnú pokutu zaniká, ak objednávateľ odstúpi od zmluvy v súlade s § 15 ods. 1 zákona č.
315/2016 Z.z.
8.5 Poskytovateľ zodpovedá za správnosť a úplnosť údajov zapísaných v registri partnerov verejného sektora,
identifikáciu konečného užívateľa výhod a overovanie identifikácie konečného užívateľa výhod v zmysle
§ 11 zákona č. 315/2016 Z.z.
8.6 Na poskytovanie niektorých plnení, ktoré tvoria súčasť poskytovaných plnení pre Objednávateľa, má
Poskytovateľ, za podmienok dohodnutých v tejto zmluve právo uzatvárať subdodávateľské zmluvy. Tým
nie je dotknutá zodpovednosť Poskytovateľa za plnenie zmluvy v súlade s § 41 ods. 8 ZoVO a
Poskytovateľ je povinný odovzdávať Objednávateľovi plnenia sám, na svoju zodpovednosť, v dohodnutom
čase a v dohodnutej kvalite. Zoznam subdodávateľov s ich identifikačnými údajmi v rozsahu: (i) meno a
priezvisko alebo obchodné meno, resp. názov, (ii) adresa pobytu alebo sídlo, (iii) IČO alebo dátum
narodenia, ak nebolo pridelené IČO, (iv) podiel plnenia zo zmluvy v % vyjadrení, ako aj údaje o osobe
oprávnenej konať za subdodávateľa v rozsahu meno a priezvisko, adresa pobytu a dátum narodenia, tvorí

neoddeliteľnú súčasť tejto zmluvy (poznámka: uvedie sa v prípade, ak pri uzavretí zmluvy má
Poskytovateľ známych subdodávateľov).
8.7 Poskytovateľ je povinný písomne oznámiť kontaktnej osobe Objednávateľa akúkoľvek zmenu údajov o
subdodávateľovi bezodkladne po tom, ako sa o zmene dozvedel.
8.8 Poskytovateľ je oprávnený zmeniť a/alebo doplniť subdodávateľa počas trvania zmluvy. Poskytovateľ je
povinný Objednávateľovi najneskôr v deň, ktorý predchádza dňu, v ktorom subdodávateľ začne plniť
predmet zmluvy, predložiť písomné oznámenie o zmene a/alebo doplnení subdodávateľa, ktoré bude
obsahovať údaje o navrhovanom subdodávateľovi v rozsahu podľa bodu 8.4. tohto článku.
8.9 Poskytovateľ zaplatí Objednávateľovi zmluvnú pokutu vo výške 5000 EUR, ak porušil alebo riadne a úplne
nevykonal povinnosť uvedenú v bode 8.7. a 8.8.
8.10 Porušenie povinnosti podľa bodu 8.7. a 8.8. tohto článku sa považuje za podstatné porušenie zmluvy.
8.11 Poskytovateľ a osoba, ktorej zdroje podľa § 33 ods. 3 ZoVO použil poskytovateľ ako uchádzač na
preukázanie technickej alebo odbornej spôsobilosti, zodpovedajú za plnenie zmluvy spoločne, každý vo
vzťahu k tej časti predmetu zákazky/zmluvy, na ktorú boli kapacity uchádzačovi/poskytovateľovi
poskytnuté.
8.12 Poskytovateľ v súlade s nariadením Európskeho parlamentu a Rady (EÚ) 2016/679 z 27. apríla 2016
o ochrane fyzických osôb pri spracúvaní osobných údajov a o voľnom pohybe takýchto údajov, ktorým sa
zrušuje smernica 95/46/ES (ďalej len „Všeobecné nariadenie o ochrane údajov) a so zákonom č. 18/2018
Z. z. o ochrane osobných údajov a o zmene a doplnení niektorých zákonov (ďalej len „ZoOU“), zabezpečí
poučenie svojich zamestnancov a všetkých osôb, ktoré v rámci plnenia tejto zmluvy budú mať prístup na
pracovisko Objednávateľa, resp. by sa mohli v rámci plnenia predmetu tejto zmluvy dostať do kontaktu s
osobnými údajmi Objednávateľa, a to najmä s dôrazom na povinnosť zachovávania mlčanlivosti podľa
ustanovenia § 79 ZoOU a sankciami za porušenie zachovávania tejto mlčanlivosti podľa ustanovenia §
104 ZoOU. Poskytovateľ sa zaväzuje dodržiavať ďalšie pokyny Objednávateľa za účelom zachovávania
mlčanlivosti, o ktorých ho Objednávateľ preukázateľným spôsobom oboznámil.
Článok IX.
ZÁVEREČNÉ USTANOVENIA
9.1

Zmeny a doplnky tejto Zmluvy je možno vykonávať iba formou písomného dodatku k tejto zmluve.

9.2

Pokiaľ by sa ktorékoľvek ustanovenie vyplývajúce z tejto zmluvy ukázalo ako neplatné či
nevymáhateľné alebo sa takým počas trvania účinnosti tejto zmluvy stalo, tak takáto skutočnosť
nespôsobí neplatnosť ani nevymáhateľnosť ostatných ustanovení tejto zmluvy, ak z donucujúcich
ustanovení právnych predpisov nevyplýva inak. Zmluvné strany sa zaväzujú také ustanovenie
nahradiť platným a vymáhateľným ustanovením, ktoré je svojím obsahom najbližšie účelu
neplatného či nevymáhateľného ustanovenia.

9.3

Ak nie je dohodnuté v tejto zmluve inak, riadia sa právne vzťahy z nej vyplývajúce a vznikajúce
ustanoveniami Obchodného zákonníka, Občianskeho zákonníka, Autorského zákona, ako aj
ostatnými súvisiacimi všeobecne záväznými právnymi predpismi Slovenskej republiky.

9.4

Podmienky tejto zmluvy, ktoré vzhľadom na svoju povahu presahujú dobu jej platnosti, zostávajú
v platnosti v celom rozsahu a sú účinné až do okamihu ich splnenia a platia aj pre prípadných
nástupcov a postupníkov zmluvných strán.

9.5

Všetky spory zo zmluvy budú zmluvné strany riešiť predovšetkým vzájomnou dohodou. V prípade,
ak nedospejú k dohode, bude sa spor riešiť pred príslušným súdom Slovenskej republiky.

9.6

Práva a povinnosti vyplývajúce z tejto zmluvy prechádzajú, pokiaľ to povaha týchto práv a povinností
nevylučuje, na právnych nástupcov zmluvných strán, iba po predchádzajúcom písomnom súhlase
druhej zmluvnej strany.

9.7

Táto zmluva je vypracovaná v 4 vyhotoveniach, z ktorých dve vyhotovenia obdrží Objednávateľ a dve
vyhotovenia Poskytovateľ.

9.8

Neoddeliteľnou súčasťou tejto zmluvy je:
Príloha č. 1 –
Príloha č. 2 -

Zoznam dodaných licencií a licencií, na ktoré sa vzťahuje základná licenčná
podpora a cena predmetu zákazky/zmluvy
Zoznam subdodávateľov

Zmluvné strany vyhlasujú, že táto zmluva je prejavom ich pravej a slobodnej vôle a na dôkaz
dohody o všetkých článkoch tejto zmluvy pripojujú svoje podpisy

V Bratislave dňa ...............................

V Bratislave ...................................

Za poskytovateľa

Za objednávateľa

_______________________________
Ing. Peter Axamít
predseda predstavenstva

____________________________
Ing. Albín Kotian
generálny tajomník služobného úradu

Príloha č. 1
Zoznam dodaných licencií a licencií, na ktoré sa vzťahuje základná licenčná podpora a cena predmetu
zákazky/zmluvy

Názov

Nákup
nových
licencií
Fabasoft

1. Fabasoft eGov Suite
2. Fabasoft app.
Telemetry
3. Fabasoft fultextové
vyhľadávanie
4. Fabasoft eGov Suite

Licenčný
maintenance
Fabasoft –
služby
údržby

5. Fabasoft app.
Telemetry
6. Fabasoft fultextové
vyhľadávanie

Merná
jednotka
(MJ)

Počet
MJ

Cena za
mernú
jednotku
v EUR bez
DPH

Celková
cena v EUR
bez DPH

Suma DPH
(20 %)
v EUR

Cena celkom
v EUR s DPH

ks

196

175,00

34 300,00

6 860,00

41 160,00

ks

396

120,00

47 520,00

9 504,00

57 024,00

ks

396

100,00

39 600,00

7 920,00

47 520,00

ks

10 550

35,00

369 250,00

73 850,00

443 100,00

ks

10 350

25,00

258 750,00

51 750,00

310 500,00

ks

10 350

20,00

207 000,00

41 400,00

248 400,00

xxx

xxxx

191 284,00

xxxx

xxx

1 147 704,00

Celková cena za predmet zákazky v EUR bez DPH
(nákup nových licencií a služby údržby)

956 420,00

Suma DPH (20%) v EUR

xxx

Celková cena za predmet zákazky v EUR s DPH
(nákup nových licencií a služby údržby)

xxx

Príloha č. 2
Zoznam subdodávateľov
Obchodné meno subdodávateľa: Fabasoft Austria GmbF
Adresa sídla subdodávateľa: Honauerstraße 4, 4020 Linz, Rakúska republika
IČO subdodávateľa: FN 199728 v
Osoba oprávnená konať v mene subdodávateľa: Walter M. Schill, konateľ
Adresa pobytu: xxxxxxxxxxxxxxxxxxxxxxxxxxxxxxxxxxxxx
Dátum narodenia: xxxxxxxxxxxxxxxxx
Podiel subdodávky: 30 %

