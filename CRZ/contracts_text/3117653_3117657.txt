DOHODA
uzatvorená podľa ustanovenia § 269 ods. 2 zákona č. 513/1991 Zb. Obchodný zákonník v znení neskorších
právnych predpisov (ďalej len „Obchodný zákonník“) v spojení s príslušnými ustanoveniami zákona č.
185/2015 Z.z. Autorský zákon v znení neskorších právnych predpisov (ďalej len „Autorský zákon“)
(ďalej len „Dohoda“)
medzi zmluvnými stranami
Slovenská pošta, a.s.
so sídlom Partizánska cesta 9 , 975 99 Banská Bystrica
konajúca:
Ing. Róbert Gálik, MBA, predseda predstavenstva
a
Ing. Ivana Piňosová, podpredseda predstavenstva
IČO: 36 631 124
IČ pre DPH: SK2021879959, DIČ: 2021879959
zapísaná v Obchodnom registri Okresného súdu Banská Bystrica, oddiel Sa, vložka č. 803/S
(ďalej len “Zákazník”)
a
SAP Slovensko s.r.o.
so sídlom Mlynské nivy Mlynské nivy 16, 821 09 Bratislava - mestská časť Staré Mesto
konajúca:
Richard Guga, konateľ
a
Zuzana Suchanová, finančná riaditeľka
IČO: 35 737 328
IČ pre DPH: SK2020211193, DIČ: 2020211193
zapísaná v Obchodnom registri Okresného súdu Bratislava I, v oddiele Sro, vo vložke č. 16427/B
Bankové spojenie: Tatra banka a.s. pobočka Bratislava, IBAN: SK91 1100 0000 0026 2200 6836
(ďalej len “SAP”)
(Zákazník a SAP ďalej spoločne len „Zmluvné strany“ a individuálne len „Zmluvná strana“)

Parafy:
DOHODA O ROZŠÍRENÍ LICENČNÝCH PRÁV
Strana 1/9

Garant:
Ú GRaF-S IT
Ev. číslo:
1435/2017

*INTERNÉ*

Zmluvné strany, v úmysle zosúladenia užívania Software s udelenými licenčnými podmienkami a
vysporiadania pohľadávky na ktorú vznikol SAP nárok z dôvodu že Zákazník užíva Software vo väčšom
rozsahu ako je na to oprávnený v zmysle nižšie uvedených zmlúv, sa dohodli na nasledujúcom znení
Dohody:
Článok 1
Základné ustanovenia
1.1. Zmluvné strany uzatvorili medzi sebou nasledovné zmluvy:
a)

b)
c)

Rámcová dohoda medzi SAP Slovensko s.r.o. a Slovenská pošta, a.s., Banská Bystrica na dodávku
služieb spojených s prípravou implementácie a implementáciou informačného systému SAP a nákup
licencií SAP zo dňa 19.12.2007 a na jej základe uzatvorené Objednávky a licenčné zmluvy o dodaní
a poskytnutí Software a jeho podpore;
Zmluva o poskytnutí licencie k Software zo dňa 30.03.2007;
Zmluva o poskytnutí licencie k Software zo dňa 30.09.2007.

(ďalej všetko spoločne len „Zmluvy“).
1.2. Predmetom Zmlúv bolo okrem iného dodanie Software Zákazníkovi a uzatvorenie licenčných zmlúv k
Software (ďalej len „Licenčné zmluvy k Software“) v rozsahu a za podmienok v Zmluvách uvedených
(ďalej len „Licencie k Software“). Súčasťou Licenčných zmlúv k Software sú Všeobecné obchodné
podmienky SAP Slovensko s.r.o. pre licenčné vzťahy týkajúce sa software Verzia 1.0 zo dňa 01.07.2004
(ďalej len „VOP“), ktoré obsahujú podmienky užívania Software.
1.3. Samostatným predmetom Zmlúv bolo a je poskytovanie dohodnutých služieb podpory k Software (ďalej
len „Služby podpory“).
1.4. Zmluvné strany potvrdzujú, že dňa 31.05.2016 a 01.06.2016 realizoval SAP v súlade s ustanovením článku
2.1.2.2 VOP licenčné meranie, na základe ktorého SAP preskúmal / porovnal, či rozsah a spôsob použitia
Software a/alebo počet užívaných licencií v rozsahu predmetu licenčného merania, zodpovedajú
podmienkam VOP a/alebo Licenčnej zmluvy. Nakoľko uvedené licenčné meranie, ktorého výsledky SAP
poskytol Zákazníkovi dňa 10.03.2017, preukázalo, že Zákazník užíva Software vo väčšom rozsahu, ako je
na to oprávnený v zmysle Zmlúv, vznikol SAP v zmysle bodu 2.1.2.3 VOP nárok na úhradu čiastky, ktorá
zodpovedá aktuálnym cenníkovým cenám a podmienok SAP za takto zistený rozdiel v užívaní Software
1.5. Z dôvodu vysporiadania pohľadávky SAP voči Zákazníkovi, ktorá vznikla SAP z dôvodu že Zákazník užíva
Software vo väčšom rozsahu, ako je na to oprávnený a za účelom, aby Zákazníkom užívaný Software
v zmysle a v rozsahu podľa licenčného merania, bol užívaný v súlade s licenčnými podmienkami SAP
(vrátane VOP), uzatvárajú Zmluvné strany túto Dohodu.
1.6. SAP a Zákazník vyhlasujú, že sú oprávnení túto Dohodu uzatvoriť a riadne plniť záväzky v nej obsiahnuté.
1.7. Neoddeliteľnou súčasťou tejto Dohody sú nasledujúce prílohy:
a)

Príloha č. 1, ktorá obsahuje špecifikáciu Software dolicencovaného na základe tejto Dohody a
výsledkov licenčného merania, základ pre výpočet poplatku k dolicencovaného Software a aktuálny
Parafy:
DOHODA O ROZŠÍRENÍ LICENČNÝCH PRÁV
Strana 2/9

Garant:
Ú GRaF-S IT
Ev. číslo:
1435/2017

*INTERNÉ*

b)
c)
d)

štvrťročný poplatok za poskytovanie služieb podpory poskytovaných na základe tejto Dohody,
platobné podmienky ceny za dolicencovaný Software (ďalej len “Príloha č. 1”);
Príloha č. 2, ktorá obsahuje Prístupové údaje k Ďalšiemu Software (ďalej len “Príloha č. 2”);
Príloha č. 3, ktorá obsahuje Popis Služieb podpory (ďalej len “Príloha č. 3“);
Príloha č. 4, ktorá obsahuje VOP (ďalej len “Príloha č. 4“).

Článok 2
Predmet Dohody
2.1

Predmetom tejto Dohody je uzatvorenie licenčnej zmluvy k Software špecifikovanému v Prílohe č. 1 tejto
Dohody a jeho riadne dodanie zo strany SAP Zákazníkov, t.j. udelenie licencie k Software špecifikovanému
v Prílohe č. 1 Zákazníkovi v rozsahu a za podmienok v tejto Dohode uvedených (ďalej len „dolicencovaný
Software“), a to za účelom zabezpečenia súladu užívania dolicencovaného Software s licenčnými
podmienkami SAP.

2.2

Odo dňa účinnosti tejto Dohody udeľuje SAP Zákazníkovi licencie k dolicencovanému Software v rozsahu
podľa Prílohy č. 1 tejto Dohody.

2.3

Zákazník sa zaväzuje za plnenie SAP podľa Článku 2 ods. 2.1 a 2.2 Dohody zaplatiť SAP cenu vo výške
a podľa podmienok stanovených v Prílohe č. 1 tejto Dohody (ďalej len „Zmluvná cena“). Zmluvnú cenu
podľa predchádzajúcej vety tohto Článku 2 ods. 2.3 sa Zákazník zaväzuje uhradiť v termínoch
dohodnutých podľa Prílohy č. 1 Dohody.

2.4

Všetky ceny v tejto Dohode sú uvedené bez dane z pridanej hodnoty. Daň z pridanej hodnoty bude
účtovaná v zmysle príslušných predpisov platných v čase vystavenia faktúry.

2.5

Samostatným predmetom tejto Dohody je poskytovanie Služieb podpory poskytovaných v súlade so
Zmluvami.

Článok 3
Odmena a platobné podmienky
3.1.

Zákazník sa zaväzuje za plnenie SAP podľa Článku 2 ods. 2.1 a ods. 2.2 tejto Dohody zaplatiť SAP
dohodnutú odmenu vo výške a za podmienok stanovených v Prílohe č. 1 tejto Dohody. Odmenu podľa
predchádzajúcej vety sa Zákazník zaväzuje uhradiť v termínoch dohodnutých podľa Prílohy č. 1 tejto
Dohody.

3.2.

Zákazník sa taktiež zaväzuje platiť SAP poplatok za poskytovanie Služieb podpory k dolicencovanému
Software v súlade s podmienkami uvedenými v tejto Dohode.

Článok 4
Licenčná zmluva k dolicencovanému Software
4.1.

Licencie k dolicencovanému Software sú Zákazníkovi poskytnuté ako nevýhradné, na územie členských
štátov Európskej únie, Nórska a Švajčiarska obmedzené licencie a poskytujú sa v rozsahu a na spôsoby
použitia uvedené v Zmluvách a vo VOP. Zákazník je oprávnený užívať dolicencovaný Software len pre
účely určené v Zmluvách a/alebo vo VOP.
Parafy:
DOHODA O ROZŠÍRENÍ LICENČNÝCH PRÁV
Strana 3/9

Garant:
Ú GRaF-S IT
Ev. číslo:
1435/2017

*INTERNÉ*

4.2.

Licencie k dolicencovanému Software poskytnuté podľa tejto Dohody poskytuje SAP Zákazníkovi na
dobu neurčitú. Zmluvné strany sa dohodli, že odmena za udelenie licencií k dolicencovanému Software
v zmysle tejto Dohody je zahrnutá v cene za dodanie dolicencovanému Software podľa tejto Dohody.

4.3.

Zákazníkovi sú poskytnuté len licencie k dolicencovanému Software uvedené v Prílohe č. 1 k tejto Dohode
do výšky odmeny zaplatenej Zákazníkom na základe tejto Dohody, a to i v prípade, že mu boli dodané iné
produkty. Zákazník je povinný zabezpečiť, aby neprekročil počet a rozsah licencií k
dolicencovanému Software a Licencií k Software a neužíval Software/dolicencovaný Software nad rámec
a v rozpore so Zmluvami a/alebo touto Dohodou a účelom užívania Software/dolicencovaný Software
stanoveným v Zmluvách.

4.4.

Zákazník vyhlasuje, že k dodaniu dolicencovaného Software, teda k odovzdaniu a prevzatiu prístupu
k dolicencovanému Software podľa tejto Dohody došlo pri podpise tejto Dohody v súlade s ust. Článku
2 ods. 2.2 bod 2.2.2 VOP.

Článok 5
Poskytovanie Služieb podpory
5.1.

Zmluvné strany sa týmto dohodli, že s účinnosťou od prvého dňa kalendárneho mesiaca nasledujúceho
po dátume účinnosti tejto Dohody (ďalej len „Deň účinnosti“) bude SAP k dolicencovanému Software
dodanému Zákazníkovi na základe tejto Dohody poskytovať Služby podpory špecifikované v Prílohe č.3.

5.2.

Aplikácia ustanovení VOP, najmä, ale nie výlučne, ustanovení článkov 8.1 až 8.4 VOP, upravujúcich
poskytovanie štandardnej údržby, sa pre dolicencovávaný Software poskytnutý podľa tejto Dohody
explicitne vylučuje z aplikácie.

5.3.

Počiatočným obdobím tejto Dohody je zvyšok aktuálneho kalendárneho roka (Počiatočné obdobie).
Potom sa platnosť zmluvy o poskytovaní podpory spoločnosti SAP automaticky predlžuje každý
kalendárny rok (Obdobie obnovenia).

5.4.

Aktuálny ročný poplatok za podporu SAP Enterprise Support pre dolicencovaný Software je 22 % zo
základu pre výpočet poplatku za Služby podpory v Prílohe č. 1. Spoločnosť SAP súhlasí s tým, že sa
poplatok za podporu SAP Enterprise Support pre dolicencovaný Software nezvýši do 31. decembra 2020.

5.5.

Poplatok za poskytovanie Služieb podpory vrátane DPH je splatný štvrťročne, na základe faktúry, ktorá
bude vystavená vždy na začiatku prvého mesiaca príslušného kalendárneho štvrťroka, na ktorý sa poplatok
za podporu vzťahuje. Dňom dodania služby je deň vystavenia faktúry. Daňová povinnosť vzniká dňom
dodania služby. Poplatok za poskytovanie Služieb podpory je splatný do 30 dní od dátumu vystavenia
faktúry.

5.6.

Garancia výšky poplatku za poskytovanie Služieb podpory uvedená v Článku 5 ods. 5.5 sa nevzťahuje na
poskytovanie Služieb podpory pre software tretích strán dodaný Zákazníkovi zo strany SAP na základe
tejto Dohody.

5.7.

Po garantovanej dobe nezvýšenia poplatku za poskytovanie Služieb podpory podľa ods. 5.4 Dohody je
SAP oprávnený zmeniť percentuálnu sadzbu poplatku za poskytovanie Služieb podpory raz za kalendárny
rok na základe oznámenia doručeného Zákazníkovi najneskôr 90 dní vopred pred dátumom účinnosti
zmeny. Poplatok za poskytovanie Služieb podpory je SAP oprávnený po prvýkrát zmeniť s účinnosťou
od 01.01.2021.
Parafy:
DOHODA O ROZŠÍRENÍ LICENČNÝCH PRÁV
Strana 4/9

Garant:
Ú GRaF-S IT
Ev. číslo:
1435/2017

*INTERNÉ*

Článok 6
Trvanie a výpoveď Zmluvy
6.1

Táto Dohoda, vrátane jej príloh, nadobúda platnosť a účinnosť dňom jej podpisu oprávnenými
zástupcami oboch Zmluvných strán.

6.2

Táto Dohoda sa uzatvára na dobu neurčitú.

6.3

SAP je oprávnený túto Dohodu vypovedať ako celok v prípade porušenia tejto Dohody Zákazníkom. V
tomto prípade predstavuje výpovedná doba jeden (1) kalendárny mesiac a začína plynúť prvým (1.) dňom
kalendárneho mesiaca nasledujúceho po doručení písomnej výpovede Zákazníkovi. Porušením tejto
Dohody sa pre tento prípad rozumie najmä, ale nie výlučne:

6.4

6.3.1

omeškanie s úhradou Zmluvnej ceny alebo jej časti podľa tejto Dohody alebo omeškanie s úhradou
poplatku za poskytovanie Služieb podpory k dolicencovanému Software alebo jeho časti, alebo

6.3.2

porušenie autorského práva vo vzťahu k dolicencovanému Software a/alebo porušenie práv
k databázam a/alebo cudzím počítačovým programom, alebo

6.3.3

porušenie povinností Zákazníka týkajúcich sa užívania dolicencovaného Software, alebo

V prípade podstatného porušenia Dohody zo strany Zákazníka je SAP oprávnený od tejto Dohody
odstúpiť. Odstúpenie je účinné doručením písomného odstúpenia Zákazníkovi. Za podstatné porušenie
tejto Dohody sa považuje najmä, ale nie výlučne:
6.4.1

omeškanie s úhradou Zmluvnej ceny alebo jej časti podľa tejto Dohody dlhšie ako jeden (1) mesiac,
alebo omeškanie s úhradou poplatku za poskytovanie Služieb podpory k dolicencovanému
Software alebo jeho časti dlhšie ako tri (3) mesiace, alebo

6.4.2

porušenie autorského práva vo vzťahu k dolicencovanému Software a/alebo porušenie práv
k databázam a/alebo cudzím počítačovým programom s následkom škody vzniknutej na strane
SAP a/alebo jej dodávateľov a/alebo akýchkoľvek tretích osôb, alebo

6.4.3

omeškanie s plnením záväzkov Zákazníka podľa tejto Dohody, ak nedošlo k náprave v lehote
určenej SAP v písomnom upozornení doručenom Zákazníkovi. Takáto lehota nesmie byť kratšia
ako tridsať (30) kalendárnych dní.

6.5

Výpoveďou a/alebo odstúpením od tejto Dohody zo strany SAP nie je dotknuté právo SAP na zaplatenie
peňažných plnení dohodnutých podľa tejto Dohody.

6.6

Vo vzťahu k možnostiam ukončenia služieb podpory sa aplikuje Príloha č.3.

Článok 7
Osobitné ustanovenia
7.1.

Zákazník je zodpovedný za porušenie ustanovení tejto Dohody, a/alebo VOP ním a ďalšími osobami,
ktorým Zákazník umožní prístup k dolicencovanému Software a zodpovedá za tieto porušenia tak, ako by
porušil ustanovenia tejto Dohody a/ alebo VOP sám. Zákazník sa zaväzuje uspokojiť akékoľvek a všetky
nároky SAP majúce pôvod v takomto porušení ustanovení tejto Dohody a/alebo VOP.

Parafy:
DOHODA O ROZŠÍRENÍ LICENČNÝCH PRÁV
Strana 5/9

Garant:
Ú GRaF-S IT
Ev. číslo:
1435/2017

*INTERNÉ*

Článok 8
Záverečné ustanovenia
8.1.

Táto Dohoda nadobúda platnosť dňom jej podpisu oprávnenými zástupcami oboch Zmluvných strán,
a účinnosť dňom nasledujúcim po dni jej zverejnenia v Centrálnom registri zmlúv, vedenom Úradom
vlády SR. Zverejnenie dohody v Centrálnom registri zmlúv zabezpečí Zákazník a to bezodkladne po
nadobudnutí platnosti tejto dohody, pričom následne zašle doklad o zverejnení tejto dohody SAP.

8.2.

Táto Dohoda, ako aj práva a povinnosti vzniknuté na základe tejto Dohody alebo v súvislosti s ňou sa
riadia v rozsahu, v akom to neodporuje ustanoveniam tejto Dohody, Obchodným zákonníkom
a Autorským zákonom.

8.3.

V prípade, ak akékoľvek ustanovenie tejto Dohody je alebo sa stane neúplným, neplatným, neúčinným
alebo nevykonateľným, nie sú tým dotknuté ostatné ustanovenia tejto Dohody, okrem prípadu, ak z jej
povahy, obsahu alebo okolností, za ktorých bolo medzi Zmluvnými stranami dojednané vyplýva, že ju nie
je možné oddeliť od ostatného obsahu tejto Dohody.

8.4.

Zmluvné strany výslovne vyhlasujú, že túto Dohodu uzatvorili so snahou dosiahnuť účel tejto Dohody
a v plnom rozsahu rešpektovať a plniť práva a povinnosti z nej vyplývajúce. S ohľadom na uvedené, ak
by z akéhokoľvek dôvodu, na ktorý Zmluvné strany pri uzatváraní tejto Dohody nepomysleli alebo
s ohľadom na všetky okolnosti nemohli pomyslieť, mohol byť účel Dohody zmarený nemožnosťou
plnenia a/alebo neplatnosťou jej ustanovení, sú Zmluvné strany povinné bezodkladne, najneskôr však do
jedného mesiaca odo dňa, kedy taká skutočnosť vyjde najavo, dohodnúť písomný dodatok, ktorým bude
účel tejto Dohody v maximálnej miere dosiahnutý.

8.5.

Táto Dohoda, vrátane jeho príloh, predstavuje úplnú dohodu Zmluvných strán o predmete tejto Dohody,
a ak nie je ustanovené inak, je ju možné meniť a dopĺňať iba s predchádzajúcim písomným súhlasom
oboch Zmluvných strán. Táto Dohoda žiadnym spôsobom nemení, neukončuje ani nemodifikuje Zmluvy.

8.6.

SAP vyhlasuje, že vzhľadom na finančné plnenie z tejto dohody a právne postavenie Zákazníka si je
vedomý skutočnosti, že sa považuje za partnera verejného sektora v zmysle ustanovenia § 2 zákona č.
315/2016 Z.z. o registri partnerov verejného sektora a o zmene a doplnení niektorých zákonov (ďalej len
„ZoRPVS“), a je súčasne zapísaný v registri partnerov verejného sektora (ďalej len „register“), ktorého
správcom a prevádzkovateľom je Ministerstvo spravodlivosti Slovenskej republiky. SAP tiež vyhlasuje, že
v prípade, ak bude plniť predmet tejto dohody prostredníctvom subdodávateľov, ktorí majú povinnosť
zapisovať sa do registra v zmysle ZoRPVS, musia byť v čase uzavretia tejto dohody v registri zapísaní. V
prípade, ak počas platnosti tejto dohody dôjde k právoplatnému výmazu subdodávateľa z registra, je SAP
povinný okamžite ukončiť plnenie tejto dohody prostredníctvom takéhoto subdodávateľa.

8.7.

Táto Dohoda je vyhotovená v štyroch (4) rovnopisoch s platnosťou originálu v slovenskom jazyku,
pričom každá zo Zmluvných strán obdrží po dvoch (2) rovnopisoch.

Parafy:
DOHODA O ROZŠÍRENÍ LICENČNÝCH PRÁV
Strana 6/9

Garant:
Ú GRaF-S IT
Ev. číslo:
1435/2017

*INTERNÉ*

Zmluvné strany vyhlasujú, že táto Dohoda je prejavom ich pravej a slobodnej vôle a na dôkaz dohody o
všetkých článkoch tohto Dohody pripájajú svoje podpisy.

Zákazník

SAP

V .................. dňa .......................

V Bratislave dňa .......................

.............................................
Ing. Róbert Gálik, MBA
predseda predstavenstva
Slovenská pošta, a.s.

.............................................
Richard Guga
konateľ
SAP Slovensko s.r.o.

V ..................... dňa .......................

V Bratislave dňa .......................

.............................................
Ing. Ivana Piňosová
podpredseda predstavenstva
Slovenská pošta, a.s.

.............................................
Zuzana Suchanová
finančná riaditeľka
SAP Slovensko s.r.o.

Parafy:
DOHODA O ROZŠÍRENÍ LICENČNÝCH PRÁV
Strana 7/9

Garant:
Ú GRaF-S IT
Ev. číslo:
1435/2017

*INTERNÉ*

Príloha č.1

Číslo produktu
Produkt
7015924 SAP NW Found. 3rd Party Appl, core based
7011533 SAP Test Data Migration Server
7001156 Oracle DB
Celková cena
Základ pre výpočet poplatku za Služby podpory
Aktuálne percento pre výpočet poplatku za Služby podpory
Aktuálny štvrťročný poplatok za Služby podpory

Množstvo

Jednotka
6 1 Cores
1 300 Gigabyte database sizes
1 SAV

Jednotková cena Celková
cena
(EUR bez DPH) (EUR bez DPH)
30 000,00
180 000,00
22 500,00
22 500,00
5 625,00
5 625,00
208 125,00
208 125,00
22,00%
11 446,88

Poplatok za dolicencovaný Software vrátane DPH je splatný na základe faktúry, ktorá bude vystavená najneskôr do 15 dní od dátumu dodania Software a je splatný
do 30 dní od dátumu vystavenia faktúry.

Parafy:
DOHODA O ROZŠÍRENÍ LICENČNÝCH PRÁV
Strana 8/9

Garant:
Ú GRaF-S IT
Ev. číslo:
1435/2017
*INTERNÉ*
SAP

Príloha č.2
Prístupové údaje k Software

Parafy:
DOHODA O ROZŠÍRENÍ LICENČNÝCH PRÁV
Strana 9/9

Garant:
Ú GRaF-S IT
Ev. číslo:
1435/2017

*INTERNÉ*
SAP

