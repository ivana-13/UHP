Zmluva o zabezpečení a poskytnutí prác a služieb
č.17894/2018/OLP-5
uzatvorená podľa § 269 ods. 2 zákona č. 513/1991 Zb. Obchodného
zákonníka v znení neskorších predpisov a v nadväznosti na § 117
zákona č. 343/2015 Z.z. o verejnom obstarávaní a o zmene
a doplnení niektorých zákonov v znení neskorších predpisov (ďalej
len „zákon o verejnom obstarávaní“)
Účastníci zmluvného vzťahu:
Názov:

Dopravný úrad

Sídlo:

Letisko M. R. Štefánika, 823 05 Bratislava

Štatutárny orgán:

Ing. Ján Breja, predseda a generálny tajomník
služobného úradu
42 355 826
2023985568

IČO:
DIČ:
Bankové spojenie:
Číslo účtu:
Kontaktná osoba:

Mgr. Jaroslava Cinkaničová, +421 2 48 777 473,
Jaroslava.Cinkanicova@nsat.sk,

(ďalej len „objednávateľ“)

Názov:

ISOMI, a.s.

Sídlo:

Šoltésovej 14, 811 08 Bratislava

Štatutárny orgán:
IČO:
DIČ:
IČ DPH:
Bankové spojenie:
Číslo účtu:
Kontaktná osoba:
Označenie registra:
Číslo zápisu:
Kontaktná osoba:

Jana Žilčayová, predsedníčka predstavenstva
35 823 526
2020285608
SK 2020285608

Obchodný register Okresného súdu Bratislava I
odd. Sa, vl. č. 2849/B
Jana Žilčayová, ,

(ďalej len „dodávateľ“)

Preambula
Zmluvné strany sa podľa § 269 ods. 2 zákona č. 513/1991 Zb. Obchodného zákonníka
v znení neskorších predpisov dohodli, že ich záväzkový vzťah vyplývajúci z tejto
zmluvy sa bude spravovať týmto zákonom.
Článok 1

Predmet zmluvy
1. Dodávateľ poskytuje objednávateľovi nasledovné služby:
a) službu prevádzkovej a technickej podpory softvérovej aplikácie pod názvom
„Národný register vozidiel s prepojením na Európsky centralizovaný
virtuálny register vozidiel“ (ďalej len „aplikácia“), ktorá je prevádzkovaná na
serveroch umiestených v sídle objednávateľa, v rozsahu špecifikovanom
v prílohe č. 2 tejto zmluvy, vrátane správy tzv. miniaplikácií viažucich sa na
databázu Národného registra železničných vozidiel a generovania rôznych
zostáv z databázy. Aplikácia obsahuje register špecifikovaný v rozhodnutí
Komisie 2007/756/ES z 9. novembra 2007, ktorým sa prijíma spoločná
špecifikácia národného registra vozidiel uvedená v článku 14 ods. 4 a 5 smerníc
96/48/ES a 2001/16/ES v platnom znení a vykonávacími pokynmi Železničnej
agentúry Európskej únie (ďalej len „EUAR“),
b) službu programátorských prác týkajúcich sa vývoja a úpravy aplikácie a
údajov v aplikácii a jej implementácie do prevádzky, samostatne podľa inštrukcií
z EUAR vydávaných v anglickom jazyku, v rozsahu podľa špecifikácie uvedenej
v prílohe č. 4 tejto zmluvy.
2. Dodávateľ poskytuje objednávateľovi službu prevádzkovej a technickej podpory
pre aplikáciu aj v nasledovnom rozsahu:
a) technickú podporu obsahujúcu zálohovanie databázy a administráciu systému,
b) prevádzkovanie a monitorovanie aplikácie v nadväznosti na prevádzku
Európskeho centralizovaného virtuálneho registra vozidiel (ďalej „ECVVR“) v
správe EUAR.
3. Dodávateľ poskytuje objednávateľovi služby programátorských prác týkajúcich
sa softvérových úprav aplikácie a údajov v rozsahu a dohodnutým postupom
podľa článku 8 ods. 1 až 4 tejto zmluvy.
4.

Rozsah poskytovanej služby prevádzkovej a technickej podpory, dohodnuté
kontakty, kategórie a hodnoty poskytovaných služieb sú uvedené v prílohe č. 2,
ktorá je neoddeliteľnou súčasťou tejto zmluvy.

Článok 2

Čas a miesto plnenia
1. Táto zmluva sa uzatvára na dobu určitú, t. j. na obdobie od 2. októbra 2018 do 31.
decembra 2020 alebo do vyčerpania celkovej/maximálnej ceny uvedenej v článku
3 ods. 1 tejto zmluvy.
2. Miestom plnenia predmetu tejto zmluvy je sídlo objednávateľa a jeho pracovisko –
divízia dráh a dopravy na dráhach, nachádzajúce sa na Prístavnej ul. 10
v Bratislave, pokiaľ sa zmluvné strany nedohodnú inak. Predmet zmluvy sa bude
realizovať na mieste plnenia bez akéhokoľvek vzdialeného prístupu dodávateľa.
3. Objednávateľ preberá v zastúpení poverenej osoby, ktorou je kontaktná osoba
uvedená v záhlaví tejto zmluvy, služby v zmysle predmetu tejto zmluvy, to jest aj
jednotlivé samostatne objednávané časti služieb programátorských prác podľa
článku 1 ods. 3 tejto zmluvy (môže sa realizovať aj formou emailovej komunikácie);
jednotlivé samostatne objednávané časti služieb programátorských prác podľa
článku 1 ods. 3 tejto zmluvy preberá podpísaním akceptačného protokolu, ktorého
vzor je uvedený v prílohe č. 3 tejto zmluvy.
Článok 3

Cena
1. Celková cena za všetky požadované služby je špecifikovaná v prílohe č. 1 tejto
zmluvy a bola kalkulovaná ako súčet vlastných nákladov, režijných nákladov
a zisku, pričom táto je výsledkom vykonaného prieskumu trhu. Celková/maximálna
cena pozostáva z ceny za služby prevádzkovej a technickej podpory aplikácie
a ceny za plánovaný rozsah služieb programátorských prác za obdobie trvania
zmluvy a je:
11745,00 € bez DPH, slovom: jedenásťtisícsedemstoštyridsaťpäť EUR bez
DPH a 14094,00 € s DPH, slovom: štrnásťtisícdeväťdesiatštyri EUR s DPH. Cena
za rozsah služieb programátorských prác za obdobie uzatvorenia tejto
zmluvy je závislá od množstva objednávok, ktoré sa uskutočnia podľa potrieb
a vôle objednávateľa, to jest, môže byť nižšia, ale v žiadnom prípade nemôže
byť vyššia .
2. Cena spolu za služby prevádzkovej a technickej podpory aplikácie podľa prílohy
č. 1 definovanej v zmysle článku 1 ods. 2 tejto zmluvy je: 4.995,00 € bez DPH
a 5.994,00 € s DPH.
3. Cena za služby programátorských prác podľa prílohy č. 1 a prílohy č. 4 tejto
zmluvy, definované v zmysle článku 1 ods. 3 tejto zmluvy je maximálne
6.750,00 € bez DPH a 8.100,00 € s DPH.

Článok 4

Platobné a fakturačné podmienky
1. Objednávateľ sa zaväzuje cenu služieb podľa tejto zmluvy uhradiť na základe
vystavených faktúr dodávateľa podľa týchto podmienok:
a) všetky ceny dohodnuté v tejto zmluve, budú uvádzané v EUR bez DPH a v EUR
s DPH, nakoľko objednávateľ nie je platcom DPH,
b) termín splatnosti faktúr je 30 dní.
2. Cena za prevzaté poskytnuté služby prevádzkovej a technickej podpory
aplikácie podľa článku 3 ods. 2 tejto zmluvy bude počas plnenia predmetu zmluvy
fakturovaná dodávateľom podľa nasledujúceho platobného kalendára:
I.
II.
III.
IV.
V.
VI.
VII.
VIII.
IX.

čiastkové plnenie
čiastkové plnenie
čiastkové plnenie
čiastkové plnenie
čiastkové plnenie
čiastkové plnenie
čiastkové plnenie
čiastkové plnenie
čiastkové plnenie

666,00
666,00
666,00
666,00
666,00
666,00
666,00
666,00
666,00

EUR s DPH
EUR s DPH
EUR s DPH
EUR s DPH
EUR s DPH
EUR s DPH
EUR s DPH
EUR s DPH
EUR s DPH

k 31.12.2018
k 31.03.2019
k 30.06.2019
k 30.09.2019
k 31.12.2019
k 31.03.2020
k 30.06.2020
k 30.09.2020
k 31.12.2020

3. Cena za poskytnuté služby programátorských prác podľa článku 3 ods. 3 tejto
zmluvy bude fakturovaná dodávateľom vo výške vopred odsúhlasenej
objednávateľom podľa postupu uvedeného v článku 8 ods. 1 až 4 tejto zmluvy
a faktúru vystaví dodávateľ až po schválení a podpísaní akceptačného protokolu
objednávateľom – poverenou osobou.
4. Cena za poskytnuté služby podľa článku 3 ods. 3 bude fakturovaná štvrťročne
podľa skutočne vykonaných prác na základe odsúhlasených a schválených
akceptačných protokolov v rozsahu podľa prílohy č. 4 tejto zmluvy. Fakturácia za
služby programátorských prác bude prebiehať za kalendárne štvrťroky, t. j.
prvýkrát k 31.12.2018 a potom následne vždy ku koncu ďalšieho kalendárneho
štvrťroka v prípade, ak budú uskutočnené a vzájomne odsúhlasené služby
programátorských prác.
5. Dodávateľ zodpovedá za správnosť a úplnosť každej faktúry ako daňového
dokladu, ktorý musí mať všetky náležitosti v zmysle platných právnych predpisov
Slovenskej republiky. Objednávateľ je oprávnený vrátiť daňový doklad

dodávateľovi na prepracovanie, pokiaľ nebude vystavený v súlade
s ustanoveniami tejto zmluvy, resp. bude vystavený v rozpore s platnými právnymi
predpismi Slovenskej republiky. Vrátením daňového dokladu na prepracovanie
nastáva prerušenie plynutia lehoty splatnosti a nová lehota začína plynúť až dňom
vystavenia nového, opraveného daňového dokladu. Prerušenie plynutia lehoty
neplatí, ak sa preukáže, že daňový doklad bol objednávateľom vrátený
neoprávnene.
6. Za uhradenie daňového dokladu sa považuje deň, v ktorom bude fakturovaná
suma odpísaná z účtu objednávateľa. V prípade, že splatnosť daňového dokladu
pripadne na deň pracovného voľna alebo pracovného pokoja, bude sa za deň
splatnosti daňového dokladu považovať najbližší nasledujúci pracovný deň.
7. Ak predmet zmluvy nebude prevzatý objednávateľom z dôvodu oprávnených
výhrad, nie je dodávateľ oprávnený fakturovať cenu za predmet zmluvy, resp. je
po dohode s objednávateľom oprávnený fakturovať len pomernú časť ceny
predmetu zmluvy.
Článok 5

Záruky
1. Dodávateľ poskytuje záruku dva roky na vykonané úpravy aplikácie, ktoré si
objednávateľ objedná podľa článku 1 ods. 3. Záruka začína plynúť dňom
odovzdania a prevzatia výsledkov riešenia objednávateľom na základe
podpísaného akceptačného protokolu.
2. Dodávateľ poskytuje záruku dva roky na vykonané opravy aplikácie, ktoré sa
vykonajú podľa tejto zmluvy. Záruka začína plynúť dňom nasledujúcim po
odstránení závady.
3. Chyby a poruchy, ktoré sa vyskytnú behom záručnej lehoty, je dodávateľ povinný
bezplatne odstrániť neodkladne, najneskôr však do 30 (tridsiatich) dní od
písomného oznámenia chyby objednávateľom dodávateľovi, pokiaľ sa zmluvné
strany v konkrétnom prípade nedohodnú inak.
4. Záruky poskytnuté dodávateľom sa nevzťahujú na nasledujúce prípady:
a) na preukázateľné alebo skryté chyby aplikácie dodanej objednávateľom,
b) nesprávnou manipuláciou s údajmi zamestnancami objednávateľa,
c) chyby vzniknuté z dôvodu nesprávneho používania aplikácie,
d) chyby vzniknuté akýmkoľvek zásahom objednávateľa do programového
vybavenia bez súhlasu dodávateľa,
e) dodávateľ nenesie zodpovednosť za výsledok očakávaný objednávateľom,
ktorý závisí na stupni znalostí a schopnostiach koncových používateľov
systému a na tom, že sa nedopustia žiadnych chýb či omylov pri práci so
systémom.

5. Žiadna zo zmluvných strán nezodpovedá za neplnenie zmluvných povinností
v dôsledku prekážok, ktoré nastali nezávisle od vôle zmluvných strán a bráni im v
splnení povinností vyplývajúcich z tejto zmluvy. Takéto prekážky je povinná
zmluvná strana, na strane ktorej sa prekážka vyskytla, písomne oznámiť druhej
zmluvnej strane.
6. Ak nie je v zmluve uvedené inak, riadia sa záručné podmienky príslušnými
ustanoveniami Obchodného zákonníka.
7. Objednávateľ má nárok na opravu chýb v záručnej lehote, pokiaľ sú splnené
ustanovenia v článku 5 ods. 3 a nejde o prípady uvedené v ods. 4 a pokiaľ bola
porucha nahlásená dodávateľovi v písomnej forme cez doručený e-mail.
Dodávateľ je povinný okamžite riešiť:
a) poruchy závažného charakteru, ktoré znemožňujú chod aplikácie - do 24 hod.
od písomného nahlásenia chyby alebo poruchy. Toto ustanovenie sa netýka
sobôt, nedieľ a štátnych sviatkov.
b) poruchy menej závažného charakteru, ktoré nebránia využívaniu funkcií
aplikácie - do piatich pracovných dní od písomného nahlásenia chyby alebo
poruchy.
Článok 6

Pokuty
1.

Objednávateľ si môže uplatniť u dodávateľa nárok na zmluvnú pokutu vo výške
0,5% z dohodnutej celkovej zmluvnej ceny s DPH za každý deň omeškania pri
neplnení akéhokoľvek záväzku vyplývajúceho z dodávok služieb podľa článku 1
tejto zmluvy ( s výnimkou lehôt, ktoré rieši odsek 3 tohto článku zmluvy), pokiaľ sa
v zmluve neuvádza inak.

2.

Objednávateľ nemá nárok na zmluvnú pokutu z omeškania dodávateľa, ak má na
meškaní podiel nesplnením niektorého svojho zmluvného záväzku.

3.

V prípade nedodržania akýchkoľvek lehôt stanovených v tejto zmluve
dodávateľovi a za splnenia podmienok uvedených v článku 5 tejto zmluvy, ak sa
jedná o záručné lehoty, má objednávateľ právo na zmluvnú pokutu vo výške 20,00
EUR/deň (dvadsať eur) pri poruche závažného charakteru a 10,00 EUR/deň
(desať eur) pri poruche menej závažného charakteru. Celková maximálna výška
zmluvnej pokuty však nemôže presiahnuť čiastku 3.000,00 EUR (tisíc eur) za rok.

4.

V prípade nedodržania termínov platieb podľa článku 4 tejto zmluvy bude
dodávateľ účtovať objednávateľovi úrok z omeškania v sadzbe, ktorú ustanoví
vláda Slovenskej republiky nariadením.

Článok 7

Ochrana dôverných informácií, osobných údajov, majetkové
práva
1. Zmluvné strany sú si vedomé, že pri zabezpečovaní služieb vyplývajúcich z tejto
zmluvy môžu získať dôverné informácie protistrany.
2. Objednávateľ považuje za dôverné nasledujúce typy informácií:
a) Informácie/údaje o dotknutých osobách,
b) prístupové heslá a profily používateľov,
c) modifikované vzory výstupných zostáv,
d) stav informačných technológií.
3. Dodávateľ považuje za dôvernú informáciu metodiku a postup implementácie.
4. Zmluvné strany sa zaväzujú zachovávať mlčanlivosť o všetkých dôverných
informáciách a údajoch uvedených v tomto článku podľa ods. 2 a ods. 3 a
zaobchádzať s týmito informáciami a údajmi ako s dôvernými v zmysle § 271
zákona č. 513/1991 Zb. Obchodný zákonník v znení neskorších predpisov
a povinnosť mlčanlivosti zachovávať i po ukončení vzájomnej spolupráce.
Dodávateľ je oprávnený pre naplnenie predmetu tejto zmluvy poskytnúť potrebné
informácie v rozsahu nutnom pre potreby tejto zmluvy vlastným zamestnancom,
prípadne subdodávateľom s tým, že je ich povinný písomne upozorniť na
skutočnosť, že sa jedná o dôverné informácie v zmysle tejto zmluvy a zaviazať ich
mlčanlivosťou. V prípade porušenia tohto záväzku je zmluvná strana, ktorá ho
porušila, povinná uhradiť poškodenej zmluvnej strane preukázateľnú škodu
v plnom rozsahu, pokiaľ sa zmluvné strany nedohodnú inak (§ 373 a nasl. zákona
č. 513/1991 Zb. Obchodný zákonník v znení neskorších predpisov).
5. Objednávateľ je oprávnený pre naplnenie predmetu tejto zmluvy poskytnúť
potrebné informácie v rozsahu nutnom pre potreby tejto zmluvy vlastným
zamestnancom prípadne subdodávateľom.
6. Dôverné informácie nezahŕňajú informácie už verejne známe a informácie získané
od tretej strany, ktorá mala právo tieto informácie šíriť.
7. Zmluvné strany súhlasia, že počas trvania platnosti tejto zmluvy i po jej skončení,
okrem výslovne tu dovolených alebo jednotlivo a písomne schválených prípadov,
nebudú využívať, komercionalizovať alebo poskytovať dôverné informácie
protistrany a ich zmluvných partnerov akejkoľvek osobe alebo inštitúcii, okrem
svojich vlastných zamestnancov, prípadne spolupracujúcich osôb, respektíve
dozorným orgánom objednávateľa. Za zamestnancov, spolupracujúce osoby a
ďalších príjemcov informácií však príslušná zmluvná strana zodpovedá v plnom
rozsahu, s výnimkou dozorných orgánov objednávateľa.

8. Zmluvné strany sa zaväzujú, že po dobu plnenia predmetu zmluvy a následnej
záruky nepovedú bez písomného súhlasu druhej strany žiadne rokovania so
zamestnancami zmluvného partnera s cieľom ponúknuť im zamestnanie. Pokiaľ
nedodržaním záväzku dôjde ku škode na jednej zo zmluvných strán, má právo
strana, ktorá bola týmto počinom poškodená vyzvať druhú zmluvnú stranu na
konanie s cieľom dosiahnuť zmier cestou mimosúdneho vyrovnania. To isté platí
aj vo všetkých iných sporných otázkach vyplývajúcich z tejto zmluvy.
9. Povinnosť objednávateľa sprístupniť informácie podľa príslušných zákonov
a predpisov nie je týmito ustanoveniami dotknutá.
10. Dodávateľ je povinný zabezpečiť, aby všetci jeho zamestnanci, zamestnanci
subdodávateľov, prípadne iné osoby, ktoré pre neho vykonávajú činnosti za účelom
plnenia tejto zmluvy, zachovávali mlčanlivosť o osobných údajov spracovávaných
objednávateľom, s ktorými v rámci plnenia tejto zmluvy prídu do styku. Dodávateľ je
povinný uvedené osoby zaviazať mlčanlivosťou; povinnosť mlčanlivosti u osôb
v pracovno-právnom vzťahu, resp. inom právnom vzťahu musí trvať aj po ukončení
pracovno-právneho vzťahu, resp. iného právneho vzťahu. Povinnosť mlčanlivosti
neplatí, ak je to nevyhnutné na plnenie úloh súdu a orgánov činných v trestnom
konaní podľa osobitného zákona, alebo vo vzťahu k úradu pri plnení jeho úloh podľa
zákona. Ustanovenia o povinnosti mlčanlivosti podľa osobitných predpisov tým nie
sú dotknuté. Ak nesplnením tejto povinnosti vznikne objednávateľovi škoda, je
dodávateľ povinný ju objednávateľovi nahradiť v plnom rozsahu.
11. Objednávateľ získava, pre prípad poskytnutých prác a služieb, ktoré majú
charakter autorského diela, všetky majetkové práva k dielu vykonanému na
základe tejto zmluvy dodávateľom pre objednávateľa, a to riadnym finančným
plnením v zmysle tejto zmluvy. Dodávateľ je povinný pri ukončení tejto zmluvy,
alebo kedykoľvek na požiadanie objednávateľa, odovzdať objednávateľovi všetky
zdrojové kódy k dielu, ktoré na základe tejto zmluvy vytvoril.
Článok 8

Ďalšie dohodnuté podmienky
1. Služby programátorských prác týkajúcich sa úprav aplikácie a údajov podľa článku
1 ods. 3 tejto zmluvy si objednávateľ písomne objedná u dodávateľa, formou
písomnej objednávky, podpísanej štatutárnym orgánom objednávateľa, so
špecifikovaním a popisom požiadavky.
2. Dodávateľ najneskôr do 14 dní predloží objednávateľovi cenovú ponuku
s harmonogramom riešenia, alebo požiada objednávateľa o doplnenie špecifikácie
objednávky.
3. Dodávateľ začne plniť predmet objednávky po písomnom potvrdení predloženej
cenovej ponuky a harmonogramu, po ich schválení štatutárnym orgánom
objednávateľa.

4. Dodávateľ bude považovať práce za ukončené podľa harmonogramu, keď ich
písomne odovzdá s akceptačným protokolom objednávateľovi. Dodávateľ bude
práce fakturovať objednávateľovi až po potvrdení akceptačného protokolu
podpisom oprávnenej osoby objednávateľa.
5. Objednávateľ sa zaväzuje poskytnúť dodávateľovi všetky podklady a zdroje
informácií potrebné pre plnenie predmetu zmluvy.
6. Obe zmluvné strany sa zaväzujú, že sa budú vzájomne informovať o prípadných
právnych zmenách, týkajúcich sa právnej subjektivity dodávateľa, resp.
objednávateľa, a to do 15 dní od uskutočnenia týchto zmien.
7. Objednávateľ oprávňuje dodávateľa zverejniť jeho meno ako „Zákazník
spoločnosti ISOMI, a.s.“ kdekoľvek vo svete a bez časového obmedzenia.
Predtým, než dodávateľ použije meno objednávateľa k propagácii, reklame alebo
v iných materiáloch na propagáciu pripravených dodávateľom alebo nazve
objednávateľa iným menom než „Zákazník spoločnosti ISOMI, a.s.“, musí si
vopred vyžiadať písomný súhlas objednávateľa s predložením náhradného, príp.
opraveného textu (mena). Toto právo zaniká odstúpením od zmluvy.
8. Objednávateľ nadobúda vlastnícke/majetkové právo k dielu v okamihu riadneho
finančného plnenia v súlade s ustanoveniami tejto zmluvy.
9. Dodávateľ zabezpečí samostatné spracovanie technickej dokumentácie od EUAR
v anglickom jazyku a zároveň pokryje samostatnú technickú komunikáciu s EUAR
v anglickom jazyku.
10. Dodávateľ bude plniť predmet zmluvy v súlade s priamo vykonateľnými právne
záväznými predpismi Európskej únie, vnútroštátnou legislatívou a pokynmi
objednávateľa.
11. Ak dodávateľ bude plniť predmet tejto zmluvy prostredníctvom subdodávateľov, je
v plnej miere zodpovedný za plnenie predmetu zmluvy, ako aj prípadné škody, ako
by ho vykonával sám.
Článok 9

Ukončenie zmluvy
1. Zmluvu môže vypovedať ktorákoľvek zmluvná strana, a to aj bez udania dôvodov
vo výpovednej lehote 3 (troch) mesiacov. Výpovedná lehota začína plynúť prvým
dňom nasledujúceho mesiaca po doručení písomnej výpovede druhej zmluvnej
strane.
2. Objednávateľ môže odstúpiť od zmluvy z dôvodu podstatného porušenia
povinností vyplývajúcich dodávateľovi z tejto zmluvy. Za podstatné porušenie sa
považuje:
a) opakované nesplnenie termínu odovzdávania požadovaných služieb v zmysle
tejto zmluvy,

b) opakované dodávanie nekvalitne vykonávaných služieb,
c) opakované nedodržanie termínu začatia odstraňovania alebo odstránenia
porúch,
d) nesplnenie povinností vyplývajúcich zo zmluvy ani na výzvu objednávateľa v ním
stanovenej lehote.
3. Dodávateľ môže odstúpiť od zmluvy z dôvodu bezdôvodného neuhradenia faktúr
ani po viac ako 30 (tridsať) dňovom meškaní reklamovanej úhrady platby za
vykonané služby.
4. Odstúpenie od zmluvy je účinné doručením písomného prejavu vôle odstupujúcej
zmluvnej strany druhej zmluvnej strane.

Článok 10

Záverečné ustanovenia
1. Vo veciach neupravených touto zmluvou sa zmluvné strany zaväzujú riadiť
príslušnými ustanoveniami Obchodného zákonníka a ostatnými ustanoveniami
platných právnych predpisov Slovenskej republiky.
2. Pokiaľ niektoré ustanovenie tejto zmluvy bude považované súdom, úradným
orgánom s príslušnou právomocou, zmluvnými stranami alebo v dôsledku zmeny
právneho poriadku či spoločenských pomerov v Slovenskej republike ako neplatné
alebo neúčinné, potom neplatnosť či neúčinnosť takéhoto ustanovenia neovplyvní
ostatné ustanovenia tejto zmluvy, ktoré ako také zostávajú i naďalej v platnosti a
účinnosti. Strany týmto súhlasia, že po vzájomnom písomnom súhlase nahradia
každé neplatné, resp. neúčinné ustanovenie tejto zmluvy ustanovením platným,
resp. účinným, ktoré bude spĺňať v čo najväčšej miere ekonomické, právne
a obchodné ciele už neplatného alebo nevykonateľného ustanovenia.
3. Zmluvné strany prehlasujú, že si túto zmluvu prečítali, že bola uzatvorená po
vzájomnom prerokovaní, prejave ich slobodnej vôle, určito, vážne a zrozumiteľne.
Autentickosť tejto zmluvy potvrdzujú svojím podpisom.
4. Táto zmluva nadobúda platnosť dňom podpísania oboma zmluvnými stranami
a účinnosť dňa 02.10.2018 za predpokladu, že bola deň predchádzajúci tomuto
dňu zverejnená podľa § 47a ods. 1 Občianskeho zákonníka v nadväznosti na § 5a
zákona č. 211/2000 Z. z. o slobodnom prístupe k informáciám v znení neskorších
predpisov, inak nadobúda účinnosť až deň nasledujúci po dni jej zverejnenia
v zmysle uvedeného; v takomto prípade sa finančné plnenia, na ktoré by posunutá
účinnosti zmluvy mala vplyv, budú počítať pomerne, podľa dní reálneho
poskytovania služby. Zmluvné strany sa ďalej dohodli, že zverejnenie Zmluvy
zabezpečí Objednávateľ bezodkladne po podpise tejto zmluvy oboma zmluvnými
stranami, najneskôr však do 5 pracovných dní odo dňa, kedy dostane podpísanú
verziu zmluvy dodávateľom k dispozícii. Zmluva je vyhotovená celkom v 4

rovnopisoch, z ktorých každá má platnosť originálu. Objednávateľ dostane 2
vyhotovenia a 2 vyhotovenia dostane dodávateľ.
5. Zmeny podmienok dohodnutých touto zmluvou sú platné, ak sú vypracované
písomne formou dodatku k zmluve, sú podpísané oboma zmluvnými stranami a sú
vykonané v súlade so všeobecne záväznými právnymi predpismi.
6. Písomnosti zasielané zmluvnými stranami sa považujú za doručené, ak si ich druhá
zmluvná strana alebo jej oprávnená alebo kontaktná osoba prevzala alebo boli
vrátené z poštovej prepravy, z adresy uvedenej v tejto zmluve alebo adresy
písomne oznámenej druhou zmluvnou stranou na doručovanie, ako nedoručené.
7. Neoddeliteľnou súčasťou zmluvy sú štyri prílohy:
Príloha č. 1: Cenová špecifikácia ako výsledok prieskumu trhu.
Príloha č. 2: Rozsah poskytovaných služieb, kontakty a ich dostupnosť, kategórie
a hodnoty úrovní poskytovaných služieb.
Príloha č. 3: Akceptačný protokol.
Príloha č. 4: Špecifikácia služieb programátorských prác.

Bratislava, dňa .........................
Za objednávateľa:

----------------v.r.---------------------------Ing. Ján B r e j a
predseda, generálny tajomník
služobného úradu

Bratislava, dňa ............................
Za dodávateľa:

-----------v.r.---------------------------Jana Ž i l č a y o v á
predsedníčka predstavenstva

Príloha č.1
Cenová špecifikácia ako výsledok prieskumu trhu
1. Prevádzková a technická podpora serverov a aplikácie objednávateľa

Názov služby

Cena mesačná bez
DPH v EUR

služba prevádzky serverov
služba prevádzky aplikácie a jej prepojenia na
ECVVR
služba HOTLINE
služba zálohovania databázy
operačných systémov
databázy

185,00

služba
sietí a prístupových práv
administrovania
aplikácie, vrátane
nadväznosti na prevádzku
ECVVR
SPOLU mesačne bez DPH v EUR

185,00

DPH v EUR

37,00

SPOLU mesačne s DPH v EUR

222,00

2. Programátorské služby týkajúce sa inštalácie nových verzií aplikácie a následných
programových úprav aplikácie vrátane jej väzieb na databázu a ECVVR podľa objednávky
objednávateľa a inštrukcii EUAR v rozsahu max. 270 človekohodín*)

Názov služby

Cena bez DPH
v EUR
(1 človekohodina)

programátorské služby

25,00

DPH v EUR

5,00

SPOLU s DPH v EUR (1 človekohodina)

30,00

Poznámka:
*) Tieto služby budú samostatne objednávané zo strany objednávateľa, formou písomnej
objednávky, podpísanej štatutárnym orgánom objednávateľa a samostatne fakturované
dodávateľom na základe písomného záznamu z konzultácie alebo na základe akceptačného

protokolu k realizovanej službe odsúhlaseným medzi dodávateľom a objednávateľom, ktorý
musí podpísať poverená osoba objednávateľa stanovená na preberanie služieb:
1. Mgr. Jaroslava Cinkaničová, +421 2 48 777 473, Jaroslava.Cinkanicova@nsat.sk

Príloha č. 2

Rozsah poskytovaných služieb, kontakty a ich dostupnosť,
kategórie a hodnoty úrovní poskytovaných služieb
1. Rozsah poskytovaných služieb je uvedený v nasledovnej tabuľke:
Tab. č.1 - Rozsah poskytovaných služieb:

Názov služby

Rozsah
Rozsah požadovaných
poskytnutej služby
prác za týždeň
za rok

služba prevádzky serverov
služba prevádzky aplikácie a jej prepojenia
na ECVVR v EUAR

365 dní *

nepretržite

min. 52-krát

min. 1 x týždenne

služba HOTLINE
služba zálohovania databázy

operačných
systémov
databázy
služba administrovania

sietí a
prístupových práv

priebežne a podľa
požiadaviek
objednávateľa

aplikácie vrátane
nadväznosti na
prevádzku ECVVR
v EUAR
* 24 hodín / 7 dní v týždni okrem plánovaných technických výluk na strane
objednávateľa a objednaných výluk objednávateľom za účelom inštalovania nových
verzií aplikácie

2. Kontakty a ich dostupnosť pre nahlasovanie incidentov a požiadaviek
Nahlasovanie incidentov a požiadaviek na služby podpory dodávateľa môže
poverená osoba objednávateľa vykonávať jedným zo spôsobov uvedených
v nasledovnej tabuľke.

Tab. č. 2 - Kontakty dodávateľa a ich dostupnosť pre nahlasovanie incidentov a požiadaviek:

Spôsob nahlasovania
požiadaviek

Dostupnosť
v hodinách

Adresa / linka

E-mailom / telefonicky

e-mail:
telefón:

09:00 – 17:00

Písomne na adresu
dodávateľa

Šoltésovej 14, 811 08 Bratislava

09:00 – 17:00

09:00 – 17:00

Dodávateľ bude informovať objednávateľa o zmenách vyššie uvedených údajov.
Tab. č. 3 - Poverená osoba objednávateľa pre nahlasovanie incidentov a požiadaviek na služby
podpory dodávateľa:

Činnosť
Nahlasovanie
porúch
Nahlasovanie
požiadaviek

Kontakt telefón / e-mail

Meno a priezvisko
Mgr. Jaroslava
Cinkaničová
Mgr. Jaroslava
Cinkaničová

02 / 48 777 473
Jaroslava.Cinkanicova@nsat.sk
02 / 48 777 473
Jaroslava.Cinkanicova@nsat.sk

Tab. č. 4. - Kategórie a hodnoty úrovní poskytovaných služieb vo vzťahu k aplikácií:

Kategórie
A
B

Popis poruchy
Porucha systému znemožňujúca
dostupnosť aplikácie.
Porucha časti systému znemožňujúcu určitú
činnosť potrebnú pre ďalšiu technologicky
nadväzujúcu činnosť aplikácie.

Reakčný čas

Čas na
odstránenie
poruchy

4 hod.

24 hod.

12 hod.

48 hod.

C

Porucha časti systému spôsobujúca nárast
času odozvy pri dostupnosti aplikácie.

3 dni

14 dní

D

Porucha časti systému, ktorá sa dá obísť
inou funkciou, neovplyvňujúcou v reálnom
čase dostupnosť aplikácie.

14 dní

28 dní

Kategória A - porucha závažného charakteru
Kategória B, C, D - porucha menej závažného charakteru
Reakčný čas - začatie dostatočnej aktivity dodávateľa k odstráneniu poruchy alebo zaistenie
požiadavky po doručení objednávky servisnej služby zo strany objednávateľa.
Čas na odstránenie poruchy – čas plynúci od nahlásenia poruchy až po jej úplné odstránenie
vrátane zabezpečenia funkčnosti aplikácie v požadovanom rozsahu

Príloha č. 3

Akceptačný protokol
DODÁVATEĽ:

OBJEDNÁVATEĽ:
Dopravný úrad
Letisko M. R. Štefánika
823 05 Bratislava

ISOMI, a.s.
Šoltésovej 14
811 08 Bratislava

IČO: 35823526
DIČ: 2020285608
IČ DPH: SK 2020285608
SPRACOVAL: XXX
TELEFÓN:
XXX
E-MAIL:
XXX

IČO: 42355826
DIČ: 2023985568
OZNAČENIE DOKUMENTU: XXX
MIESTO HODNOTENIA: XXX
DÁTUM HODNOTENIA: DD.MM.RRRR

SÚVISIACA ZMLUVA / OBJEDNÁVKA Č.: XXX
PRODUKT A VERZIA:
MODUL:
DÁTUM OZNÁMENIA O REALIZÁCII
ÚLOHY:

DD.MM.RRRR

PREDMET ODOVZDANIA DIELA:
XXX

VYJADRENIE OBJEDNÁVATEĽA KU KVALITE A TERMÍNU DODANIA DIELA:
Dielo bolo / nebolo1) dodané v dohodnutom termíne.
Dielo bolo / nebolo1) dodané v požadovanej kvalite.
Poverené osoby zo strany objednávateľa potvrdzujú, že bol dodaný a zástupcami
objednávateľa prevzatý a akceptovaný1) predmet odovzdania diela v súlade
s požiadavkami objednávateľa a s vyššie uvedenými súvisiacimi dokumentmi.
POZNÁMKA:

ZOZNAM PRÍLOH: XXX

ZA DODÁVATEĽA:
Meno

Podpis

ZA OBJEDNÁVATEĽA:
Meno
Podpis

(pečiatka)
(pečiatka)
1)

Nevhodné preškrtnite

Príloha č. 4

Špecifikácia služieb programátorských prác

Por. č. Programátorské práce

Maximálny
počet
človekohodín

Aktualizácia aplikácie (update, upgrade)
+ transformácia databázy pri update
a upgrade aplikácii
Výpisy z databázy aplikácie a úprava
údajov v databáze aplikácie
1. *)

Testovanie aplikácie po update
a upgrade

270

Programátorská podpora a vývoj
potrebných funkcionalít podľa
požiadaviek objednávateľa
Konzultačná činnosť
Spolu:

270

Poznámka:
*) Tieto služby budú samostatne objednávané zo strany objednávateľa, formou písomnej
objednávky, podpísanej štatutárnym orgánom objednávateľa a samostatne fakturované
dodávateľom na základe písomného záznamu z konzultácie alebo na základe akceptačného
protokolu k realizovanej službe odsúhlaseným medzi dodávateľom a objednávateľom, ktorý
musí podpísať poverená osoba objednávateľa stanovená na preberanie služieb:
1. Mgr. Jaroslava Cinkaničová, +421 2 48 777 473, Jaroslava.Cinkanicova@nsat.sk

Rozpis maximálneho počtu človekohodín zahŕňa analýzu, riešenie, testovanie i uvedenie
do prevádzky jednotlivých častí aplikácie.

