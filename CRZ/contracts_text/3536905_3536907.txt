Zmluva č. 25 /2018
o poskytnutí finančnej podpory z finančných prostriedkov Nadácie Ministerstva
hospodárstva Slovenskej republiky (ďalej len „zmluva“)
Zmluvné strany
Poskytovateľ:
Sídlo:
Štatutárny orgán:
IČO:
Bankové spojenie:
IBAN:
(ďalej len „poskytovateľ“)

Nadácia Ministerstva hospodárstva Slovenskej republiky
Mlynské nivy 44/a, 827 15 Bratislava 212
Marek Dubravík, správca Nadácie MH
31747221
Tatra banka, a.s.
SK64 1100 0000 0029 4800 3467

a
Prijímateľ:
Právna forma:
Sídlo:
Štatutárny orgán :
IČO:
Bankové spojenie:
IBAN:
(ďalej len „prijímateľ“)

Lomtec.com
akciová spoločnosť
Líščie údolie 5, 841 04 Bratislava
Mgr. Miroslav Ličko – predseda predstavenstva
Mgr. Miroslav Sedlák – podpredseda predstavenstva
35 795 174
Tatra banka, a.s.
SK1711000000002629431093

uzavreli
túto zmluvu o poskytnutí finančnej podpory:

Čl. I
Predmet a účel zmluvy
1. Predmetom tejto Zmluvy č. 25 /2018 je poskytnutie finančnej podpory z finančných
prostriedkov poskytovateľa - účelovo určených finančných prostriedkov (ďalej len
„finančná podpora“). Poskytovateľ prijímateľovi na základe žiadosti o poskytnutie
finančnej podpory poskytuje finančnú podporu, ktorá bude slúžiť na pokrytie nákladov
na realizáciu projektu s názvom „SEVPA- Sports Events Video Production Automation“
(ďalej len „projekt“) predloženú na základe Výzvy na predkladanie žiadostí
o poskytnutie finančnej podpory Nadácie Ministerstva hospodárstva Slovenskej
republiky pre rok 2018.

1

Čl. II
Výška a spôsob poskytnutia finančnej podpory
1. Poskytovateľ poskytuje prijímateľovi finančnú podporu v sume 50 000,00 eur
(slovom: päťdesiattisíc eur), z toho na bežné výdavky v sume 6 750,00 eur (slovom:
šesťtisíc šesťtisícsedemstopäťdesiat eur) na kapitálové výdavky v sume 43 250,00
eur (slovom: štyridsaťtritisícdvestopäťdesiat eur), ktoré sa prijímateľ zaväzuje použiť
v plnej výške na realizáciu projektu. Finančná podpora sa poskytuje bezhotovostne
formou bežného transferu a kapitálového transferu.
2. Prijímateľ sa zaväzuje spolufinancovať projekt z vlastných zdrojov v sume 22 850,00
eur (slovom: dvadsaťdvatisícosemstopäťdesiat eur). Suma, ktorou prijímateľ financuje
projekt z vlastných zdrojov, je vo výške najmenej 5% zo schválenej sumy finančnej
podpory (ak prijímateľom je záujmové združenie právnických osôb, občianske
združenie a nezisková organizácia, mesto, obec alebo VÚC), vo výške najmenej 45% zo
schválenej sumy finančnej podpory (ak prijímateľom je právnická alebo fyzická osoba
– podnikateľ). Celková výška oprávnených výdavkov projektu predstavuje 72 850,00
eur.
2. Prijímateľ sa zaväzuje využívať poskytnutú finančnú podporu v súlade s podmienkami
stanovenými v tejto zmluve a realizovať schválený projekt, na financovanie ktorého
bola finančná podpora poskytnutá. Prijímateľ zodpovedá za účelné a hospodárne
použitie finančnej podpory a zodpovedá za realizáciu aktivít v zmysle schválenej
žiadosti o poskytnutie finančnej podpory.
3. Prijímateľ prijíma finančnú podporu podľa Čl. I ods. 2 tejto zmluvy bez výhrad v plnom
rozsahu a za podmienok uvedených v tejto zmluve.
4. Poskytovateľ poskytuje prijímateľovi finančnú podporu na zabezpečenie účelu podľa
Čl. I ods. 1 tejto zmluvy v členení výdavkov podľa Čl. II ods.1 tejto zmluvy. Finančná
podpora bude poukázaná z účtu poskytovateľa uvedeného v záhlaví tejto zmluvy pri
bežných výdavkoch bezhotovostným prevodom do 30 dní od nadobudnutia účinnosti
tejto zmluvy na účet prijímateľa uvedeného v záhlaví tejto zmluvy a pri kapitálových
výdavkoch bezhotovostným prevodom do 6 týždňov od nadobudnutia účinnosti tejto
zmluvy na účet prijímateľa uvedeného v záhlaví tejto zmluvy.
Čl. III
Podmienky použitia finančnej podpory
1. Poskytnutá finančná podpora je účelovo viazaná a prijímateľ sa zaväzuje použiť ju
výlučne na účel, ktorý je uvedený v Čl. I ods. 1 tejto zmluvy.
2. Prijímateľ nesmie z finančnej podpory poskytovať finančné prostriedky ako finančnú
podporu alebo pôžičku iným právnickým osobám alebo fyzickým osobám. Prijímateľ
nesmie použiť finančnú podporu na úhradu záväzkov z predchádzajúcich
hospodárskych rokov, krytie straty z vlastnej činnosti alebo činnosti tretích osôb.
Prijímateľ nesmie použiť finančnú podporu na úhradu výdavkov, ktoré nemajú priamy
2

vzťah k projektu uvedenému v Čl. I ods. 1 tejto zmluvy. Prijímateľ použije na účely
uchovávania finančnej podpory iba bankový účet uvedený v záhlaví tejto zmluvy ,
osobitne zriadený pre poskytnutie finančnej podpory v banke alebo v pobočke
zahraničnej banky a nesmie previesť finančnú podporu na iný účet okrem realizácie
platieb bežných výdavkov alebo kapitálových výdavkov v rámci čerpania finančnej
podpory na stanovený projekt alebo touto zmluvou stanovených povinností vrátiť
finančnú podporu, jej časť alebo vzniknuté výnosy podľa Čl. IV, body 4,5,6,7.
3. Poskytovateľ môže u prijímateľa finančnej podpory vykonať finančnú kontrolu na
mieste hospodárenia s poskytnutou finančnou podporou a vnútorný audit podľa
zákona č. 357/2015 Z. z. o finančnej kontrole a audite a o zmene a doplnení
niektorých zákonov.
Čl. IV
Práva a povinnosti prijímateľa finančnej podpory
1. Prijímateľ je povinný viesť finančnú podporu na zriadenom účte v banke uvedenej
v záhlaví tejto zmluvy na strane prijímateľa.
2. Prijímateľ je povinný zrealizovať čerpanie finančnej podpory uvedenej v Čl. I tejto
zmluvy podľa zákona číslo 523/2004 Z.z.
o rozpočtových pravidlách.
3. Prijímateľ je povinný pri použití finančnej podpory dodržať maximálnu hospodárnosť,
efektívnosť a účinnosť ich použitia v súlade s ustanovením § 19 ods. 3 zákona číslo
523/2004 Z.z. o rozpočtových pravidlách.
4. V prípade nevyčerpania celej finančnej podpory na bežné výdavky alebo jej časti je
prijímateľ povinný poukázať nevyčerpanú sumu najneskôr do 31.01.2019 na
účet/IBAN č. SK64 1100 0000 0029 4800 3467 vedený v Tatra banke a poskytovateľa
o tejto skutočnosti písomne upovedomiť v lehote do 31.01.2019.
5. V prípade nevyčerpania celej finančnej podpory na kapitálové výdavky alebo jej časti
je prijímateľ povinný poukázať nevyčerpanú sumu najneskôr do 31.01.2021 na
účet/IBAN č. SK64 1100 0000 0029 4800 3467 vedený v Tatra banke a poskytovateľa
o tejto skutočnosti písomne upovedomiť v lehote do 31.01.2021.
6. Výnosy z finančnej podpory je prijímateľ povinný odviesť poskytovateľovi na
účet/IBAN č. SK64 1100 0000 0029 4800 3467 vedený v Tatra banke najneskôr do
31.01.2019 pri bežných výdavkoch, resp. do 31.01.2021 pri kapitálových výdavkoch.
Prijímateľ je povinný poskytovateľa písomne upovedomiť o poukázaní výnosov, resp.
o tom, že výnosy nevznikli v termíne do 31.01.2019 pri bežných výdavkoch, resp. do
31.01.2021 pri kapitálových výdavkoch.
7. V písomnom upovedomení podľa Čl. IV ods. 4, 5, 6 a je prijímateľ povinný uviesť:
a) účel poskytnutej finančnej podpory, ktorej sa poukazované finančné prostriedky
týkajú,
3

b) či ide o výnosy alebo nevyčerpanú finančnú podporu,
c) poukazovanú sumu v eurách zaokrúhlenú na dve desatinné miesta,
d) číslo účtu prijímateľa finančnej podpory, z ktorého boli finančné prostriedky
poukázané,
e) číslo účtu poskytovateľa, na ktoré boli finančné prostriedky poukázané.
8. Ak prijímateľ neodvedie finančné prostriedky vyplývajúce zo zúčtovania na príslušný
účet poskytovateľa podľa Čl. IV ods. 5 tejto zmluvy, alebo podľa Čl. IV ods. 6 tejto
zmluvy, je to dôvodom na odstúpenie poskytovateľa od zmluvy, čím sa zmluva ruší od
počiatku a prijímateľ je povinný finančné prostriedky vo výške poskytnutej finančnej
podpory na príslušný projekt poskytovateľovi v plnom rozsahu vrátiť.
9. Prijímateľ je povinný o poskytnutej finančnej podpore viesť účtovnú evidenciu
v súlade so zákonom č. 431/2002 Z. z. o účtovníctve v znení neskorších predpisov
(ďalej len „zákon o účtovníctve“). Prijímateľ, ktorý nie je osobou povinnou v zmysle
zákona o účtovníctve, je povinný počas piatich rokov odo dňa podpísania tejto zmluvy
uchovávať všetky účtovné doklady, súvisiace s realizáciou projektu podľa Čl. I ods. 1
tejto zmluvy.
10. Všetky dokumenty a písomnosti týkajúce sa tejto zmluvy zasiela prijímateľ na adresu
Nadácie Ministerstva hospodárstva Slovenskej republiky uvedenej v záhlaví tejto
zmluvy, alebo osobne do podateľne Nadácie Ministerstva hospodárstva Slovenskej
republiky.
Čl. V
Podmienky zúčtovania finančnej podpory
1. Prijímateľ je povinný predložiť poskytovateľovi vecné vyhodnotenie a finančné
vyúčtovanie finančnej podpory za rok 2018 najneskôr do 31.01.2019 pri bežných
výdavkoch, resp. najneskôr do 31.01.2021 pri kapitálových výdavkoch na adresu
Nadácie Ministerstva hospodárstva Slovenskej republiky. Obálku je potrebné
viditeľne označiť slovami: „Nadácia Ministerstva hospodárstva Slovenskej
republiky „Vyúčtovanie“. Vecné vyhodnotenie a finančné vyúčtovanie finančnej
podpory je prijímateľ povinný zaslať v dvoch vyhotoveniach, vrátane príloh
(dokladov).

Vecné vyhodnotenie musí obsahovať:
záverečnú správu o výsledkoch projektu, ktorá obsahuje:
 číslo zmluvy o poskytnutí finančnej podpory, názov projektu, príjemcu
finančnej podpory,
 poskytnutú sumu v eurách ako účelovú finančnú podporu z finančných
prostriedkov Nadácie Ministerstva hospodárstva Slovenskej republiky,
 vyhodnotenie projektu – splnenie/nesplnenie cieľov – čo sa vďaka
projektu zmenilo, ako sa využijú výstupy projektu, hodnotenie realizácie
projektu zo strany cieľových skupín a širšej verejnosti
 fotodokumentáciu z jednotlivých aktivít,
4



-

-

publicitu projektu (predložiť výtlačky, články v novinách, na internetových
stránkach podľa plánu propagácie projektu).
v prípade zakúpenia vecných darov alebo cien do súťaží je potrebné doložiť
zoznam odovzdaných predmetov s menom, adresou a podpisom prijímateľa,
v prípade zakúpenia materiálneho a technického vybavenia je potrebné predložiť
doklad o jeho zaevidovaní do majetku prijímateľa finančnej podpory,
v prípade, že výstupom aktivity je dátový nosič, publikácia a pod. pre konečného
prijímateľa, prijímateľ finančnej podpory je povinný preukázať odovzdanie alebo
distribúciu výstupu konečnému prijímateľovi (napr. vyhotoví zoznam konečných
prijímateľov s menom FO/názvom PO, adresou a podpisom/písomným
potvrdením konečného prijímateľa alebo doloží potvrdenie príslušného
poštového úradu o odoslaní zásielok konečným prijímateľom),
v prípade vzdelávacích aktivít uviesť názov vzdelávacej aktivity, účel aktivity,
odborné zabezpečenie, popis jednotlivých zrealizovaných aktivít s programom
vzdelávacej aktivity (miesto, termín a počet účastníkov vzdelávania), prezenčné
listiny za každý deň zrealizovanej aktivity s presným počtom účastníkov, lektorské
zabezpečenie (preukázať odbornú spôsobilosť fotokópiou certifikátu).

Finančné vyúčtovanie musí obsahovať:
- finančné vyúčtovanie finančnej podpory a prostriedkov spolufinancovania
podpísané štatutárnym zástupcom vypracované v súlade so zákonom
o účtovníctve s predložením písomného prehľadu a čitateľných fotokópií,
dokladov preukazujúcich použitie finančnej podpory, ako sú: daňové doklady –
faktúry, pokladničné doklady s náležitosťami podľa § 71 zákona č. 222/2004 Z. z.
o dani z pridanej hodnoty v znení neskorších predpisov, kúpne zmluvy, zmluvy
o dielo, objednávky, dodacie listy, preberacie protokoly, výpis z účtu o prijatí
finančnej podpory, výberoch, bezhotovostných platbách a pod.
- súčasťou vyúčtovania je tiež:
 písomné upovedomenie o odvedení aj neodvedení poskytnutých
finančných prostriedkov a výnosov poskytovateľovi (Čl. IV, ods. 4,5,6,7),
 tabuľka finančného zúčtovania za rok 2018 a tabuľka prehľadu použitia
finančných prostriedkov a spolufinancovania za rok 2018 (týkajúca sa
použitia bežných transferov),
 tabuľka zúčtovania kapitálových transferov poskytnutých z finančných
prostriedkov Nadácie Ministerstva hospodárstva Slovenskej republiky.
2. Ak prijímateľ nepredloží vyúčtovanie finančnej podpory do termínu uvedeného v Čl. V
ods. 1, alebo ak nereaguje na výzvu poskytovateľa o predloženie vecného
vyhodnotenia a finančného vyúčtovania finančnej podpory, alebo ak poskytovateľ
zistí nedostatky v predloženom vecnom vyhodnotení a finančnom vyúčtovaní
finančnej podpory, vyzve prijímateľa na odstránenie zistených nedostatkov a súčasne
mu stanoví lehotu na ich odstránenie. Ak prijímateľ v stanovenej lehote nedostatky
neodstráni, prijímateľ je povinný poskytnutú finančnú podporu alebo jej časť vrátiť na
základe tejto zmluvy poskytovateľovi do 30 kalendárnych dní od uplynutia lehoty
určenej poskytovateľom. Povinnosť sa vzťahuje na vrátenie takej výšky finančných
prostriedkov, akú vyčísli poskytovateľ na základe zistených nedostatkov vo vecnom
vyhodnotení a finančnom vyúčtovaní.
5

3. Prijímateľ sa zaväzuje uvádzať na všetkých tlačených a elektronických materiáloch
a v mediálnych výstupoch uskutočnených v súvislosti s projektom vrátane tých,
ktoré sú poskytnuté na konferenciách a seminároch informáciu, že projekt bol
financovaný z finančných prostriedkov Nadácie Ministerstva hospodárstva
Slovenskej republiky. Všetky tlačené a elektronické materiály a mediálne výstupy
uskutočnené prijímateľom v súvislosti s projektom musia obsahovať nasledovné
vyhlásenie: „Realizované s finančnou podporou Nadácie Ministerstva
hospodárstva Slovenskej republiky na rok 2018“. Za obsah týchto dokumentov je
výlučne zodpovedný prijímateľ, v prípade ak toto vyhlásenie nebude, nebudú
výdavky uznané za oprávnené.
4. Prijímateľ je povinný minimálne 15 dní pred realizáciou pripravovaných verejných
aktivít a aktivít zameraných na prácu s cieľovými skupinami poslať poskytovateľovi
pozvánku alebo oznámenie s uvedením programu, termínu a miesta realizácie týchto
aktivít.
5. Poskytnutú finančnú podporu v zmysle Čl. II ods. 1 tejto zmluvy a prostriedky
spolufinancovania v zmysle Čl. II ods. 2 tejto zmluvy je prijímateľ povinný použiť
najneskôr do:
- 31.12.2018 v oblasti bežných výdavkov a vyúčtovať bezodkladne, najneskôr však
do 31.01.2019 a v oblasti kapitálových výdavkov najneskôr do 31.12.2020
a vyúčtovať bezodkladne, najneskôr však do 31.01.2021.
Čl. VI
Sankcie
Ak prijímateľ poruší finančnú disciplínu tým, že:
a) Ak prijímateľ nebude realizovať projekt, na ktorý mu bola finančná podpora podľa Čl.
I tejto zmluvy poskytnutá, je povinný bezodkladne písomne o tejto skutočnosti
informovať poskytovateľa a vrátiť finančnú podporu v plnom rozsahu a zaplatiť
penále podľa § 31 ods. 3 zákona o rozpočtových pravidlách, najneskôr však do
31.12.2018 na účet č. 29 4800 3467 vedený v Tatra banke.
b) poskytne, alebo použije finančnú podporu v rozpore s určeným účelom podľa Čl.
I tejto zmluvy (§ 31 ods. 1 písm. a) zákona o rozpočtových pravidlách), je povinný
odviesť finančné prostriedky vo výške porušenia finančnej disciplíny a penále podľa §
31 ods. 3 zákona o rozpočtových pravidlách,
c) neodvedie v lehote a v rozsahu určenom v Čl. IV ods. 4, 5, 6, a 7 tejto zmluvy finančné
prostriedky poskytovateľovi (§ 31 ods. 1 písm. c) zákona o rozpočtových pravidlách),
je povinný odviesť finančné prostriedky vo výške porušenia finančnej disciplíny
a penále podľa § 31 ods. 4 zákona o rozpočtových pravidlách,
d) neodvedie v lehote a v rozsahu určenom v Čl. IV ods. 7 tejto zmluvy výnos
z poskytnutých prostriedkov na účet poskytovateľa (§ 31 ods. 1 písm. d) zákona o
rozpočtových pravidlách), je povinný odviesť finančné prostriedky vo výške porušenia
finančnej disciplíny a penále podľa §31 ods. 4 zákona o rozpočtových pravidlách,

6

e) umožní bezdôvodne obohatenie získaním finančného prospechu z poskytnutých
verejných prostriedkov (§ 31 ods. 1 písm. g) zákona o rozpočtových pravidlách), je
povinný zaplatiť pokutu podľa § 31 ods. 6 zákona o rozpočtových pravidlách.

Čl. VII
Odstúpenie od zmluvy
1. Pred riadnym splnením záväzkov podľa tejto zmluvy, t. j. pred skončením jej platnosti,
môže poskytovateľ odstúpiť od zmluvy a prijímateľ je povinný bezodkladne vrátiť
poskytnutú finančnú podporu poskytovateľovi v plnom rozsahu v prípade
podstatného porušenia zmluvy alebo v prípade zmeny okolností, za ktorých došlo
k uzavretiu zmluvy, a to najmä ak:
a) sa preukáže, že údaje v žiadosti a dokladoch, na základe ktorých poskytovateľ
rozhodol o poskytnutí finančnej podpory, boli nepravdivé, neúplné, zavádzajúce
alebo sfalšované,
b) prijímateľ bezdôvodne pozastavil realizáciu projektu, alebo projekt nerealizoval
v rozsahu podľa Čl. I ods. 1 tejto zmluvy,
c) sa právoplatne preukáže spáchanie trestného činu v súvislosti s realizáciou
projektu,
d) prijímateľ použije finančnú podporu alebo jej časť v rozpore s touto zmluvou,
e) na majetok prijímateľa bola povolená reštrukturalizácia alebo vyhlásený konkurz,
alebo bol návrh na vyhlásenie konkurzu zamietnutý pre nedostatok majetku.
2. Odstúpenie od zmluvy je účinné dňom doručenia písomného oznámenia
poskytovateľa o odstúpení od zmluvy prijímateľovi. Za doručené sa pritom považuje
aj oznámenie, ktoré bolo poskytovateľovi vrátené z dôvodu, že si ho príjemca
v odbernej lehote nevyzdvihol, a to aj v prípade, že sa o tom prijímateľ nedozvedel.
V prípade, že druhá zmluvná strana odmietne prijať písomné odstúpenie od zmluvy, alebo
iným spôsobom zmarí prijatie doručenia, odstúpenie od zmluvy je účinné dňom odmietnutia
prijatia, alebo dňom márneho doručenia písomného odstúpenia od zmluvy.
Čl. VIII
Spoločné a záverečné ustanovenia
1. Táto zmluva sa uzatvára na dobu určitú do 31.12.2020. Po uplynutí doby platnosti
tejto zmluvy zostávajú záväzky prijímateľa voči poskytovateľovi stanovené v tejto
zmluve platné.
2. Nedodržanie zmluvne dohodnutých podmienok sa bude považovať za porušenie
finančnej disciplíny a bude podliehať sankciám podľa zákona o rozpočtových
pravidlách.
3. Práva a povinnosti zmluvných strán touto zmluvou neupravené sa riadia príslušnými
právnymi predpismi platnými v Slovenskej republike.

7

4. Poskytovateľ si vyhradzuje právo znížiť výšku finančnej podpory z dôvodu nedostatku
finančných prostriedkov, o čom písomne upovedomí prijímateľa. V takomto prípade
poskytovateľ nezodpovedá prijímateľovi za vzniknuté výdavky, ani za prípadnú škodu.
5. Zmluva je vyhotovená v štyroch rovnopisoch, z ktorých jeden rovnopis dostane
prijímateľ a 3 rovnopisy dostane poskytovateľ.
6. Zmluvné strany prehlasujú, že sú si vedomé existencie práv a povinností vyplývajúcich
z ustanovenia § 47a Občianskeho zákonníka § 5a) zákona č. 211/2000 Z. z.
o slobodnom prístupe k informáciám a o zmene a doplnení niektorých zákonov
v znení neskorších predpisov.
7. Ustanovenia tejto zmluvy možno meniť len po vzájomnej dohode zmluvných strán
a to výlučne vo forme písomného dodatku podpísaného oboma zmluvnými stranami.
8. Zmluvné strany vyhlasujú, že ich spôsobilosť a voľnosť uzavrieť túto zmluvu, ako aj
spôsobilosť k súvisiacim právnym úkonom nie sú žiadnym spôsobom obmedzené
alebo vylúčené. Zároveň vyhlasujú, že si obsah zmluvy prečítali a s týmto súhlasia, že
zmluva bola uzavretá podľa ich pravej a slobodnej vôle, nie v tiesni ani za inak
nápadne nevýhodných podmienok.
9. Zmluvné strany vyhlasujú, že si zmluvu prečítali, jej obsahu porozumeli a na znak
súhlasu ju podpisujú.
10. Táto zmluva nadobúda platnosť dňom jej podpísania obidvoma zmluvnými stranami
a účinnosť dňom nasledujúcim po dni jej zverejnenia v Centrálnom registri zmlúv
podľa § 47a Občianskeho zákonníka, vedenom na Úrade vlády Slovenskej republiky.

V Bratislave, dňa

V Bratislave, dňa 21.06.2018
za prijímateľa
Mgr. Miroslav Ličko:

za poskytovateľa

Mgr. Miroslav Sedlák:

8

