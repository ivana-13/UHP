484/2017
ZMLUVA
o poskytovaní informácií z monitorovania verejných informačných zdrojov
uzatvorená podľa § 269 ods. 2 zákona č. 513/1991 Zb. Obchodného zákonníka v znení neskorších
predpisov
Čl. 1
Zmluvné strany
Odberateľ: Všeobecná zdravotná poisťovňa, a.s.
Sídlo:
Panónska cesta 2, 851 04 Bratislava – mestská časť Petržalka
Zastúpená:
Mgr. Miroslav Kočan, predseda predstavenstva
doc. JUDr. Michal Ďuriš, PhD., člen predstavenstva
IČO:
35 937 874
IČ DPH:
SK 2022027040
Zápis v registri:
Obchodný register Okresného súdu Bratislava I,
oddiel Sa, vl. č. 3602/B
Bankové spojenie:
Štátna pokladnica, Bratislava
Číslo účtu / IBAN:
Osoba oprávnená rokovať vo veciach zmluvy:
(ďalej len „odberateľ“)

a
Dodávateľ':
Sídlo:
Zastúpený:
IČO:
DIČ:
IČ DPH:
Zápis v registri:

Slovakia Online, s.r.o.
Riazanská 57, 831 03 Bratislava
Oľga Cimová, konateľ
31402445
2020338397
SK2020338397
OR BA I, oddiel: sro, vložka č. 9581/B

Bankové spojenie:
Tatra banka a.s.
Číslo účtu / IBAN:
Osoba oprávnená rokovať vo veciach zmluvy:
(ďalej len „dodávateľ“),

uzatvárajú túto Zmluvu o poskytovaní informácií z monitorovania verejných informačných
zdrojov v zmysle ustanovenia zákona č. 343/2015 Z. z. o verejnom obstarávaní v znení
neskorších predpisov, ako výsledok verejného obstarávania (ďalej len „zmluva“).

Čl. 2
Predmet zmluvy

2.1 Predmetom zmluvy je, záväzok dodávateľa, vykonávať pre odberateľa denný monitoring médií za
podmienok ustanovených touto zmluvou.
2.1.1 Monitoring médií predstavuje špecifickú aktivitu dodávateľa, spočívajúcu v sledovaní
televíznych a rozhlasových staníc, printových médií, týždenníkov, mesačníkov, regionálnej
a národnostnej tlače a internetových stránok na základe dodaných kľúčových slov od
odberateľa a ich následné empirické spracovanie do textovej podoby, v jednom elektronickom
súbore, ktorý je dodávaný každý pracovný deň, formou elektronickej pošty na e-mailovú
adresu/ adresy, určené odberateľom.

2.1.2

Štvrťročnou analýzou monitoringu médií sa na účel tejto zmluvy považuje kvalitatívne
a kvantitatívne spracovanie dát získaných z dodaného denného monitoringu médií v zmysle
článku 2.1.1 tejto zmluvy. V kvantitatívnom hodnotení mediálnych výstupov sa uvádza číselne
vyjadrený počet výstupov, ktoré sa priamo alebo nepriamo týkali činnosti a postavenia
odberateľa. Dodávateľ v štvrťročnom monitoringu ďalej číselne a taktiež graficky rozdelí
mediálne výstupy na tie, ktoré boli publikované v elektronických médiách a tie, ktoré boli
publikované v tlačových (printových) médiách, podľa jednotlivých kalendárnych mesiacov.
V kvalifikovanom hodnotení odberateľ výstupy z denného monitoringu médií rozčlení do troch
kategórií, a to na pozitívne, neutrálne a negatívne vo vzťahu k činnosti a postaveniu
odberateľa v systéme verejného zdravotného poistenia tak, aby bolo zrejmé, koľko výstupov
v jednotlivých kategóriách zodpovedalo elektronickým a koľko tlačeným (printovým) médiám
v jednotlivých mesiacoch, za ktoré sa štvrťročná analýza monitoringu médií vykonáva.
V printovej časti taktiež dodávateľ uvedie členenie podľa periodík (denník, týždenník,
mesačník, a iné) Súčasťou analýzy monitoringu médií je aj samostatný zoznam negatívnych
výstupov, s uvedením dátumu ich publikovania, označenia média a názvu príspevku ako aj
hodnotiaci komentár daného kalendárneho štvrťroka z pohľadu prezentácie odberateľa
v médiách.
2.2 Predmetom tejto zmluvy je zároveň záväzok odberateľa uhradiť dodávateľovi cenu za poskytnuté
plnenie (služby) v zmysle článku 5.1 tejto zmluvy.

Čl. 3
Práva a povinnosti zmluvných strán
3.1 Dodávateľ sa zaväzuje vyhotovovať monitoring médií a štvrťročnú analýzu minimálne z rozsahu
médií, ktorý je nasledovný:
• televízne a rozhlasové stanice (všetky relevantné na území Slovenskej republiky, t.j. s
minimálnou sledovanosťou / počúvanosťou, ktorú meria autorita na základe reprezentatívneho
výskumu, aspoň 5% populácie);
• denná tlač (všetky denníky na území Slovenskej republiky v tlačovej podobe a ich on-line
vydania);
• týždenníky a mesačníky (všetky týždenníky a mesačníky, ktoré vychádzajú v Slovenskej
republike v tlačovej podobe, prípadne v ich on-line podobe);
• regionálna tlač (regionálna tlač na území Slovenskej republiky a jej on-line vydania)
• národnostná tlač (regionálna tlač na území Slovenskej republiky a jej on-line vydania);
• lifestylové (magazínové) portály – lifestylovo, zdravotne a rodinne orientované on-line portály
na území Slovenskej republiky - minimálne v rozsahu špecifikovanom v prílohe č.1 Zoznam
monitorovaných zdrojov ;
• on-line spravodajské portály – minimálne v rozsahu špecifikovanom v prílohe č.1 Zoznam
monitorovaných zdrojov.
3.1.1

Kľúčové slová, z ktorých sa vyhotovuje monitoring médií sú nasledovné:
Ministerstvo zdravotníctva SR, MZ SR, minister zdravotníctva,
štátna
poisťovňa,
zdravotné
poistenie, poisťovňa Dôvera, poisťovňa Union, Union zdravotná poisťovňa, NCZI,
privatizácia zdravotníctva, reforma zdravotníctva, zdravotnícke reformy, financovanie
zdravotníctva, rozpočet rezortu zdravotníctva, fakultná nemocnica, nemocnica s poliklinikou,
nemocnica, poliklinika, lekár, telemedicína, zdravotná sestra, zdravotnícky pracovník,
stomatológ, pacient, zdravotná pomoc, lieková politika, distribúcia liekov, lieky, manažment
pacient, zdravotná prevencia, zdravotná záchranná služba, záchranná lekárska služba,
zdravotná starostlivosť, zdravotníctvo, Červený kríž, SČK, darcovstvo krvi, Slovenská

2

lekárska spoločnosť, Asociácia súkromných lekárov, Zdravita, Asociácia nemocníc Slovenska,
Zväz ambulantných poskytovateľov, ZAP, Slovenská lekárnická komora, erecept, eRecept
(podľa toho, či systém rozlišuje malé a veľké písmená) epreskripcia, eHealth, eZdravie,
elektronizácia zdravotníctva, elektronická zdravotná knižka, DRG, ePobočka. Uvedené
kľúčové slová sa vzťahujú aj na ich gramatické tvary.
3.1.2 Ak sú mediálne výstupy, ktoré sú predmetom monitoringu v zmysle článku 2.1.1 publikované
v inom ako v úradnom jazyku, je dodávateľ povinný preložiť takéto výstupy do slovenského
jazyka. To neplatí, ak sú výstupy v českom jazyku.
3.1.3 V prípade audio, alebo audiovizuálnych výstupov je dodávateľ povinný zabezpečiť doslovný
prepis takýchto nahrávok.
3.2 Dodávateľ je povinný zabezpečiť dodržiavanie zákona č. 185/2015 Z. z. (Autorský zákon)
v platnom znení (ďalej len „zákon č. 185/2015 Z .z.“). Predovšetkým a najmä uzatvoriť zmluvy
a vysporiadať vzťahy s držiteľmi autorských práv k plneniam špecifikovaným v článku 2, ktoré
majú charakter diela, podľa autorského zákona.
3.3 Zmluvné strany sa zaväzujú zachovávať mlčanlivosť o všetkých skutočnostiach, o ktorých sa
dozvedeli v súvislosti s plnením tejto zmluvy, príslušné ustanovenia zákona č. 211/2000 Z.z. o
slobodnom prístupe k informáciám a o zmene a doplnení niektorých zákonov (zákon o slobode
informácií) však nie sú týmto článkom dotknuté.

Čl. 4
Spôsob čas a miesto plnenia
4.1 Dodávateľ sa zaväzuje každý pracovný deň najneskôr do 08:00 hodiny ráno zaslať denný
monitoring médií za obdobie, bezprostredne nadväzujúce na obdobie pokryté predchádzajúcim
monitoringom médií, na elektronické adresy určené odberateľom.
4.2 Odberateľ je oprávnený kedykoľvek zmeniť e-mailovú adresu/adresy, na ktoré sú monitoringy
médií zasielané. Takúto zmenu je povinný dodávateľovi oznámiť minimálne 3 pracovné dni
vopred, pričom dodávateľ je povinný akceptáciu žiadosti potvrdiť odberateľovi e-mailom
bezodkladne po jej vybavení. Žiadosť o zmenu je v tomto prípade povinný dodávateľ prijať aj
formou e-mailovej žiadosti.
4.3 Odberateľ môže na základe e-mailovej požiadavky kedykoľvek rozšíriť alebo znížiť počet
kľúčových slov, prípadne zmeniť kľúčové slová, ktoré sú predmetom monitoringu médií. Takúto
zmenu je povinný dodávateľovi oznámiť minimálne 3 pracovné dni vopred pričom dodávateľ je
povinný akceptáciu žiadosti potvrdiť odberateľovi e-mailom bezodkladne po jej vybavení.
4.4 Dodávateľ sa zaväzuje spracovať a elektronickou formou doručiť štvrťročnú analýzu monitoringu
médií, v zmysle článku 2.1.2 tejto zmluvy, najneskôr do 20. dňa v mesiaci, nasledujúceho po
skončení kalendárneho štvrťroka na dohodnuté emailové adresy. Bod 4.3 tejto zmluvy, sa
primerane uplatní aj v prípade dodávania štvrťročnej analýzy monitoringu médií.

Čl. 5
Cena a platobné podmienky
5.1 Cena za riadne a včas vykonaný predmet tejto zmluvy, je dohodnutá vo výške 219,- eur bez DPH
mesačne (slovom.dvestdeväťnásť eur). K tejto cene bude pripočítaná príslušná sadzba DPH vo
výške podľa všeobecne záväzných právnych predpisov platných v čase poskytnutia zdaniteľného
plnenia. V prípade zmeny výšky sadzby DPH sa nevyžaduje úprava formou dodatku k tejto
zmluve, ale dodávateľ bude automaticky účtovať výšku sadzby DPH platnej v čase poskytnutia
zdaniteľného plnenia.
5.2 Cena za poskytnuté plnenie sa bude účtovať mesačne, spätne, vždy najneskôr do 10. dňa
nasledujúceho mesiaca, formou faktúry – daňového dokladu, vystaveného v zmysle účtovných
štandardov. Splatnosť faktúry je 14 pracovných dní odo dňa jej doručenia odberateľovi.

3

5.3 Ak faktúra nebude obsahovať náležitosti vyžadované príslušnými všeobecne záväznými právnymi
predpismi, odberateľ je oprávnený faktúru vrátiť dodávateľovi. V takomto prípade sa preruší
plynutie lehoty splatnosti a nová lehota splatnosti začne plynúť odo dňa doručenia opravenej
alebo novo vystavenej faktúry odberateľovi .

Čl. 6
Sankcie
6.1 Odberateľ má právo na náhradu škody, ktorá mu preukázateľne vznikla nesplnením vlastnej
daňovej povinnosti dodávateľa, platcu DPH, v zmysle § 78 zákona č. 222/2004 Z. z. o dani z
pridanej hodnoty v znení neskorších predpisov a následne uplatnením ručenia za daň voči
dodávateľovi v zmysle § 69b tohto zákona. Odberateľ má zároveň právo uplatniť u dodávateľa i
trovy konania, ktoré mu vzniknú v konaní podľa § 69b zákona č. 222/2004 Z. z. pred príslušným
daňovým úradom.
6.2 Odberateľ je oprávnený jednostranne započítať svoje pohľadávky voči dodávateľovi, ktoré mu
vznikli z dôvodu uplatnenia ručenia za daň voči odberateľovi v zmysle § 69b zákona č. 222/2004
Z. z. o dani z pridanej hodnoty v znení neskorších predpisov, vrátane trov konania, ktoré mu
vznikli v konaní s príslušným daňovým úradom.
6.3 Odberateľ je oprávnený odstúpiť od zmluvy ak zistí, že dodávateľ je zverejnený v zozname osôb,
u ktorých nastali dôvody na zrušenie registrácie dane z pridanej hodnoty podľa § 81 ods. 4 písm.
b) druhého bodu zákona č. 222/2004 Z.z. o dani z pridanej hodnoty v znení neskorších predpisov,
ktorý v zmysle § 69 ods. 15 tohto zákona zverejňuje Finančné riaditeľstvo Slovenskej republiky
na portáli Finančnej správy Slovenskej republiky. Zmluva zaniká dňom písomného doručenia
oznámenia o odstúpení od zmluvy dodávateľovi. V prípade ak zásielku nie je možné doručiť,
považuje sa za doručenú prvým dňom uloženia na pošte.
6.4 Odberateľ je oprávnený od zmluvy odstúpiť v prípade, ak zistí, že dodávateľ nemá dostatočne
vysporiadané zmluvy a vzťahy s držiteľmi autorských práv v zmysle zákona č. 185/2015 Z.z.
Zmluva v tomto prípade zaniká dňom písomného doručenia oznámenia o odstúpení od zmluvy
dodávateľovi. V prípade ak sa zásielku nepodarí doručiť, považuje sa za doručenú prvým dňom
uloženia na pošte. Odberateľ má nárok na náhradu škody, ktorá by mu takouto činnosťou mohla
vzniknúť.
6.5 Odberateľ je oprávnený od zmluvy odstúpiť, ak bol dodávateľovi uložený jeden, alebo viacero
trestov, uvedených v § 10 zákona č. 91/2016 Z.z. o trestnej zodpovednosti právnických osôb.
Účinky odstúpenia nastanú dňom doručenia písomnosti druhej zmluvnej strane, alebo k inému
termínu, ktorý VšZP v odstúpení uvedie. V prípade ak odstúpenie nie je možné doručiť druhej
zmluvnej strane, považuje sa odstúpenie podľa tohto ustanovenia za doručené prvým dňom
uloženia zásielky na pošte
6.6 Odberateľ je oprávnený odstúpiť od zmluvy v prípade, ak sa dodávateľ stane dlžníkom poistného
na zdravotné poistenie voči odberateľovi.
6.7 Ak je odberateľ v omeškaní s plnením svojho peňažného záväzku voči dodávateľovi, je povinný
zaplatiť dodávateľovi úrok z omeškania vo výške stanovenej Obchodným zákonníkom v platnom
znení.

Čl. 7
Trvanie zmluvy a zmena zmluvných podmienok
7.1 Táto zmluva sa uzatvára na dobu určitú od 01.01.2018 do 31.12.2018.
7.2 Pred uplynutím doby platnosti zmluvy možno jej platnosť ukončiť dohodou zmluvných strán alebo
výpoveďou i bez udania dôvodu s mesačnou výpovednou lehotou.

4

7.3 Výpoveď v zmysle bodu 7.2 musí byť preukázateľne - písomne doručená druhej zmluvnej strane,
pričom výpovedná doba začína plynúť prvým dňom nasledujúceho mesiaca po doručení
výpovede. V prípade ak sa zásielku nepodarí doručiť, považuje sa za doručenú prvým dňom
uloženia na pošte.
7.4 V prípade ak si dodávateľ nebude plniť riadne a včas záväzky vyplývajúce mu z tejto zmluvy,
odberateľ ho písomnou formou vyzve na odstránenie nedostatkov. Ak nedostatky nebudú
odstránené v lehote do 15 kalendárnych dní odo dňa doručenia výzvy dodávateľovi, je odberateľ
oprávnený odstúpiť od zmluvy. Zmluva zaniká dňom písomného doručenia oznámenia o
odstúpení od zmluvy dodávateľovi. V prípade ak sa zásielku nepodarí doručiť, považuje sa za
doručenú prvým dňom uloženia na pošte.
7.5 Zmluvné strany sa dohodli, že túto zmluvu je možné meniť výlučne na základe písomného
dodatku, podpísaného obidvoma zmluvnými stranami, s výnimkou zmien, definovaných v článku
4.3 a 4.4 kedy sa dodatok k zmluve nevyžaduje.

Čl. 8
Záverečné ustanovenia
8.1 Vzťahy zmluvných strán neupravené touto zmluvou sa riadia príslušnými ustanoveniami
obchodného zákonníka a ďalšími všeobecne záväznými právnymi predpismi, podľa práva
Slovenskej republiky.
8.2 Táto zmluva sa vyhotovuje v 4 rovnopisoch, pričom 2 rovnopisy dostane odberateľ a dva
dodávateľ.
8.3 Zmluva nadobúda platnosť dňom podpisu oboch zmluvných strán a účinnosť dňom 01.01.2018,
po jej predchádzajúcom zverejnení v Centrálnom registri zmlúv, v zmysle § 47a zákona č. 40/1964
Zb. Občiansky zákonník v znení neskorších predpisov.
8.4 Zmluvné strany vyhlasujú, že ich zmluvná voľnosť nebola obmedzená, zmluvu uzatvorili na
základe slobodnej vôle, zmluva nebola uzatvorená v tiesni za nápadne nevýhodných podmienok,
zmluvu si prečítali, jej obsahu rozumejú a na znak súhlasu ju podpisujú.

Za odberateľa

Za dodávateľa

V Bratislave, dňa

V ....................., dňa ................

.............................................................

......................................................

Mgr. Miroslav Kočan
predseda predstavenstva
Všeobecná zdravotná poisťovňa, a.s.

Oľga Cimová
konateľ
Slovakia Online

...........................................................
doc. JUDr. Michal Ďuriš, PhD.
člen predstavenstva
Všeobecná zdravotná poisťovňa, a.s.

5

