Zmluva o zabezpečení údržby
a poskytovaní prevádzkovej podpory KLIS

234/16

uzavretá zmysle ustanovenia § 269 ods. 2 zákona č. 513/1991 Zb. Obchodný zákonník v platnom
znení

medzi zmluvnými stranami
Obchodné meno:

Fakultná nemocnica Trenčín

sídlo:

Legionárska 28, 911 71 Trenčín

IČO:

00610470

DIČ:

2021254631

IČ DPH:

SK 2021254631

v mene ktorej koná: MUDr. Stanislav Pastva, riaditeľ nemocnice
(ďalej len „klient“)
a
Obchodné meno:

Realtime, s.r.o.

Sídlo:

Bajkalská 12985/9, 831 04 Bratislava

IČO:

47 463 627

DIČ:

2023893476

IČ DPH:

SK 2023893476

Bankové spojenie:
Číslo účtu:
IBAN:
Swift kód:
spoločnosť zapísaná v obchodnom registri Okresného súdu Bratislava I, oddiel Sro, vložka
číslo 92939/B
v mene ktorej koná: Ing. Alexander Terkovič, konateľ a Ing. Michal Čech, konateľ
(ďalej len „dodávateľ“)
Článok 1
PREDMET ZMLUVY
1.1

Predmetom tejto zmluvy je záväzok dodávateľa poskytovať klientovi služby údržby,
prevádzkyschopnosti, funkčnosti a podpory komplexného laboratórneho systému
(ďalej len „KLIS“) počas platnosti a účinnosti tejto zmluvy (skrátene ako „predmet
plnenia“).
Súčasťou KLIS sú nasledovné moduly vo vzťahu ku ktorým dodávateľ poskytne tiež
predmet plnenia:
OKB – spracovanie biochemických vyšetrení
HEM – spracovanie hematologických vyšetrení

IMU – spracovanie imunologických vyšetrení
Klient sa zaväzuje zaplatiť dodávateľovi za predmet plnenia a za podmienok
stanovených touto zmluvou odmenu.
1.2

Podrobná špecifikácia predmetu plnenia:
-

-

-

vykonávanie zmien a doplnkov programov klienta tak, aby aplikačný program
pracoval v súlade s platnou slovenskou legislatívou. Potrebná úprava bude vykonaná
na základe osobitných požiadaviek klienta a to v lehote do 30 dní odo dňa účinnosti
príslušnej zmeny právneho predpisu alebo inej právnej normy, ktorá bude mať vplyv
na uplatnenie zmien funkcií programov a
pravidelná konzultačná a poradenská pomoc, telefonická podpora k funkcionalite
APV (aplikačné programové vybavenie),
odstraňovanie havarijných stavov súvisiacich s KLIS a ich dôsledkov spôsobených
poruchou alebo nefunkčnosťou aplikačného programu, ktoré budú mať za následok
vady a nesprávnu funkciu aplikačných programov alebo chyby v zápise údajov do
databázy a prípadnú stratu informácií spôsobenú chybnou funkciou aplikačných
programov,
udržovanie aplikačného vybavenia v dobrom systémovom stave,
oprava a údržba parametrov aplikačnýh databázových súborov a programov,
uskutočňovanie modifikácií KLIS nevyhnutne potrebných k údržbe a funcionalite
KLIS
patche - úpravy, opravy chýb, riešenie operatívnych softvérových problémov
vykonávanie pravidelnej údržby a podpory jednotlivých súčastí KLIS,
servis aplikačných produktov na základe objednávky klienta,
pripájanie nových laboratórnych prístrojov do KLIS na základe požiadavky klienta za
odmenu uvedenú v bode 3.2 tejto zmluvy.
Pre vylúčenie pochybností sa uvádza, že predmet plnenia nezahŕňa vývoj a
implementovanie nových programov KLIS.

1.3

Táto zmluva je uzatvorená v súlade so Sublicenčnou zmluvou uzatvorenou medzi
klientom ako Nadobúdateľom a spoločnosťou ITmed, s.r.o., so sídlom Holubyho 35,
902 01 Pezinok, IČO: 31 367 852, zapísanou v obchodnom registri vedenom
Okresným súdom Bratislava I. v odd. Sro, vložke č. 6588/B ako Poskytovateľom
(skrátene ako „Poskytovateľ“) zo dňa 26.02.2016, na základe ktorej Poskytovateľ
udelil klientovi súhlas na dočasné použitie KLIS, pričom predmet plnenia podľa tejto
zmluvy predstavuje poskytovateľom dovolený spôsob použitia KLIS. Nadobúdateľ je
vlastníkom výhradnej licencie ku KLIS a patrí mu výkon majetkových práv ku KLIS.

1.4

Poskytovateľ poveril dodávateľa na výkon predmetu plnenia klientovi a to
v písomnom vyhlásení Poskytovateľa zo dňa 3.3.2014.

1.5

Klient na základe tejto zmluvy nenadobudne žiadne práva duševného vlastníctva ku/v
súvislosti s KLIS.

Článok 2
PRÁVA A POVINNOSTI ZMLUVNÝCH STRÁN
2.1

Dodávateľ je povinný riadne a včas poskytovať klientovi predmet plnenia podľa
Článku 1 tejto zmluvy. Dodávateľ sa zaväzuje dodávať klientovi predmet plnenia
s vynaložením maximálnej odbornej starostlivosti a prostredníctvom odborne
spôsobilých a riadne zaškolených zamestnancov alebo svojich spolupracovníkov.

2.2

Dodávateľ sa zaväzuje plniť túto zmluvu vo Fakultnej nemocnici Trenčín,
Legionárska 28, 911 71
Trenčín, prevádzka Oddelenie klinickej
Biochémie, Hematológie a Mikrobiológie, alebo pomocou vzdialeného prístupu.
Klient je za týmto účelom povinný umožniť dodávateľovi prístup na miesto plnenia
tejto zmluvy. Klient umožní personálu dodávateľa, vykonávajúcemu servisný zásah
prístup do objektov klienta, kde sa má realizovať predmet plnenia, v pracovných
dňoch v čase od 00:00 do 24:00 hod. a v dňoch pracovného voľna a sviatkov na
základe vzájomnej dohody.

2.3

Dodávateľ je povinný začať s odstraňovaním nahlásenej poruchy do 2 pracovných dní
od momentu nahlásenia poruchy, havárie za súčasného uvedenia opisu, charakteristiky
poruchy, havárie. Po odstránení poruchy alebo havárie vystaví dodávateľ protokol o
odstránení poruchy, ktorý klient potvrdí podpisom oprávnenej osoby. Pre vzdialenú
správu IS KLIS musí klient zabezpečiť dodávateľovi prístup k centrálnemu serveru
cez kryptovanú komunikáciu založenej na IPSec 3DES šifrovacom protokole.

2.4

Klient sa zaväzuje, že bude s dodávateľom počas výkonu predmetu plnenia aktívne
spolupracovať a poskytne mu všetky nevyhnutné podklady a súčinnosť.

2.5

Klient sa zaväzuje riadne a včas platiť dodávateľovi odmenu podľa Článku 3 tejto
zmluvy. Dodávateľ nie je povinný plniť požiadavky klienta nad rámec predmetu tejto
zmluvy, najmä ak sú v rozpore so Sublicenčnou zmluvou uvedenou v bode 1.3 tejto
zmluvy. Akékoľvek služby či práce (najmä Poskytovateľom vopred odsúhlasené) nad
rámec predmetu plnenia je dodávateľ povinný uskutočniť len na základe písomnej
objednávky klienta a za vopred písomne dohodnutú primeranú odmenu.

2.6

Zmluvné strany sa dohodli na vytvorení kontrolného a riadiaceho tímu za obe zmluvné
strany nasledovne:

Meno a priezvisko

Ing. Alexander Terkovič
Ing. Michal Čech

Meno a priezvisko

MUDr. Ján Vindiš
Ing. Katarína Bartková

Za dodávateľa:
Zodpovednosť

KLIS
KLIS
Za klienta:
Zodpovednosť

KLIS
KLIS

2.7

Dodávateľ sa zaväzuje zabezpečiť plnú vzájomnú kompatibilitu technických
a programových prostriedkov časti systému dodaných v rámci plnenia podľa tejto
zmluvy.

2.8

Klient sa zaväzuje zabezpečiť kvalitu programových prostriedkov v časti systému,
ktoré už existujú, dodrží štandardy a normy vo všetkých technických a programových
častiach v oblasti sieťových prvkov.

Článok 3
ODMENA DODÁVATEĽA A PLATOBNÉ PODMIENKY
3.1

Odmena dodávateľa za poskytované služby je stanovená na základe výsledkov
postupov verejného obstarávania, je výsledkom cenového prieskumu realizovaného
klientom v súlade so zákonom č. 343/2015 Z. z. o verejnom obstarávaní a o zmene
a doplnení niektorých zákonov v znení neskorších predpisov (ďalej len „zákon
o verejnom obstarávaní“) a je nasledovná:
Dodávateľovi za výkon predmetu plnenia podľa tejto zmluvy patrí paušálna mesačná
odmena vo výške 1.100 EUR (slovom: tisícsto eur) plus DPH a to za každý
kalendárny mesiac účinnosti tejto zmluvy.

3.2

Za pripájanie nových laboratórnych prístrojov do KLIS si zmluvné strany dohodli
odmenu v nasledovnej výške:
- pripojenie nového laboratórneho prístroja 1.330,- EUR (slovom: tisíctristotridsať
eur) plus DPH
Nárok na odmenu podľa tohto bodu 3.2 zmluvy vzniká dodávateľovi funkčným
pripojením laboratórneho prístroja do KLIS.

3.3

Klient sa zaväzuje uhrádzať dodávateľovi odmenu uvedenú v bodoch 3.1 a 3.2
mesačne pozadu, a to na základe faktúry vystavenej dodávateľom a doručenej
klientovi. Klient sa zaväzuje vykonať úhradu jednotlivých faktúr do 45 dní od ich
doručenia klientovi. Zmluvné strany sa dohodli, že faktúru vystavenú dodávateľom
budú považovať za doručenú aj v prípade, ak sa dodávateľovi vráti ako nedoručiteľná
doporučená poštová zásielka adresovaná na adresu sídla klienta obsahujúca faktúru
dodávateľa. Za deň úhrady jednotlivých faktúr sa bude považovať dátum pripísania
fakturovanej sumy na účet dodávateľa.

3.4

Prípadnú zmenu výšky odmeny uvedenej v bode 3.1 alebo 3.2 je možné realizovať
v prípadoch, v ktorých to umožňuje zákon o verejnom obstarávaní. Dodávateľ je
oprávnený predložiť klientovi požiadavku na zvýšenie odmeny uvedenej v bode 3.1
alebo 3.2 na základe prirodzeného vývoja cien produktov informačných technológií
a zmien v rozsahu dodávok a služieb na základe písomnej požiadavky klienta.
Článok 4
OSOBITNÉ USTANOVENIA

4.1

Dodávateľ zodpovedá za to, že predmet plnenia je v súlade s podmienkami tejto
zmluvy a že bude mať vlastnosti dohodnuté v tejto zmluve alebo klientom

požadované. Predmet plnenia má vady, ak nezodpovedá výsledku dohodnutému
v Článku 1.
4.2

Dodávateľ zodpovedá za vady, ktoré má predmet plnenia v čase jeho odovzdania
klientovi. Za vady, ktoré sa prejavili po odovzdaní predmetu zmluvy, zodpovedá
dodávateľ iba vtedy, ak boli spôsobené porušením alebo opomenutím jeho povinností.

4.3

Dodávateľ nezodpovedá za vady predmetu zmluvy spôsobené:
- živelnou pohromou alebo prírodnou katastrofou,
- násilným alebo úmyselným poškodením predmetu zmluvy alebo odcudzením jeho
časti cudzou osobou,
- používaním médií klientom alebo tretími osobami, ktoré sú nevhodné,
nekompatibilné alebo sú kvalitatívne pod úrovňou používaného štandardu,
- vedomé poškodenie programov resp. dát klientom, nesprávne zadané analytické
podklady, nezabezpečené prístupy cez externé pripojenia, škody z počítačových
vírusov, za vady vzniknuté pripojením iných častí alebo zariadení, než ktoré sú na
to určené normou, technickým predpisom alebo konštrukciou. Za vady vzniknuté
v dôsledku nedodržania pokynov na obsluhu a údržbu, nedbanlivej obsluhy,
nevhodných prevádzkových podmienok, chybne alebo nedostatočne vykonaných
stavebných prác, chybného elektrického vedenia alebo nevhodných klimatických
podmienok.

4.4

Dodávateľ nezodpovedá za prípadné poruchy vo funkčnosti predmetu plnenia
vyvolané elektrickou napájacou sieťou klienta nespĺňajúcou kritériá STN, poruchou
komunikačnej infraštruktúry, na ktorú sa nevzťahuje plnenie podľa tejto zmluvy,
prípadne neodborným zásahom klienta alebo tretích osôb.

4.5

Žiadna zmluvná strana nie je zodpovedná za nedodržanie svojich záväzkov, pokiaľ
toto nedodržanie vzniklo v dôsledku vonkajších udalostí, ktoré nemohli byť
ovplyvnené zmluvnými stranami.

Článok 5
SANKCIE
5.1

V prípade, ak klient nezaplatí za podmienok stanovených touto zmluvou riadne a včas
dodávateľovi odmenu, dodávateľ má nárok na zaplatenie úroku z omeškania vo výške
0,025 % z výšky dlžnej odmeny za každý aj začatý deň omeškania až do zaplatenia.
Počas omeškania klienta s platením odmeny o viac ako 30 dní dodávateľovi nie je
dodávateľ povinný poskytovať klientovi predmet plnenia podľa tejto zmluvy.
Ustanovením predchádzajúcej vety však nie je dotknutý nárok dodávateľa na odmenu
podľa bodu 3.1 tejto zmluvy počas doby neposkytovania predmetu plnenia
dodávateľom z dôvodu omeškania klienta s platením odmeny.

5.2

V prípade, ak je dodávateľ s omeškaním poskytovania predmetu plnenia za ktoré
nezodpovedá klient, klient má nárok na zaplatenie zmluvnej pokuty vo výške 0,025 %
z výšky mesačnej odmeny dodávateľa za každý aj začatý deň omeškania až do
ukončenia omeškania. Zmluvnú pokutu v prípade porušenia tej istej zmluvnej
povinnosti je možné udeliť iba raz.

Článok 6
ZÁNIK ZMLUVY
6.1

Táto zmluva zaniká uplynutím doby na ktorú je uzatvorená, na základe písomnej
dohody obidvoch zmluvných strán alebo na základe odstúpenia od zmluvy jednej zo
zmluvných strán v prípadoch stanovených v tejto zmluve. Túto zmluvu je možné
vypovedať písomnou výpoveďou, a to aj bez udania dôvodu s jedno mesačnou
výpovednou dobou, ktorá začne plynúť prvým dňom mesiaca nasledujúceho po
mesiaci, v ktorom bola výpoveď doručená druhej zmluvnej strane.

6.2

Klient môže od tejto zmluvy odstúpiť, ak sa realizovaný predmet plnenia sa ukáže byť
nefunkčným a neplniacim dohodnuté parametre a nápravu tohto stavu dodávateľ
neuskutoční ani v klientom určenej dodatočnej lehote 30 dní.

6.3

Dodávateľ môže od zmluvy odstúpiť, ak je klient v omeškaní s úhradou odmeny po
dobu viac ako 30 dní po uplynutí doby splatnosti.

6.4

Zánikom platnosti zmluvy nezanikajú práva a nároky účastníkov na zaplatenie
odmeny dodávateľa, na zaplatenie zmluvnej pokuty, nároky klienta vyplývajúce
z vadného plnenia a na zaplatenie zmluvnej pokuty.

6.5

Účinky odstúpenia od zmluvy nastávajú dňom doručenia oznámenia o odstúpení od
zmluvy druhej zmluvnej strane.

6.6

Táto zmluva sa uzatvára na dobu určitú, a to od 1.1.2017 do 31.5.2017.

Článok 7
MLČANLIVOSŤ
7.1

Všetky informácie, ktoré si zmluvné strany navzájom poskytnú v súvislosti s touto
zmluvou sa považujú za dôverné a zmluvné strany sa zaväzujú, že ich nesprístupnia
tretím osobám a ani ich nepoužijú v rozpore s touto zmluvou a jej účelom alebo takým
spôsobom, ktorý by mohol druhej zmluvnej strane privodiť akúkoľvek ujmu. Uvedené
sa netýka zákonom uloženej povinnosti klientovi a síce povinnosti zverejňovať
zmluvu v Centrálnom registri zmlúv.

7.2

Pri dodržaní ustanovení tejto zmluvy v súvislosti so všetkými informáciami, o ktorých
sa zmluvné strany dozvedia v rámci tohto zmluvného vzťahu založeného zmluvou
a ktoré nie sú verejne dostupné (ďalej aj len ako “Dôverné informácie“), každá
zmluvná strana bude:
- počas trvania Zmluvy, ako aj po jej ukončení, uchovávať v tajnosti a dôvernosti
akékoľvek Dôverné informácie a – pokiaľ to nie je pre účely tejto Zmluvy potrebné
– nebude takéto informácie reprodukovať ani poskytovať tretím stranám alebo ich
iným spôsobom využívať,
- sprístupňovať Dôverné informácie tretím stranám iba na základe predchádzajúceho
písomného súhlasu druhej zmluvnej strany,
- zabezpečovať, aby akákoľvek tretia strana, ktorej sú Dôverné informácie
sprístupnené, dodržiava záväzok mlčanlivosti v zmysle podmienok tohto článku
Zmluvy.

7.3

Ustanovenia tohto článku Zmluvy sa nevzťahujú na žiadne Dôverné informácie, ktoré:
- sú alebo sa stali verejnosti známe bez akéhokoľvek porušenia záväzkov alebo
pomoci zmluvných strán,
- sú alebo boli odhalené prijímajúcou stranou samostatne,
- boli známe jednej zo zmluvných strán ešte pred začatím zmluvných rokovaní alebo
jej boli poskytnuté treťou stranou ako informácie, ktoré nie sú dôverné, pričom táto
tretia strana neporušila vlastnú povinnosť mlčanlivosti,
- sú náležite sprístupnené na základe zákonnej povinnosti, príkazu súdu alebo iného
orgánu verejnej moci s tým, že v tomto prípade zmluvná strana, ktorá je povinná
informácie sprístupniť, bude okamžite informovať druhú zmluvnú stranu pred
sprístupnením informácií.

Článok 8
OCHRANA OSOBNÝCH ÚDAJOV
8.1

Zmluvné strany sa dohodli, že vzhľadom na to, že Dodávateľ má na základe tejto
Zmluvy prístup k databázam, súčasťou ktorých sú (alebo môžu byť) i osobné údaje
pacientov Klienta, či prípadne osobné údaje iných tretích osôb, zaväzuje sa Dodávateľ
postupovať pri plnení povinností z tejto Zmluvy a uplatňovaní jeho práv
vyplývajúcich mu z tejto Zmluvy tak, aby nedošlo z jeho strany, ani zo strany tretích
osôb k žiadnej takej činnosti, ktorá by mohla byť považovaná za spracúvanie
osobných údajov podľa zákona 122/2013 Z. z. o ochrane osobných údajov a o zmene a
doplnení niektorých zákonov v znení neskorších predpisov.

8.2

Dodávateľ je povinný chrániť obsah predmetných databáz s odbornou starostlivosťou
pred ich zneužitím. Dodávateľ je povinný vytvoriť v rámci svojej organizačnej
štruktúry a rovnako vo vzťahu ku svojim zamestnancom, poddodávateľom a iným
osobám, ktoré využije na plnenie jeho povinností podľa tejto Zmluvy, také funkčné
opatrenia, ktorými zabezpečí splnenie povinností vyplývajúcich z tohto článku
Zmluvy.

8.3

Dodávateľ sa zaväzuje, že bude zachovávať mlčanlivosť o osobných údajoch
fyzických osôb, ktoré sú súčasťou predmetných databáz, a ochraňovať ich pred
neoprávneným zneužitím, poskytnutím a/alebo sprístupnením tretím osobám bez
predchádzajúceho písomného súhlasu Klienta, a to primeraným, avšak účinným
spôsobom, ktorý možno od neho spravodlivo požadovať.

8.4

V prípade, ak bude Dodávateľ nútený vykonať taký úkon, ktorý by mohol byť
považovaný za spracúvanie osobných údajov, je povinný vopred oboznámiť Klienta a
dojednať s ním podmienky takéhoto spracúvania a jeho rozsahu písomným dodatkom
k tejto Zmluve, alebo osobitnou zmluvou.

8.5

V prípade, ak bude Dodávateľ nútený sprístupniť databázy, alebo akékoľvek ich časti
tretej osobe v postavení jej poddodávateľa, či v inom postavení, je povinný vykonať
všetky úkony smerujúce k tomu, aby na takúto osobu preniesol jeho povinnosti
vyplývajúce z odsekov 8.1 až 8.4 tohto článku Zmluvy.

Článok 9
ZÁVEREČNÉ USTANOVENIA
9.1

Akékoľvek zmeny a doplnky tejto zmluvy je možno vykonávať iba formou
písomných, riadne očíslovaných dodatkov zmluvných strán, ktoré budú
neoddeliteľnou súčasťou tejto zmluvy. Každý dodatok k tejto zmluve nadobudne
účinnosť dňom nasledujúcim po dni jeho zverejnenia v súlade s § 47a ods. 1 zákona č.
40/1964 Zb. Občianskeho zákonníka v platnom znení.

9.2

Zmluvné strany sa dohodli, že zmluvné vzťahy vyplývajúce a vznikajúce z tejto
zmluvy sa budú riadiť ustanoveniami Obchodného zákonníka v platnom znení.

9.3

Zmluvné strany sa dohodli, že prípadné spory pri plnení tejto zmluvy budú riešiť
predovšetkým vzájomnou dohodou. V prípade, že nedôjde k uzavretiu dohody
o sporných otázkach, zmluvné strany budú vzájomné spory riešiť súdnou cestou,
v zmysle platných právnych predpisov SR.

9.4

Táto zmluva sa uzatvára na dobu určitú, a to od 1.1.2017 do 31.5.2017. Táto zmluva
nadobúda platnosť dňom jej podpisu štatutárnymi zástupcami obidvoch zmluvných
strán. Zmluva nadobudne účinnosť dňom nasledujúcim po dni zverejnenia tejto
zmluvy v súlade s § 47a ods. 1 zákona č. 40/1964 Zb. Občianskeho zákonníka
v platnom znení.

9.5

Ak by niektoré ustanovenia zmluvy mali byť neplatnými už v čase vzniku zmluvného
vzťahu medzi klientom a dodávateľom alebo ak sa stanú neplatnými neskôr, nie je tým
dotknutá platnosť ostatných ustanovení tejto zmluvy. Namiesto neplatných ustanovení
sa použijú ustanovenia Obchodného zákonníka a ostatných právnych predpisov
platných a účinných v Slovenskej republike, ktoré sú svojim obsahom a účelom
najbližšie obsahu a účelu zmluvy.

9.6

Táto zmluva je vypracovaná v 2 vyhotoveniach, z ktorých 1 vyhotovenie obdrží klient
a 1 vyhotovenie dodávateľ. Všetky vyhotovenia majú platnosť originálu.

V Bratislave dňa .............................
Za dodávateľ:

_______________________________
Ing. Alexander Terkovič, konateľ
Realtime, s.r.o.

_______________________________
Ing. Michal Čech, konateľ
Realtime, s.r.o.

V Trenčíne dňa ...........................
Za klienta:

_______________________________
MUDr. Stanislav Pastva, riaditeľ
Fakultná nemocnica Trenčín

