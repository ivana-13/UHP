Zmluva o spolupráci a licenčná zmluva na použitie
audiovizuálneho diela
uzatvorená v zmysle § 269 ods. 2 Obchodného zákonníka a § 65 a nasl.
zákona č. 185/2015 Z. z. Autorského zákona
medzi týmito zmluvnými stranami
Slovenský filmový ústav
so sídlom : Grösslingová ul. 32, 811 09 Bratislava
zastúpený: Peter Dubecký, generálny riaditeľ
IČO: 00 891 444
DIČ: 2020831439
IČ DPH: nie je platiteľom
Bankové spojenie: Štátna pokladnica
IBAN: SK33 8180 0000 0070 0007 0641
(ďalej iba „ SFÚ“)
na strane jednej
a
FilmStor s.r.o.
so sídlom: Panenská 13, 811 03 Bratislava
zastúpený: Ing. Ladislav Hodinka, konateľ
IČO: 50 009 320
DIČ: 2120142398
IČ DPH: SK2120142398
Bankové spojenie:
IBAN:
(ďalej iba „FilmStor“)
na strane druhej
Článok I.
Predmet zmluvy
1. Touto zmluvou sa SFÚ a FilmStor dohodli, že audiovizuálne diela - animované filmy režiséra
Viktora Kubala Marcipánová komédia (1980) a Zbojník Jurko (1976) v celkovej minutáži 121
min/24fps a v celkovom objeme dát 166 GB (60GB + 106GB), ku ktorým SFÚ vykonáva práva
výrobcu v zmysle zákona č. 40/2015 Z.z. o audiovízii a o zmene a doplnení niektorých zákonov
(ďalej len „Filmové dielo“), budú spracované technológiou Piql za účelom ich dlhodobého
uchovávania.
2. Uvedené spracovanie Filmového diela bude slúžiť ako vzorka na testovanie následného možného
spôsobu doplnkového dlhodobého uchovávania audiovizuálneho dedičstva. Dlhodobé
uchovávanie audiovizuálneho dedičstva vykonáva SFÚ ako zákonný depozitár v zmysle zákona č.
40/2015 Z.z. o audiovízii.
3. Predmetom tejto zmluvy bude vzájomná spolupráca SFÚ a FilmStor pri propagácii technológie
Piql a SFÚ.
4. SFÚ vyhlasuje, že je nositeľom všetkých práv a ako výrobca Filmového diela vykonáva všetky
práva autorov, pričom je oprávnený udeliť licenciu na použitie a šírenie Filmového diela v rozsahu
podľa tejto zmluvy. Výrobca zodpovedá za to, že použitím diela podľa tejto zmluvy nebude
porušený právny predpis, práva autorské a práva výrobcov zvukových a zvukovo-obrazových
záznamov ani žiadne iné práva tretích osôb.
1

Článok II
Povinnosti zmluvných strán
1. SFÚ zabezpečí najneskôr do 15.7.2018 vo svojom digitalizačnom pracovisku kompletný
prepis zdigitalizovaného Filmového diela v rozlíšení 4K, vrátane obrazovej a zvukovej retuše
a farebných korekcií vo formáte DCP podľa DCI štandardu na nosič – HDD (pevný disk).
2. SFÚ sa zaväzuje poskytnúť FilmStor digitálny záznam Filmového diela. Odovzdanie
a prevzatie digitálneho záznamu Filmového diela potvrdia zmluvné strany podpísaním
preberacieho protokolu.
3. FilmStor spracuje poskytnuté Filmové dielo technológiou Piql za účelom jeho dlhodobej
archivácie na Piql film a následne odovzdá nosič so spracovaným Filmovým dielom do
filmového archívu SFÚ spolu s technickými metadátami spracovania, čo obidve strany
potvrdia podpísaním preberacieho protokolu.
4. FilmStor poskytne písomne všetky informácie potrebné k dlhodobému odbornému
uskladneniu a následnému „čítaniu“ Filmového diela spracovaného technológiou Piql pri
odovzdaní nosiča.
5. SFÚ a FilmStor sa dohodli, že pri propagácii technológie budú vzájomne uverejňovať svoje
obchodné mená a logá, prípadne ďalšie informácie podľa dohovoru.
Článok III.
Poskytnutá licencia
1. SFÚ udeľuje FilmStor touto zmluvou súhlas t.j. licenciu na použitie Filmového diela na
vyhotovenie rozmnoženiny Filmového diela, ktorá je výstupom jeho spracovania technológiou
Piql.
2. SFÚ udeľuje FilmStor licenciu podľa bodu 1 tohto článku tejto zmluvy nevýhradne
obdobie od 15.7.2018 do 31.7.2019.

na

3. SFÚ nesúhlasí, aby FilmStor poskytol tretej osobe sublicenciu na použitie diela v rozsahu
a pre účel podľa tejto zmluvy.

Článok IV
Odmena za poskytnutie licencie
1. Zmluvné strany sa dohodli, že FilmStor uhradí celkové náklady súvisiace so spracovaním
Filmového diela technológiou Piql. Po využití práv z udelenej licencie v zmysle článku III. tejto
zmluvy bude nosič Filmového diela odovzdaný do vlastníctva SFÚ. SFÚ si preto nebude voči
FilmStor uplatňovať žiaden nárok na odmenu za poskytnutú licenciu podľa tejto zmluvy, nakoľko
náklady vynaložené FilmStor na výrobu nosiča spracovaného technológiou Piql v plnom rozsahu
kompenzujú/pokrývajú odmenu SFÚ za udelenú licenciu.
2. SFÚ potvrdzuje, že má vysporiadané všetky práva s autormi a inými osobami zúčastnenými na
výrobe Filmového diela, vrátane práv výrobcov použitých zvukových alebo zvukovo-obrazových
záznamov vo Filmovom diele tak, že je oprávnený udeliť FilmStor licenciu v rozsahu uvedenom
v článku III tejto zmluvy a FilmStor nebude mať povinnosť uhradiť žiadnemu subjektu za udelenú
licenciu žiadnu odmenu. V prípade, ak by akýkoľvek subjekt v súvislosti s vykonávaním licencie
v udelenom rozsahu uplatnil voči FilmStor akýkoľvek nárok na odmenu, bude FilmStor oprávnený
odkázať ho s nárokom na SFÚ, ktorý ho vysporiada, ak bude nárok oprávnený.

2

Článok V.
Záverečné ustanovenia
1. Zmluva nadobúda účinnosť dňom nasledujúcim po dni jej zverejnenia v Centrálnom registri zmlúv
vedenom Úradom vlády Slovenskej republiky.
2. Zmluva sa uzatvára na dobu určitú do 31.07.2019. Platnosť tejto zmluvy možno ukončiť iba
vzájomnou dohodou alebo odstúpením od zmluvy.
3. Ktorákoľvek zmluvná strana bude oprávnená od tejto zmluvy odstúpiť ak sa druhá zmluvná strana
dostane do omeškania s plnením svojich povinností súvisiacich s plnením predmetu tejto zmluvy
alebo hrubo poruší svoje zmluvné povinnosti, pričom toto omeškanie alebo porušenie neodstráni
ani v dodatočne stanovenej lehote. Odstúpenie od zmluvy začne plynúť od prvého dňa
nasledujúceho mesiaca po tom, čo bolo odstúpenie doručené druhej strane. Odstúpenie od
zmluvy nezbavuje oprávnenú zmluvnú stranu práva požadovať od druhej zmluvnej strany náhradu
škody, ktorá jej vznikla porušením povinnosti druhej zmluvnej strany. Odstúpenie od zmluvy sú
zmluvné strany povinné zaslať, v prípade, ak k tomu vzniknú podmienky podľa tejto zmluvy,
doporučeným listom do sídla druhej zmluvnej strany uvedeného v tejto zmluve.
4. V prípade zániku zmluvy odstúpením budú zmluvné strany povinné vzájomne si vysporiadať svoje
nároky z jej plnenia, a to do tridsiatich dní odo dňa doručenia oznámenia o odstúpení od zmluvy,
ktoré bude doručené.
5. Dojednaný obsah zmluvy je možné meniť, prípadne doplňovať iba písomne, so súhlasom oboch
zmluvných strán, a to dodatkami k tejto zmluve.
6. V prípade zániku zmluvy odstúpením budú zmluvné strany povinné vzájomne si vysporiadať svoje
nároky z jej plnenia, a to do tridsiatich dní odo dňa doručenia oznámenia o odstúpení od zmluvy,
ktoré bude doručené.
7. Vzťahy, ktoré neboli osobitne upravené touto zmluvou, sa spravujú všeobecnými ustanoveniami
Autorského zákona alebo Obchodného zákonníka.
8. Zmluva je vyhotovená v dvoch exemplároch, z toho jeden pre SFÚ a jeden pre FilmStor.
9. Zmluvné strany vyhlasujú, že si zmluvu riadne prečítali, jej obsahu rozumejú a na znak súhlasu ju
slobodne, vážne a bez nátlaku podpisujú.

V Bratislave,11.7.2018
za SFÚ :

za FilmStor :

........................................

........................................

Peter Dubecký

Ing. Ladislav Hodinka

Generálny riaditeľ SFÚ

konateľ spoločnosti FilmStor s.r.o.

3

