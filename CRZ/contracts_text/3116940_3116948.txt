Dodatok č. 3
k
Zmluve na pozáručnú podporu zo dňa 23.7.2007
Obchodné meno:
Slovenská konsolidačná, a.s.
Sídlo:
Cintorínska 21, 814 99 Bratislava
IČO:
35 776 005
Zápis v registri: Obchodný register Okresného súdu Bratislava I, oddiel: Sa, vložka č.: 2257/B
Zastúpená :
Ing. Brianom Liptákom, predsedom predstavenstva
JUDr. Martinom Lipovským, podpredsedom predstavenstva
(ďalej ako „Objednávateľ“ alebo „SK, a.s.“)
a
Obchodné meno:
GRADIENT ECM s. r. o.
Sídlo:
Košická 56, 821 08 Bratislava
IČO:
31 367 232
Zápis v registri: Obchodný register Okresného súdu Bratislava I, oddiel: Sro, vložka č.: 6533/B
Zastúpená:
Ing. Rastislavom Hlaváčom, konateľom
(ďalej ako „Zhotoviteľ“)
Objednávateľ a Poskytovateľ ďalej spolu aj ako „Zmluvné strany“ a samostatne aj ako „Zmluvná
strana“
I.
Preambula
1. Zmluvné strany uzatvorili dňa 23.7.2007 Zmluvu na pozáručnú podporu v znení Dodatku č. 1 zo
dňa 10.12.2012 a Dodatku č. 2 zo dňa 20.05.2013 (ďalej len „Zmluva“), na základe ktorej má
objednávateľ zabezpečenú prevádzku DMS systému. Dodatkom č. 1 zhotoviteľ poskytol
objednávateľovi nevýhradnú licenciu s územným rozsahom pre Slovenskú republiku, ktorá nie je
vecne obmedzená. Zmluvné strany sa dohodli, že v prípade ak zhotoviteľ vytvorí update a/alebo
upgrade verzií softvéru, na ktorý poskytuje pozáručnú podporu, je povinný udeliť licenciu na
použitie diela a zároveň sa zmluvné strany dohodli, že uzatvoria dodatok k Zmluve, ktorým
upravia vzájomné práva a povinnosti s ohľadom na akýkoľvek update alebo upgrade softvéru.
Objednávateľ nedisponuje zdrojovým ani strojovým kódom k systému DMS Hummingbird a k
skenovaciemu softvéru Gscan. Z uvedených dôvodov zmluvné strany uzatvárajú tento Dodatok č.
3 (ďalej aj „Dodatok“) k Zmluve na pozáručnú podporu zo dňa 23.07.2007 v znení Dodatku č. 1 zo
dňa 10.12.2012 a Dodatku č. 2 zo dňa 20.05.2013. Uzatvoreniu Dodatku č. 3 predchádzalo priame
rokovacie konanie v súlade s ust. § 81 písm. b/ ods. 3 a ust. § 82 zákona č. 343/2015 Z.z.
o verejnom obstarávaní a o zmene a doplnení niektorých zákonov, ktoré sa uskutočnilo dňa
22.09.2017 so začiatkom o 10.00 hod. v sídle objednávateľa.
II.
Predmet plnenia
Za účelom rozšírenia databázových štruktúr DMS – Hummingbird, upgrade a úprava skenovacieho
modulu GScan sa zmluvné strany dohodli, že zhotoviteľ poskytne objednávateľovi nasledujúce
plnenie:
Technická špecifikácia predmetu

[1]

V súvislosti s rozšírením identifikačných údajov dlžníkov a pohľadávok vykoná úpravu databázových
štruktúr elektronického archívu dokumentov (DMS), skenovacieho softvéru GScan a exportovacieho
nástroja GViewer. Úpravu skenovacieho nástroja a upgrade GScan je potrebné vykonať z dôvodu
prechodu na nové klientske operačné systémy (súčasne prevádzkovanú verziu GScanu nie je možné
prevádzkovať na nových operačných systémoch Windows 8,10).
Názov

Jednotka

1. Rozšírenie databázových štruktúr DMS-Hummingbird (databázy
SKREG.Konsolidacna.DB a SkDB), úprava exportovacieho nástroja človekodeň
GViewer, rozšírenie GScan,
2. Licencie GScan Forms
licencia

Presná
hodnota
14
6

1. Rozšírenie databázových štruktúr:
a) Do databázy SKREG. Konsolidacna. DB je potrebné doplniť nasledovné polia:
Dbo.klient
ID dlžníka
RČ dlžníka
Dátum narodenia
Meno a Priezvisko
Dbo.uverovyucet
Vlna
Pôvod
Pôvod SK
Dbo.Okruhy
Okruh naplniť z poľa „Pôvod“ automatizovane
Rozšíriť o Pôvod_SK
b) Rozšírenie štruktúr v SkDB (Hummingbird)
Do hlavného profilu pridať nové položky z SKREG.Konsolidacna.DB
2. Úprava aplikácie Gviewer
Do aplikácie Gviewer doplniť položky v zmysle bodu 1.
3. Upgrade GScan pre použitie v nových operačných systémoch Windows 8 a 10
Systém GScan bude nahradený produktom GScan Forms a bude rozšírený o nasledovné
funkcionality:
a. Generovanie PDF súborov,
b. Rozpoznávanie čiarového kódu slúžiaceho na identifikáciu úverového prípadu
a naplnenie indexových položiek na základe čiarového kódu,
c. Rozšírenie exportu o nové indexačné položky v zmysle bodu 1,
d. Generovanie PDF súborov s textovou vrstvou (možnosť fulltextového vyhľadávania),
e. Indexácia pomocou technológie Click-To-Index – klikaním na položky v náhľade
dokumentu sa automaticky vyplnia položky v indexeri (napr. kliknutím na dátum alebo
číslo pohľadávky),
f. Možnosť automatického rozpoznávania statických formulárov,
g. Export do SharePointu (SP2010, SP2013, SP2016 a Office365),
h. Prepracovaný imaging na vylepšenie kvality obrazu (nie je potrebný softvér tretej strany
VRS – virtual rescan)
i. Autorotácia,
ii. Orezávanie,
iii. Vyčistenie pozadia,
[2]

iv. Adaptívny threshold – kvalitná binarizácia farebných obrázkov,
v. Detekcia farebného obrázku,
i. Možnosť vytvorenia vlastných skenovacích úloh s exportom do iných systémov (napr. na
filesystém, do Sharepointu alebo iných DMS systémov)
Osobitné požiadavky na plnenie
1. Objednávateľ požaduje služby projektového riadenia, analýzy a prípravy vývojového prostredia,
úpravu databáz, úpravu GScan, úpravu aplikácie GViewer, testovanie a vytvorenie inštalačných
balíčkov, nasadenie a podporu po nasadení.
2. Dodanie licencií GScan Forms,

III.
Spôsob, miesto a čas plnenia
1. Zhotoviteľ sa zaväzuje odovzdať objednávateľovi predmet plnenia v dohodnutom rozsahu v sídle
objednávateľa. Zhotoviteľ dodá plnenia v rozsahu a v termínoch, ktoré sú uvedené v Prílohe č. 1
k Dodatku - „Harmonogram prác, špecifikácie ceny za jednotlivé plnenia“. Príloha č. 1 je
neoddeliteľnou súčasťou Dodatku.
2. Zmluvné strany sa dohodli, že objednávateľ bude protokolárne preberať plnenie predmetu
Dodatku na základe výzvy zhotoviteľa, pričom zmluvné strany pristúpia k podpisu
odovzdávajúceho a preberacieho protokolu najneskôr do 7 kalendárnych dní odo dňa doručenia
výzvy zhotoviteľom. Výzvu je postačujúce doručiť na emailovú adresu kontaktnej osoby
objednávateľa. Protokol o odovzdaní a prevzatí predmetu plnenia musí byť datovaný a podpísaný
oboma zmluvnými stranami. Za deň dodania plnenia sa považuje deň podpisu preberacieho
protokolu oboma zmluvnými stranami.
3. V prípade omeškania zhotoviteľa s plnením má objednávateľ nárok na zmluvnú pokutu vo výške
0,01 % z ceny plnenia resp. jeho časti za každý deň omeškania. Zhotoviteľ nie je v omeškaní
s plnením svojho záväzku vyplývajúceho pre neho z Dodatku po dobu omeškania alebo
nespolupôsobenia či neposkytnutia súčinnosti objednávateľa v zmysle podmienok Dodatku.
IV.
Cena plnenia
1. Zmluvné strany sa dohodli, že objednávateľ zaplatí zhotoviteľovi cenu za poskytnuté plnenie v
celkovej výške 9 640,- Eur bez DPH. Táto cena predstavuje súčet cien za jednotlivé plnenia
tvoriace predmet plnenia podľa článku 2 Dodatku. Cena je konečná, zahŕňa v sebe všetky
náklady, ktoré vzniknú zhotoviteľovi pri plnení predmetu Dodatku alebo v súvislosti s ním ako aj
odmenu za licenciu podľa článku V tohto Dodatku. Cenu nemožno navýšiť. Špecifikácia cien
jednotlivých plnení podľa článku 2 tohto Dodatku je uvedená v Prílohe č. 1 k Dodatku„Harmonogram prác, špecifikácie ceny za jednotlivé plnenia“, ktorá je neoddeliteľnou súčasťou
Dodatku.
2. Zmluvné strany sa dohodli, že v prípade , ak by došlo zo strany zhotoviteľa k neposkytnutiu
niektorej oddeliteľnej časti plnenia podľa čl. II tohto Dodatku, celková cena plnenia sa znižuje
o cenu neposkytnutej časti plnenia. Zmluvné strany súhlasia s tým, že v takomto prípade je
objednávateľ oprávnený znížiť celkovú cenu o sumu pripadajúcu na neposkytnuté plnenie aj bez
písomného dodatku k Zmluve.
3. Objednávateľ sa zaväzuje zaplatiť dohodnutú cenu zhotoviteľovi po podpise odovzdávacieho
a preberacieho protokolu na základe faktúry vystavenej zhotoviteľom. Cena je splatná do 14 dní
odo dňa doručenia faktúry objednávateľovi. Cena sa považuje za zaplatenú dňom zadania
prevodného príkazu na úhradu.

[3]

V.
Licencia
1. V súlade s čl. III Dodatku č. 1 k Zmluve udeľuje zhotoviteľ objednávateľovi na plnenie poskytnuté
objednávateľovi podľa čl. II tohto dodatku nevýhradnú, územne vecne a časovo neobmedzenú
licenciu podľa ustanovení zákona č. 185/2015 Z.z. Autorský zákon. Zmluvné strany sa dohodli, že
podmienky udelenia licencie uvedené v Dodatku č. 1 k Zmluve sa vzťahujú aj na licenciu udelenú
k plneniu podľa tohto Dodatku č. 3.
2. Zmluvné strany sa výslovne dohodli, že odmena za poskytnutie licencie je zahrnutá
v celkovej cene plnenia podľa čl. IV tohto Dodatku, pričom podrobne je špecifikovaná v Prílohe č.
1 k Dodatku - „Harmonogram prác, špecifikácie ceny za jednotlivé plnenia“.
VI.
Kontaktné osoby
1. Kontaktné osoby za objednávateľa:

2. Kontaktné osoby za zhotoviteľa:

VII.
Ochrana osobných údajov a informácií
1.

2.

Zmluvné strany sa zaväzujú, že ak by došlo pri plnení predmetu tohto Dodatku k spracovaniu
alebo nakladaniu s osobnými údajmi, ktoré zhromažďuje SK, a.s. vo svojich informačných
systémoch, budú postupujú podľa zákona č. 122/2013 Z.z. o ochrane osobných údajov
a o zmene a doplnení niektorých zákonov v znení neskorších predpisov (ďalej len „zákon
č. 122/2013 Z.z.“), tak aby nedošlo k porušeniu základných práv a slobôd dotknutých osôb.
Zmluvné strany sa zaväzujú, že všetky poskytované údaje a informácie na základe tejto dohody
sa budú považovať za dôverné a nepoužijú ich inak, než za účelom splnenia predmetu tohto
Dodatku. Účastníci dohody sa ďalej zaväzujú že informácie a údaje v súlade so všeobecne
záväznými právnymi predpismi nebudú sprístupňovať tretím stranám, ani svojim vlastným
zamestnancom a zástupcom, s výnimkou tých, ktorí s týmito informáciami zabezpečujú plnenie
pracovných úloh, vyplývajúcich z ich pracovnej náplne a budú tieto informácie chrániť. Táto
povinnosť platí aj po ukončení platnosti tejto dohody.
VIII.
Záverečné ustanovenia

1. Ostatné ustanovenia Zmluvy nedotknuté týmto Dodatkom sa nemenia a zostávajú v plnom
rozsahu v platnosti
2. Dodatok je vyhotovený v štyroch (4) rovnopisoch, z toho dva (2) rovnopisy sú určené pre
objednávateľa a dva (2) rovnopisy sú určené pre zhotoviteľa.
3. Dodatok nadobúda platnosť a zaväzuje účastníkov dňom jeho podpísania oboma Zmluvnými
stranami. Dodatok nadobúda účinnosť v súlade s § 47a ods. 1 Občianskeho zákonníka dňom
nasledujúcim po dni zverejnenia v Centrálnom registri zmlúv vedenom Úradom vlády SR.
[4]

4. Zmluvné strany vyhlasujú, že Dodatok uzavreli na základe ich slobodnej vôle, Dodatok nebol
uzavretý v tiesni za nápadne nevýhodných podmienok, ich zmluvná voľnosť nie je obmedzená,
Dodatok si prečítali, jeho obsahu rozumejú a na znak súhlasu Dodatok podpisujú.

V Bratislave, dňa ..............

V Bratislave, dňa ..............

________________________
Ing. Brian Lipták
predseda predstavenstva
Slovenská konsolidačná, a.s.

________________________
Ing. Rastislav Hlaváč
konateľ
GRADIENT ECM s. r. o.

________________________
JUDr. Martin Lipovský
podpredseda predstavenstva
Slovenská konsolidačná, a.s.

[5]

Príloha č. 1 Harmonogram prác, špecifikácie ceny za jednotlivé plnenia

Práce
Termín *
Aktivita
MDs
Projektové riadenie
1
Analýza a príprava vývojového prostredia
2
Úpravy DB
1
Úprava GScan
4
Úprava Gviever
3
Testovanie a vytvorenie inštalačných balíčkov
2
Nasadenie a podpora po nasadení
1
Spolu 14

Priebežne
D+5
D+7
D+12
D+17
D+20
D+35

Cena za 1
MD
560 €
560 €
560 €
560 €
560 €
560 €
560 €

Celkom (bez DPH)
560 €
1 120 €
560 €
2 240 €
1 680 €
1 120 €
560 €
7 840 €

Licencie
Cena za 1 ks
300 €

Aktivita
Zmena licencii GScan (pre DMS) na GScan Forms

Počet ks
6

Celkom (bez DPH)
1 800 €

* Vysvetlivky:
D – dátum účinnosti dodatku
D+x – dátum účinnosti dodatku + x pracovných dní
Priebežne – počas realizácie projektu

V Bratislave, dňa ..............

V Bratislave, dňa ..............

________________________
Ing. Brian Lipták
predseda predstavenstva
Slovenská konsolidačná, a.s.

________________________
Ing. Rastislav Hlaváč
konateľ
GRADIENT ECM s. r. o.

________________________
JUDr. Martin Lipovský
podpredseda predstavenstva
Slovenská konsolidačná, a.s.

[6]

