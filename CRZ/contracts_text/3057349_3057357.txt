č. 42301-7/2017-BA
Zmluva
o poskytovaní informácií
z monitorovania verejných informačných zdrojov (monitoring)
uzatvorená podľa § 269 ods. 2 Obchodného zákonníka
Zmluva
Poskytovateľ :

Slovakia Online s.r.o.
Riazanská 57
831 03 Bratislava

IČO:
IC DPH:
DIČ:
Bankové spojenie:
IBAN:
SWIFT:
Štatutárny orgán:

31402445
SK2020338397
2020338397
Tatra banka, a.s.
SK17 1100 0000 0026 2102 5170
TATRSKBX
Oľga Cimová
konateľ Slovakia Online s.r.o.
Kontaktná osoba:
Mgr. Natália Madajová
Telefonický a emailový kontakt:
+421 911 157 050, madajova@slovakia-online.sk
Zapísaný v Obchodnom registri Okresného súdu Bratislava I, oddiel: Sro, vložka č. 9581/B
(ďalej len „poskytovateľ“)
a
Objednávateľ:

IČO :
DIČ :
Bankové spojenie:

IBAN:
SWIFT :
Štatutárny orgán:
Kontaktná osoba:
Telefonický a emailový kontakt:
(ďalej len „objednávateľ“)

Sociálna poisťovňa
Ul. 29. augusta 8 a 10
813 63 Bratislava
30807484
2020592332
Štátna pokladnica
SK40 8180 0000 0070 0016 4314
SPSRSKBA
Ing. Ľubomír Vážny
generálny riaditeľ Sociálnej poisťovne
Mgr. Martin Mitošinka
+421 90617 1921, martin.mitosinka@socpoist.sk

Podkladom na uzatvorenie zmluvy o poskytovaní informácií z monitorovania verejných
informačných zdrojov (monitoring) (ďalej len „zmluva“) je ponuka poskytovateľa zo dňa
27.6.2017, predložená objednávateľovi pri zadávaní civilnej zákazky s nízkou hodnotou podľa
§ 5 ods. 4 a § 117 zákona č. 343/2015 Z. z. o verejnom obstarávaní a o zmene a doplnení
niektorých zákonov v znení neskorších predpisov (ďalej len „zákon o verejnom obstarávaní“).
1

Článok I
Predmet zmluvy
1.

Predmetom zmluvy je záväzok poskytovateľa:
a) poskytovať a dodávať monitoring publikovaných informácií v súvislosti so Sociálnou
poisťovňou, sociálnym poistením a sociálnym zabezpečením, denné offline dodávanie
informácií vybraných na základe zadaných tém a kľúčových slov z klasických
elektronických a tlačených celoštátnych aj regionálnych masovokomunikačných
prostriedkov týkajúcich sa Sociálnej poisťovne, sociálneho poistenia a sociálneho
zabezpečenia v úplnom znení podľa prílohy č. 1 k tejto zmluve, najneskôr do 07:30 h
nasledujúceho dňa,
b) poskytovať a dodávať informácie z internetových portálov, internetových periodík
(vrátane newsletterov), blogov, ako aj tlačových agentúr pôsobiacich v Slovenskej
republike (TASR alebo SITA) v plnom znení, ak tieto budú obsahovať kľúčové slová
definované v prílohe č. 1 k tejto zmluve,
c) priebežne denne sledovať blogy a diskusie a zasielať výstupy vo formáte html formou
rizikového monitoringu min. 1x denne (v prípade krízovej komunikácie aj cez víkendy)
nad rámec monitoringu doručovaného do 7:30 h. nasledujúceho dňa,
d) poskytovať a dodávať informácie z rizikového monitoringu (periodicita a čas dodania
podľa aktuálnosti),
e) dodávať prepisy tlačových besied vysielaných na televízii TA3 súvisiacich so
sledovanou tematikou,
f) poskytovať mediálne analýzy – štruktúrované kvalitatívne a kvantitatívne hodnotenie
mediálnych výstupov týkajúcich sa Sociálnej poisťovne, pričom hodnotenie bude
určené podľa kritérií objednávateľa, s možnosťou ich priebežnej zmeny; priebežne
spracovávať, t.j. denne kvalitatívne hodnotiť témy týkajúce sa Sociálnej poisťovne zo
strany poskytovateľa,
g) poskytovať včasné (t.j. v deň zverejnenia) upozornenie
(e-mailom) na
negatívne správy (zadefinovanie podľa zadania) a aktuálny návrh reakcií (odporúčanie
stanovísk, postojov) k nim,
h) poskytnúť odborné hodnotenie analytika k jednotlivým výsledkom mediálnej analýzy,
i) dodávať mediálne analýzy do 5. dňa nasledujúceho mesiaca (e-mailom),
j) poskytnúť priamy prístup do externej (klientskej) databázy obsahujúcej dodané
informácie a prístup do interných archívnych databáz dodávateľa počínajúc rokom
1993, ktoré obsahujú informácie z monitorovania verejných informačných zdrojov,
fulltextové vyhľadávanie so skloňovaním.

2. Databázu zhotovenú podľa bodu 1 tohto článku zmluvy bude poskytovateľ poskytovať a
odovzdávať objednávateľovi:
a) zasielaním elektronickou poštou (e-mailom) na elektronické adresy objednávateľa
vo formáte htm a xml, a to tak, že bude zasielať každý pracovný deň do 7:30 h prehľad
všetkých správ a článkov k zadaným kľúčovým slovám podľa prílohy č. 1 k zmluve ako
aj plné znenia všetkých správ a článkov nájdených v zdrojoch podľa bodu 1 zmluvy, s
uvedením ich zdroja a dátumu ich uverejnenia, pričom zasielané články a správy z
denníkov, rozhlasu, televízie a web stránok nemôžu byť staršie ako JEDEN pracovný
deň odo dňa ich uverejnenia, s výnimkou spracovania správ a článkov publikovaných
počas dní pracovného voľna a/alebo pracovného pokoja – spracovanie
v takomto
prípade bude obsahom monitoringu v najbližší pracovný deň, nasledujúci po dni/dňoch
pracovného voľna a/alebo pracovného pokoja, pričom články a správy z týždenníkov,
dvojtýždenníkov, magazínov a regionálnych novín nemôžu byť staršie ako 3 pracovné
dni odo dňa ich uverejnenia,
b) formou mediálnej analýzy dodávanej mesačne, vždy najneskôr do 5. dňa nasledujúceho
kalendárneho mesiaca. Mediálna analýza bude pozostávať z kvalitatívneho
2

a kvantitatívneho hodnotenia výstupov, týkajúcich sa výlučne témy „Sociálna poisťovňa“
aj s komentárom analytika. V rámci mediálnej analýzy bude poskytovateľ informovať
o denných aktuálnych negatívnych správach, týkajúcich sa témy „Sociálna poisťovňa“
vždy najneskôr do 9:00 h v deň spracovania monitoringu formou emailu zaslaného na
adresu media@socpoist.sk.
3. Objednávateľ má právo bezplatne zmeniť špecifikáciu kľúčových slov uvedených v prílohe
č. 1 k zmluve v pôvodnom rozsahu, podľa potreby kedykoľvek. Zmena prílohy č. 1 sa
vykoná zápisom o zmene prílohy č. 1 v súlade s článkom VII. bodmi 5 a 6 tejto zmluvy.
4. Objednávateľ môže databázu využívať len na vnútroorganizačné informačné účely.
5. Služby, ktoré sú predmetom tejto zmluvy bude poskytovateľ poskytovať objednávateľovi v
súlade s príslušnými všeobecne záväznými právnymi predpismi.
Článok II
Cena a platobné podmienky
1. Cena za predmet zmluvy je stanovená dohodou podľa zákona Národnej rady Slovenskej
republiky č. 18/1996 Z. z. o cenách v znení neskorších predpisov a vyhlášky Ministerstva
financií Slovenskej republiky č. 87/1996 Z. z., ktorou sa vykonáva zákon Národnej rady
Slovenskej republiky č. 18/1996 Z. z. o cenách v znení neskorších predpisov.
2. Celková cena za predmet zmluvy je stanovená vo výške 17. 760,- EUR bez DPH
Sadza DPH

3.552,- EUR

Celková cena s DPH

21.312,- EUR

Slovom: dvadsaťjedentisíc tristodvanásť
z toho:
Cena bez DPH: 740,- EUR/mesiac
Sadzba DPH:

148,- EUR/mesiac

Cena s DPH:

888,- EUR/mesiac

Slovom: osemstoosemdesiat osem
3. Poskytovateľ bude k poslednému dňu kalendárneho mesiaca fakturovať objednávateľovi
dohodnutý mesačný poplatok za poskytovanie služieb v zmysle bodu 1 tohto článku zmluvy
za príslušný kalendárny mesiac. Objednávateľ sa zaväzuje dohodnutý mesačný poplatok
v plnej výške uhradiť podľa podmienok tejto zmluvy.
4. DPH sa bude účtovať podľa všeobecne záväzných právnych predpisov platných v čase
zdaniteľného plnenia. Na zmenu sadzby výšky DPH sa nevyžaduje úprava formou dodatku
k zmluve.
5. V cene podľa bodu 2 tohto článku zmluvy sú zahrnuté všetky náklady poskytovateľa na
plnenie predmetu zmluvy a všetky ďalšie náklady, ktoré poskytovateľovi vzniknú pri plnení
povinností podľa tejto zmluvy.
6. Poskytovateľ nemá nárok na úhradu dodatočných nákladov, ktoré si nezapočítal do
celkovej ceny za predmet zmluvy. Cena stanovená poskytovateľom musí zohľadňovať
primerané, preukázateľné náklady a primeraný zisk.
7. Zmluvné strany sa dohodli na bezhotovostnom platobnom styku bez zálohovej platby.
Poskytovateľ po dodaní predmetu zmluvy vystaví za činnosti uvedené v článku I tejto
zmluvy za každý kalendárny mesiac faktúru, ktorá je splatná najneskôr do 30 dní odo dňa
jej doručenia do podateľne objednávateľa.
8. Faktúra musí obsahovať všetky náležitosti podľa zákona č. 222/2004 Z. z. o dani z pridanej
hodnoty v znení neskorších predpisov. Poskytovateľ sa zaväzuje vystavenú faktúru zaslať
listinne poštou a súčasne v textovo čitateľnom súbore vo formáte PDF elektronicky na
e-mailovú adresu objednávateľa faktury@socpoist.sk, a to bezodkladne po jej vystavení.
3

Poskytovateľ vyhlasuje, že obsah faktúry poslanej poštou sa bude zhodovať s faktúrou
poslanou v elektronickej podobe na e-mailovú adresu objednávateľa. Miestom doručenia
faktúry v listinnej forme je Sociálna poisťovňa, ústredia, Ul. 29. augusta 8 a 10, 813 63
Bratislava.
9. V prípade, ak faktúra vystavená poskytovateľom nebude obsahovať všetky zákonom
stanovené náležitosti alebo bude obsahovať nesprávne alebo neúplné údaje, objednávateľ
má právo takúto faktúru vrátiť poskytovateľovi na jej doplnenie, resp. opravu a poskytovateľ
je povinný podľa charakteru nedostatku vystaviť novú, opravenú, resp. doplnenú faktúru s
novou lehotou splatnosti. Poskytovateľ je povinný bezodkladne poslať opravenú alebo novú
faktúru znovu aj v elektronickej podobe na uvedenú e-mailovú adresu objednávateľa.
10. V prípade omeškania objednávateľa s úhradou faktúry v dohodnutej lehote, poskytovateľ je
oprávnený uplatniť si nárok na úrok z omeškania maximálne vo výške určenej nariadením
vlády č. 21/2013 Z. z., ktorým sa vykonávajú ustanovenia Obchodného zákonníka v znení
nariadenia vlády č. 303/2014 Z. z. Objednávateľ sa zaväzuje, že takýto úrok z omeškania
zaplatí poskytovateľovi najneskôr do tridsať (30) dní odo dňa doručenia jeho vyúčtovania
na základe faktúry.
Článok III
Zodpovednosť za škody
1. V prípade, ak komunikačné prostriedky zabezpečujúce prístup k dátam prostredníctvom
servera sú z akéhokoľvek dôvodu nefunkčné (technický výpadok u providera, nefunkčný
mailový server, prerušené telekomunikačné káblové prepojenie a pod.), poskytovateľ za
predmetný stav nenesie zodpovednosť; zaväzuje sa však zabezpečiť alternatívny prístup
objednávateľa k databáze.
2. Zmluvné strany sa dohodli, že poskytovateľ nezodpovedá za obsahovú správnosť dát, ktoré
vznikli spracovaním zdrojov.
3. V prípade omeškania poskytovateľa s plnením predmetu zmluvy v dohodnutých termínoch a
množstve podľa tejto zmluvy, je objednávateľ oprávnený uplatniť si nárok na zmluvnú
pokutu vo výške 100 EUR za každý prípad a každý deň omeškania, ak sa zmluvné strany
nedohodnú inak. Poskytovateľ sa zaväzuje, že takúto zmluvnú pokutu zaplatí
objednávateľovi najneskôr do tridsať (30) dní odo dňa doručenia jej vyúčtovania na základe
faktúry.
4. Uhradením zmluvnej pokuty poskytovateľom nezanikne nárok objednávateľa na náhradu
prípadne vzniknutej škody, ktorá prevyšuje výšku zmluvnej pokuty.
5. Poskytovateľ nenesie zodpovednosť za nedodané dáta, pokiaľ nedodanie dát je spôsobené
okolnosťami, ktoré nemohol predvídať ani ovplyvniť.
6. Poskytovateľ vyhlasuje, že má vysporiadané autorské práva súvisiace s plnením predmetu
zmluvy. Objednávateľ nenesie žiadnu zodpovednosť za prípadne vzniknutú škodu
v súvisiacu s uplatňovaním autorských práv zo strany tretích osôb, ktoré sú zdrojom
poskytovaných informácií podľa predmetu tejto zmluvy.
7. Poskytovateľ si k vytvoreným dielam/záznamom/databázam, ktoré dodá pri plnení
predmetu tejto zmluvy, uplatňuje príslušné autorské práva a práva súvisiace s autorským
právom, ktoré mu v zmysle zákona č. 185/2015 Z. z. Autorský zákon patria alebo, ktoré
podľa tohto zákona vykonáva.
Článok IV
Mlčanlivosť
1. Zmluvné strany a ich zamestnanci, ako aj prípadní subdodávatelia sú povinní zachovávať
v tajnosti všetky dôverné informácie, ktoré sú uvedené v tejto zmluve a v jej prílohách
a/alebo ktoré budú uvedené v jej dodatkoch a prílohách a/alebo ktoré im boli poskytnuté,
4

alebo ktoré inak získali v súvislosti so zmluvou alebo s ktorými sa oboznámili počas plnenia
zmluvy, resp. ktoré súvisia s predmetom plnenia, s údajmi ktoré podliehajú ochrane podľa
zákona č. 122/2013 Z. z. o ochrane osobných údajov a o zmene a doplnení niektorých
zákonov v znení zákona č. 84/2014 Z. z., s údajmi o klientoch a obchodných partneroch
objednávateľa, s údajmi z informačného systému objednávateľa a predzmluvnými
rokovaniami, ktoré súvisia so zmluvou, s ňou súvisiacimi, s výnimkou nasledujúcich
prípadov:
a) ak je poskytnutie informácie od dotknutej zmluvnej strany uložené na základe všeobecne
záväzných právnych predpisov alebo na základe povinnosti uloženej postupom podľa
všeobecne záväzných právnych predpisov (napr. zákon č. 211/2000 Z. z. o slobodnom
prístupe k informáciám a o zmene a doplnení niektorých zákonov (zákon o slobode
informácií) v znení neskorších predpisov,
b) ak je informácia verejne dostupná z iného dôvodu ako je porušenie povinnosti
mlčanlivosti dotknutou zmluvnou stranou, informácie, ktoré už sú v deň podpísania
zmluvy verejne známe alebo ktoré je možné už v deň podpísania tejto zmluvy získať
z bežne dostupných informačných prostriedkov,
c) informácie, ktoré sa stanú po podpísaní zmluvy verejne známymi, alebo ktoré možno po
tomto dni získať z bežne dostupných informačných prostriedkov,
d) ak je informácia poskytnutá odborným poradcom dotknutej zmluvnej strany (vrátane
právnych, účtovných, daňových a iných poradcov), ktorí sú buď viazaní všeobecnou
profesionálnou povinnosťou mlčanlivosti alebo, ak sa voči dotknutej zmluvnej strane
zaviazali povinnosťou mlčanlivosti,
e) pre účely akéhokoľvek súdneho, rozhodcovského, správneho alebo iného konania,
ktorého je dotknutá zmluvná strana účastníkom,
f) ak je informácia poskytnutá so súhlasom druhej zmluvnej strany.
2. Zmluvné strany sú povinné zachovávať mlčanlivosť o všetkých dôverných informáciách,
ibaže by z tejto zmluvy, alebo z príslušných všeobecne záväzných právnych predpisov
vyplývalo inak. Tento záväzok nezaniká ani po ukončení účinnosti tejto zmluvy.
3. Zmluvné strany sa zaväzujú, že dôverné informácie bez predchádzajúceho písomného
súhlasu druhej zmluvnej strany nepoužijú pre seba alebo pre tretie osoby, neposkytnú
tretím osobám a ani neumožnia prístup tretích osôb k dôverným informáciám. Za tretie
osoby sa nepokladajú členovia orgánov zmluvných strán, audítori alebo právni poradcovia
zmluvných strán, ktorí sú ohľadne im sprístupnených informácií viazaní povinnosťou
mlčanlivosti na základe všeobecne záväzných právnych predpisov.
4. Zmluvné strany sa zaväzujú, že upovedomia druhú zmluvnú stranu o porušení povinnosti
mlčanlivosti bez zbytočného odkladu po tom, ako sa o takomto porušení dozvedeli.
5. Ustanovenia bodov 1. až 4. budú platiť aj po dobe platnosti a účinnosti zmluvy, a to až do
doby, kedy sa informácie stanú verejne známymi.
6. Poskytovateľ má právo uviesť obchodné meno objednávateľa ako referenciu pre svojich
existujúcich a potenciálnych zákazníkov.
Článok V
Doručovanie
1. Akákoľvek písomnosť, ktorá sa vyžaduje alebo je povolená podľa tejto zmluvy bude
vyhotovená v slovenskom jazyku a bude sa považovať za doručenú, ak bude doručená
osobne alebo poštou doporučenou listovou zásielkou s doručenkou, alebo kuriérom na
adresu príslušnej zmluvnej strany uvedenú v záhlaví tejto zmluvy, ak nie je v iných
ustanoveniach tejto zmluvy dohodnutý osobitný spôsob doručovania, alebo na takú inú
adresu, ktorá bude písomne oznámená zmluvnej strane odosielajúcej písomnosť najneskôr
5 pracovných dní pred dňom odoslania písomnosti.
5

Článok VI
Skončenie a zmena zmluvy
1. Zmluva môže skončiť:
a) vyčerpaním dohodnutej zmluvnej ceny,
b) písomnou dohodou zmluvných strán,
c) výpoveďou ktorejkoľvek zo zmluvných strán,
d) odstúpením od zmluvy ktoroukoľvek zo zmluvných strán.
2. Zmluvný vzťah môže byť skončený písomnou výpoveďou ktorejkoľvek zo zmluvných strán
i bez uvedenia dôvodu. Zmluvné strany sa dohodli na jednomesačnej výpovednej lehote,
ktorá začína plynúť prvým dňom kalendárneho mesiaca nasledujúceho po doručení
písomnej výpovede druhej zmluvnej strane. Vypovedaním zmluvy nevzniknú
objednávateľovi žiadne dodatočné záväzky voči poskytovateľovi.
3. Objednávateľ môže odstúpiť od zmluvy:
3.1 v prípade podstatného porušenia povinností vyplývajúcich z tejto zmluvy; za podstatné
porušenie sa považuje:
a) omeškanie poskytovateľa s poskytovaním a nedodaním predmetu zmluvy
v dohodnutých lehotách,
b) ak poskytovateľ nedodá predmet zmluvy v dohodnutom rozsahu a kvalite,
c) opakované porušenie povinností vyplývajúcich z tejto zmluvy; za opakované sa
považuje porušenie akejkoľvek povinnosti viac ako 2 krát,)
3.2 v prípade nepodstatného porušenia zmluvy, len ak poskytovateľ nesplní svoju
povinnosť ani v dodatočnej primeranej lehote, ktorá mu na to bola poskytnutá,
3.3 v prípadoch podľa § 19 zákona o verejnom obstarávaní.
Skončeniu zmluvy musí predchádzať upozornenie na neplnenie zmluvných povinností
poskytovateľa a na možnosť ukončenia tejto zmluvy odstúpením.
4. Poskytovateľ môže od tejto zmluvy odstúpiť v prípade, ak je objednávateľ v omeškaní
s úhradou riadne vystavenej faktúry podľa tejto zmluvy po dobu dlhšiu ako 30 dní po lehote
splatnosti faktúry; skončeniu zmluvy musí predchádzať upozornenie na neplnenie
platobných povinností objednávateľa a na možnosť ukončenia tejto zmluvy odstúpením.
5. Odstúpenie od zmluvy bude účinné dňom doručenia písomného oznámenia o odstúpení od
zmluvy druhej zmluvnej strane.
6. Odstúpením od tejto zmluvy alebo jej ukončením z iného dôvodu nie je dotknutý nárok na
náhradu škody vzniknutej porušením tejto zmluvy, nárok na zaplatenie zmluvnej pokuty a
nie je dotknutá ani povinnosť zachovávať mlčanlivosť o obsahu tejto zmluvy a o
skutočnostiach s ňou súvisiacich.
7. Zmluvu je možné meniť počas jej trvania bez nového verejného obstarávania v súlade s
ustanovením § 18 zákona o verejnom obstarávaní. Zmena dohody musí byť písomná.
Článok VII
Osobitné ustanovenia
1. Na plnenie predmetu zmluvy môže poskytovateľ využiť subdodávateľov. Poskytovateľ je
povinný pri uzatvorení zmluvy uviesť zoznam subdodávateľov, ktorý obsahuje údaje o
všetkých známych subdodávateľoch poskytovateľa v čase uzatvorenia tejto zmluvy a údaje
o osobe oprávnenej konať za subdodávateľa v rozsahu meno a priezvisko, adresa pobytu
a dátum narodenia. Zoznam subdodávateľov tvorí prílohu č. 2 k tejto zmluve a obsahuje
6

okrem uvedených údajov podiel plnenia zo zmluvy v % a stručný opis časti zmluvy, ktorá
bude predmetom subdodávky.
2. Poskytovateľ je povinný písomne oznámiť objednávateľovi akúkoľvek zmenu údajov
o subdodávateľovi, ktorý je uvedený v prílohe č. 2 k tejto zmluve, najneskôr do 5
pracovných dní odo dňa uskutočnenia tejto zmeny písomnou formou na adresu uvedenú
v záhlaví zmluvy.
3. V prípade zmeny subdodávateľa je poskytovateľ povinný písomne oznámiť objednávateľovi
údaje o navrhovanom novom subdodávateľovi a o osobe oprávnenej konať za
subdodávateľa v rozsahu meno a priezvisko, adresa pobytu a dátum narodenia. Nový
subdodávateľ musí mať zapísaných konečných užívateľov výhod v súlade s § 56 ods. 16
zákona o verejnom obstarávaní v registri konečných užívateľov výhod. Zmena nového
subdodávateľa sa vykoná zápisom o zmene prílohy č. 2 k zmluve v súlade bodmi 5 a 6
tohto článku zmluvy.
4. Využitím subdodávateľov nie je dotknutá zodpovednosť poskytovateľa za plnenie predmetu
zmluvy.
5. Zápis o zmene prílohy č. 1 a prílohy č. 2 k zmluve nadobudne platnosť dňom jeho
podpísania oprávnenými zástupcami oboch zmluvných strán a účinnosť dňom nasledujúcim
po dni jeho zverejnenia v Centrálnom registri zmlúv vedenom na Úrade vlády Slovenskej
republiky (ďalej len „register“). Vzor zápisu o zmene prílohy tvorí prílohu č. 3 k zmluve.
6. Osoby oprávnené konať vo veciach zmeny prílohy č. 1 a prílohy č. 2 k zmluve:
Za poskytovateľa: konateľka, Oľga Cimová
Za objednávateľa: riaditeľ odboru komunikácie s verejnosťou.
Článok VIII
Záverečné ustanovenia
1. Zmluva sa uzatvára na dobu určitú do vyčerpania zmluvnej ceny dohodnutej v čl. II. bod 2
tejto zmluvy.
2. Táto zmluva podlieha povinnému zverejneniu podľa § 5a ods. 1 zákona č. 211/2000 Z. z. o
slobodnom prístupe k informáciám a o zmene a doplnení niektorých zákonov v znení
neskorších predpisov a zákona č. 546/2010 Z. z., ktorým sa dopĺňa zákon č. 40/1964 Zb.
Občiansky zákonník v znení neskorších predpisov a ktorým sa menia a dopĺňajú niektoré
zákony. Poskytovateľ berie na vedomie povinnosť objednávateľa zverejniť túto zmluvu, ako
aj jednotlivé faktúry vyplývajúce z tejto zmluvy a svojim podpisom dáva súhlas na
zverejnenie tejto zmluvy vrátane jej príloh v plnom rozsahu..
3. Táto zmluva nadobúda platnosť dňom jej podpísania oprávnenými zástupcami oboch
zmluvných strán a účinnosť po jej zverejnení v registri, dňom 1. septembra 2017.
4. Zmeny tejto zmluvy môžu byť vykonané výlučne len na základe písomných a číslovaných
dodatkov k nej, po predchádzajúcom obojstrannom súhlase a podpísaní oboma zmluvnými
stranami s výnimkou zmien prílohy č. 1 a prílohy č. 2, ktorá sa vykoná zápisom v súlade s
čl. VII bodmi 5. a 6 tejto zmluvy a zmeny sadzby DPH, ktorá sa vykoná v súlade s čl. II.
bodom 4 tejto zmluvy.
5. Skončením zmluvy zanikajú všetky práva a povinnosti zmluvných strán vyplývajúce zo
zmluvy s výnimkou ustanovení, ktoré sa týkajú nároku na náhradu škody vzniknutej
porušením tejto zmluvy, nároku na zaplatenie zmluvnej pokuty podľa ustanovení tejto
zmluvy a ďalej ustanovení tejto zmluvy, ktoré vzhľadom na svoju povahu majú trvať aj po
ukončení zmluvy, napr. dôvernosť informácií a mlčanlivosť.
6. Zmluvné strany sa zaväzujú bezodkladne vzájomne sa informovať, pokiaľ si budú vedomé
alebo budú mať konkrétne podozrenie na korupciu pri rokovaniach o zmluve, uzatváraní
zmluvy alebo počas plnenia tejto zmluvy.

7

7. Poskytovateľ vyhlasuje, že ku dňu podpísania tejto zmluvy má vyrovnané všetky záväzky
voči objednávateľovi podľa zákona č. 461/2003 Z. z. o sociálnom poistení v znení
neskorších predpisov. Táto skutočnosť je podmienkou na uzatvorenie tejto zmluvy.
8. Zmluvné strany sa v súlade s ustanovením § 262 ods. 1 Obchodného zákonníka dohodli,
že záväzkový vzťah založený touto zmluvou sa spravuje ustanoveniami Obchodného
zákonníka a ďalšími všeobecne záväznými právnymi predpismi Slovenskej republiky
a európskou legislatívou.
9. Zmluva je vyhotovená v 4 rovnopisoch, po 2 rovnopisy pre každú zmluvnú stranu.
10. V prípade, ak sa niektoré ustanovenie zmluvy stane neplatným, neúčinným alebo
nevykonateľným, predmetnou neplatnosťou, neúčinnosťou alebo nevykonateľnosťou nie je
dotknutý obsah ostatných ustanovení zmluvy. Príslušné ustanovenie zmluvy sa nahradí
takým platným a účinný zákonným ustanovením, ktoré je mu svojím významom a účelom
najbližšie.
11. Zmluvné strany sa zaväzujú ihneď písomne oznámiť druhej zmluvnej strane závažné
skutočnosti, ktoré nastali po podpísaní zmluvy a súvisia s predmetom zmluvy.
12. Zmluvné strany sa zaväzujú, že všetky spory, vyplývajúce z tejto zmluvy, budú riešiť
predovšetkým formou dohody. Prípadné spory, o ktorých sa zmluvné strany nedohodnú
budú postúpené na rozhodnutie vecne a miestne príslušnému súdu Slovenskej republiky.
13. Neoddeliteľnou súčasťou tejto zmluvy sú:
Príloha č. 1 – Špecifikácia prístupu
Príloha č. 2 – Zoznam subdodávateľov
Príloha č. 3 – Zápis o zmene prílohy č. 2
14. Zmluvné strany vyhlasujú, že jej obsahu porozumeli a uzatvorili ju na základe vlastnej,
slobodnej, určitej a dostatočne vážnej prejavenej slobodnej vôle, na znak čoho ju
vlastnoručne podpísali.
V Bratislave, dňa:

V Bratislave, dňa:

Za poskytovateľa:

Za objednávateľa:

–––––––––––––––––––––––––––
Oľga Cimová

–––––––––––––––––––––––––––
Ing. Ľubomír Vážny

konateľka
Slovakia Online

generálny riaditeľ
Sociálnej poisťovne

8

Príloha č. 1 k zmluve č. 42301-7/2017-BA

ŠPECIFIKÁCIA PRÍSTUPU
ZOZNAM KĽÚČOVÝCH SLOV
Témy:
 Sociálna poisťovňa všeobecne
 starobné dôchodkové poistenie (I. pilier)
 starobné dôchodkové poistenie (II. pilier)
 doplnkové dôchodkové sporenie (III. pilier)
 dôchodkové poistenie
 nemocenské poistenie
 poistenie v nezamestnanosti
 úrazové poistenie
 garančné poistenie
 lekárska posudková činnosť;
Sociálna poisťovňa všeobecne:
Ing. Ľubomír Vážny, šéf Sociálnej poisťovne, generálny riaditeľ Sociálnej poisťovne, Ing. Peter
Višváder, hovorca Sociálnej poisťovne, JUDr. Danica Bognárová, Ing. Pavol Meňky, PhD.,
Mgr. Michaela Putecová, Ing. Judita Šteffeková, JUDr. Timea Vörösová, JUDr. Daniela
Piknová, PhDr. Janka Holubeková, PhDr. Ivana Plavá, JUDr. Andrea Zahoranová, JUDr.
Miroslava Mužíková, Ing. Radovan Matajs, JUDr. Renáta Bálintová, JUDr. Henrieta Antalová,
Mgr. Jana Hrabková, PaedDr. Marian Škotka, PhD., Mgr. Martin Mitošinka, Ing. František
Orolín, MUDr. Veronika Majtánová, JUDr. Peter Hricko, JUDr. Alžbeta Némethová, PhDr.
Anna Čepigová, Ing. Ľubomír Šimášek, Ing. Norbert Strieženec, Mgr. Anna Šurinová, Ing.
Lucia Šutovská, Ing. Martin Čihovský, Ing. Rastislav Plačko, Ing. Ivan Ondroušek, Mgr. Marián
Šajbidor, Darina Čačková, Ing. Stanislav Fajer, JUDr. Slávka Bieleková, JUDr. Jana
Gajniaková, Bc. Elena Noskovičová, Ing. Martin Čihovský, PhD.
vedenie Sociálnej poisťovne, pohľadávky Sociálnej poisťovne, hospodárenie Sociálnej
poisťovne, dlžníci Sociálnej poisťovne, odvádzanie poistného do Sociálnej poisťovne,
ekonomické výsledky, správny fond, rezervný fond, dôchodkový systém, penzijný systém,
verejné obstarávanie v Sociálnej poisťovni, Sociálnej poisťovne, elektronizácia služieb
Sociálnej poisťovne, valorizácia dôchodkov; zákon o sociálnom poistení; bonus, pobočky
Sociálnej poisťovne, riaditelia pobočiek, riaditeľ pobočky Sociálnej poisťovne, odvodový
bonus, sadzba poistného, výber poistného, sociálne poistenie, dávky sociálneho poistenia,
poistenci Sociálnej poisťovne, klienti Sociálnej poisťovne, Ministerstvo práce, sociálnych vecí
a rodiny, rezort práce, MPSVaR SR, MPSVR, Ján Richter, minister Richter, exminister Mihál,
Jozef Mihál, Branislav Ondruš, štátny tajomník Ondruš, Ivan Švejna, štátny tajomník Švejna,
rezort sociálnych vecí, minister sociálnych vecí, Ústredie práce, sociálnych vecí a rodiny,
szociális biztosító;
Dr. Ing. Roman Chotár, Ing. Peter KaufmanBc. Erika Nemčeková, Ing. Anton Pančik, Mgr.
Jana Banská, Ing. Zdenka Tvrdá, Ing. Rastislav Hulínek, PhDr. Miroslav Gazdík, Ing. Juraj
Buzinkai, Ing. Denisa Kováčová, Ing. Stanislava Kúdelová, Ing. Eleonóra Zahoranová, JUDr.
9

Nadežda Ševcová, Ing. Ľubica Pisaríková, JUDr. Marta Cyprichová, Ing. Anton Báthory, Ing.
Milan Černický, Ing. Milan Černok, JUDr. Zuzana Kederová; Ing. arch. Mária Kyseľová, Ing.
Peter Chrenko, JUDr. Róbert Kováč, Ing. Juraj Hudáč, Ing. Viliam Potanovič, Ing. Daniel
Roško, Ing. Danka Vančišinová, PhDr. PaedDr. Danka Matiová, PhD., Ing. Martin Blicha, Ing.
Štefan Hreha, Ing. Marián Štofko, MBA, JUDr. Mária Lešňanská, Ing. Andrej Olexa, Ing.
Michal Beharka, Ing. Jana Mondiková, Ing. Alena Skirčáková, Ing. Alena Uličná.

Starobné dôchodkové poistenie (I. pilier)
Pribežný dôchodkový pilier, prvý dôchodkový pilier, 1. dôchodkový pilier, 1. pilier, I. pilier
Starobné dôchodkové poistenie (II. pilier)
II. pilier, druhý pilier, kapitalizačný pilier, 2. pilier, 2. dôchodkový pilier, druhý dôchodkový pilier,
starobné dôchodkové sporenie,
Starobné dôchodkové sporenie (III. pilier)
III. pilier, tretí pilier, 3. Pilier, 3. Dôchodkový pilier, tretí dôchodkový pilier, dobrovoľné
doplnkové dôchodkové sporenie,
Dôchodkové poistenie
dôchodkové poistenie, dôchodok (starobný, predčasný starobný, invalidný, vdovský,
vdovecký, sirotský), zmeny v dôchodkovom poistení, penzia, penzisti, starobné poistenie,
invalidné poistenie, starobné dôchodkové sporenie, doplnkové dôchodkové sporenie,
dobrovoľné sociálne poistenie, sociálny dôchodok,
Nemocenské poistenie
Nemocenské poistenie, poistenec Sociálnej poisťovne, poistenci Sociálnej poisťovne,
nemocenské, materské, ošetrovné, vyrovnávacia dávka, zmeny v nemocenskom poistení,
platenie nemocenského poistenia, dobrovoľné nemocenské poistenie, dobrovoľne
nemocensky poistená osoba, povinne nemocensky poistená osoba,
Poistenie v nezamestnanosti
poistenie v nezamestnanosti, zmeny v poistení v nezamestnanosti, dávky v nezamestnanosti,
Úrazové poistenie
úrazové poistenie, úrazový príplatok, úrazová renta, jednorazové vyrovnanie, pozostalostná
renta, jednorazové odškodnenie, vecná dávka, pracovná rehabilitácia, rehabilitačné,
rekvalifikácia, rekvalifikačné, náhrada za bolesť, náhrada za sťaženie spoločenského
uplatnenia, náhrada nákladov spojených s liečením, náhrada nákladov spojených s pohrebom,
zmeny v úrazovom poistení,
Garančné poistenie
garančné poistenie, dávka garančného poistenia, zmeny v garančnom poistení,
Lekárska posudková činnosť
lekárska posudková činnosť, liečebný režim, posudkový lekár, kontrola spôsobilosti na prácu,
posudzovanie invalidity, posudzovanie poklesu pracovnej schopnosti, bodové ohodnotenie
pracovného úrazu, posudzovanie zdravotnej spôsobilosti, posudzovanie účelnosti nákladov
spojených s liečením,
Krízový monitoring – blogy, diskusie
(návrh negatívnych výrazov sledovaných v spojení s výrazom Sociálna poisťovňa)
Sociálka, socka, zle, zlé, negatívna skúsenosť, neochota, sťažnosť, sťažovateľ, šikana,
šikanovanie, neodbornosť, byrokracia, neplatič, neplatiči, nefunguje, neústretovosť, chyba,
10

chybný, nespokojnosť, netransparentnosť, úradník úradnícky, bordel, amaterizmus, dojná
krava, plytvanie, ťažkopádnosť,
Sociálna poisťovňa (hospodárenie a ekonomické výsledky, pobočky a riaditelia pobočiek
Sociálnej poisťovne, povinné a dobrovoľné sociálne poistenie, elektronizácia služieb Sociálnej
poisťovne, verejné obstarávania Sociálnej poisťovne, dávky sociálneho poistenia:
a) dôchodkové dávky – 1. Pilier, 2. Pilier, 3. Pilier, starobný dôchodok , predčasný starobný
dôchodok, invalidný dôchodok, sirotský dôchodok, vdovský a vdovecký dôchodok, sociálny
dôchodok,
b) dávky nemocenského poistenia – nemocenské, materské, ošetrovné, vyrovnávacia dávka
c) dávky z poistenia v nezamestnanosti a garančného poistenia – dávka v nezamestnanosti,
dávka garančného poistenia,
d) dávky z úrazového poistenia – úrazový príplatok, úrazová renta, jednorazové vyrovnanie,
pozostalostná úrazová renta, jednorazové odškodnenie, pracovná rehabilitácia (vecná
dávka), rehabilitačné, rekvalifikácia (vecná dávka), rekvalifikačné, náhrada za bolesť
a náhrada za sťaženie spoločenského uplatnenia, náhrada nákladov spojených s liečením,
náhrada nákladov spojených s pohrebom,
e) lekárska posudková činnosť a kontrola dodržiavania liečebného režimu, posudzovanie
invalidity.
Konkurencia (Ministerstvo práce, sociálnych vecí a rodiny, Ústredie práce, sociálnych vecí
a rodiny, úrady práce, inšpektorát práce
Ostatné témy (poradenstvo a odpovede na čitateľské otázky, služby klientom, zmeny
v systéme sociálneho poistenia – zmeny v dôchodkovom poistení, predlžovanie
dôchodkového veku, zmeny v nemocenskom poistení, zmeny v poistení v nezamestnanosti,
zmeny v úrazovom poistení, v garančnom poistení,)
A) Predstavitelia Sociálnej poisťovne
Ľubomír Vážny, Peter Višváder, Danica Bognárová, Pavol Meňky, Judita Šteffeková,
Timea Vörösová, Janka Holúbeková, Miroslava Mužíková, Michaela Putecová, Daniela
Piknová, Norbert Strieženec, František Orolín, Ľubomír Šimášek, Ivana Plavá, Henrieta
Antalová, Slávka Bieleková, Jana Gajniaková, Elena Noskovičová, Peter Hricko, Alžbeta
Némethová, Andrea Zahoranová, Anna Šurinová, Anna Čepigová, Lucia Šutovská, Martin
Čihovský, Rastislav Plačko, Ivan Ondroušek, Marián Šajbidor, Darina Čačková, Stanislav
Fajer, Veronika Majtánová, Radovan Matajs, Renáta Bálintová, Jana Hrabková, Marian
Škotka, Martin Mitošinka
E) Sledovanie tém osobitne:
printy (denníky, týždenníky, mesačníky)
regionálne médiá (regionálna tlač, regionálne televízie, regionálne rádiá, regionálne
webové portály)
televízie (hlavné spravodajské formáty, zvlášť publicistické a občianske relácie)
rádiá (spravodajstvo, zvlášť publicistické a občianske relácie)
webové portály

11

Príloha č. 2 k zmluve č. 42301-7/2017-BA

Zoznam subdodávateľov
Názov alebo obchodné meno poskytovateľa:
adresa sídla alebo miesta podnikania:
Zabezpečenie predmetu zmluvy o poskytovaní informácií z monitorovania verejných
informačných zdrojov (monitoring) uzatvorenej podľa § 269 ods. 2 Obchodného
zákonníka realizovanej postupom zadávania civilnej zákazky s nízkou hodnotou podľa
§ 5 ods. 4 zákona o verejnom obstarávaní a § 117 zákona č. 343/2015 Z. z. o verejnom
obstarávaní a o zmene a doplnení niektorých zákonov v znení neskorších predpisov
budem(e) plniť prostredníctvom týchto subdodávateľov:
1. Meno a priezvisko alebo obchodné meno alebo názov:
Identifikačné číslo alebo dátum narodenia, ak nebolo pridelené identifikačné číslo:
Osoba oprávnená konať za subdodávateľa:
Meno a priezvisko:
Adresa pobytu:
Dátum narodenia:
Podiel plnenia zo zmluvy v % a stručný opis časti zmluvy, ktorá bude predmetom
subdodávky:
2. Meno a priezvisko alebo obchodné meno alebo názov:
Identifikačné číslo alebo dátum narodenia, ak nebolo pridelené identifikačné číslo:
Osoba oprávnená konať za subdodávateľa:
Meno a priezvisko:
Adresa pobytu:
Dátum narodenia:
Podiel plnenia zo zmluvy v % a stručný opis časti zmluvy, ktorá bude predmetom
subdodávky:
V .........................., dňa
______________________________________
podpis štatutárneho orgánu poskytovateľa alebo
člena štatutárneho orgánu alebo iného
zástupcu poskytovateľa, oprávneného
konať v mene poskytovateľa
12

Príloha č. 3 k zmluve č. 42301-7/2017-BA
ZÁPIS
o zmene prílohy č. ...... k zmluve .......................................
(ďalej len „zmluva“) medzi:
Poskytovateľom ................................... (ďalej len „poskytovateľ“) a objednávateľom Sociálnou
poisťovňou (ďalej len „objednávateľ“)
V súlade s článkom VII bodmi 5 a 6 zmluvy, v ktorom sa zmluvné strany dohodli
o spôsobe zmeny prílohy č. ...... k zmluve, zmluvné strany v zastúpení ich oprávnenými
zástupcami podpisujú tento zápis, ktorým sa mení príloha č. ..... k zmluve
„..............................“, ktorá tvorí prílohu k tomuto zápisu.
Dôvod potreby uskutočnenia zmeny prílohy č. ..... k zmluve „............................“
:.....................................................................................................................................................
..............
Tento zápis je neoddeliteľnou súčasťou zmluvy.
Tento zápis nadobúda platnosť dňom jeho podpísania oprávnenými zástupcami oboch
zmluvných strán a účinnosť dňom nasledujúcim po dni jeho zverejnenia v Centrálnom registri
zmlúv vedenom na Úrade vlády Slovenskej republiky.
Nadobudnutím účinnosti tohto zápisu sa v celom rozsahu ruší/mení znenie prílohy
č. ...... k zmluve „.........................“.

Za poskytovateľa:

Za objednávateľa:

Bratislava, dňa ...............

Bratislava, dňa....................

.........................................

....................................

oprávnená osoba

oprávnená osoba

Príloha:
Príloha č. ........ k zmluve „............................“

13

