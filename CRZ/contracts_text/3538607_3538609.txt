KÚPNA ZMLUVA
uzavretá v zmysle ust. § 409 a nasl. zákona č. 513/1991 Obchodného zákonníka v znení
neskorších predpisov (ďalej len „zmluva“)
Čl. I. ZMLUVNÉ STRANY
Kupujúci:
Sídlo:
IČO:
DIČ:
IČ DPH:
Bankové spojenie:
IBAN:
Zastúpený:
Osoby oprávnené rokovať
v odborných veciach:

Národné centrum zdravotníckych informácií
Lazaretská 26, 811 09 Bratislava
00165387
2020830119
nie je platcom DPH
Štátna pokladnica
SK24 8180 0000 0070 0018 5166
Ing. Peter Blaškovitš, generálny riaditeľ
Ing. Peter Kažík, výkonný riaditeľ
Mgr. Erik Kopáčik, SLA manažér

(ďalej len „kupujúci“)
Predávajúci:
Sídlom:
IČO:
DIČ:
IČ DPH:
Bankové spojenie:
IBAN:
Registrovaný:
Zastúpený:
Osoby oprávnené rokovať
v odborných veciach:

TEMPEST a.s.
Galvaniho 17/B, 821 04 Bratislava 2
31326650
2020327716
SK2020327716
Tatra banka, a.s.
SK13 1100 0000 0026 2004 1080
Obchodný register Okresného súdu Bratislava I, register
odd. Sa, vl. č. 3771/B
Ing. Roman Kriško, člen predstavenstva
Aurel Medo, Key Account Manager

(ďalej len „predávajúci“)
(kupujúci a predávajúci ďalej spoločne len „zmluvné strany“ a každý samostatne aj len ako
„zmluvná strana“)
Čl. II. PREDMET ZMLUVY
1.

Na základe Zmluvy o dielo zo dňa 31.08.2015 v znení neskorších dodatkov (ďalej len
„Zmluva o dielo“) predávajúci ako zhotoviteľ dodal kupujúcemu ako objednávateľovi
Informačný systém Komplexný integrovaný systém pre zabezpečenie servisnej podpory
a podpory riadenia prevádzky NZIS (ďalej ako „IS KIS“), ktorého súčasťou je aj
Kontaktné centrum, ktorého technická špecifikácia je uvedená v prílohe č. 1 Zmluvy
o dielo (ďalej len „Kontaktné centrum“).

2.

Túto zmluvu uzatvárajú zmluvné strany ako výsledok verejného obstarávania v súlade s
§ 117 zákona č. 343/2015 Z. z. o verejnom obstarávaní a o zmene a doplnení
niektorých zákonov v znení neskorších predpisov (ďalej len „ZVO“) vyhlásenej
kupujúcim ako verejným obstarávateľom na predmet zákazky: „Rozšírenie počtu
licencií pre agentov call centra a podpora pre navýšený počet licencovaných agentov
call centra“. Predmetné licencie sú súčasťou Kontaktného centra v rámci dodaného IS
KIS.

3.

Predmetom zmluvy je záväzok predávajúceho dodať tovar a/alebo poskytnúť služby,
ktorých druh, množstvo, rozsah a technická špecifikácia a cena za jeden kus sú
špecifikované v Prílohe č. 1 tejto zmluvy (ďalej len „predmet plnenia“) a zároveň
záväzok kupujúceho riadne dodaný predmet plnenia prevziať a zaplatiť zaň dohodnutú
cenu.

Čl. III. CENA
1.

Cena za predmet plnenia v rozsahu čl. II. zmluvy je stanovená v zmysle zákona
č. 18/1996 Z. z. o cenách v znení neskorších predpisov ako cena dohodou vo výške:
26 900 EUR bez DPH.

2.

V dohodnutej cene sú zahrnuté aj náklady súvisiace s dodaním predmetu plnenia, t. j.
doprava, základná inštalácia, kontrola úplnosti, predvedenie základnej funkčnosti
s krátkym poučením užívateľa a licencia, ak predmet plnenia alebo jeho časť dodané
podľa zmluvy má charakter autorského diela podľa zákona č. 185/2015 Z. z. Autorský
zákon v znení neskorších predpisov (ďalej len „AZ“).

Čl. IV. DODACIE PODMIENKY
1.

Predávajúci dodá kupujúcemu predmet plnenia podľa tejto zmluvy v lehote do 2
týždňov odo dňa podpisu tejto zmluvy.

2.

Zmluvné strany sa dohodli, že realizáciu predmetu plnenia je možné zo strany
predávajúceho rozdeliť na viacero ucelených častí s tým, že predávajúci môže dodávať
tieto časti v priebehu plynutia doby od uzavretia tejto zmluvy do dohodnutého termínu
plnenia.

3.

Ak predávajúci pripraví predmet plnenia alebo jeho dohodnutú časť na odovzdanie
pred dohodnutým termínom v zmysle bodu 2., zaväzuje sa kupujúci takto pripravenú
časť plnenia prevziať. Predávajúci vyzve kupujúceho k prevzatiu pripravenej časti
predmetu plnenia.

4.

Miestom dodania predmetu plnenia sú inštalačné miesta kupujúceho; zoznam
inštalačných miest a zodpovedných zamestnancov za prevzatie predmetu plnenia je
špecifikovaný v Prílohe č. 2 tejto zmluvy.

5.

Predávajúci pri dodaní predmetu plnenia (jeho časti) zabezpečí predvedenie funkčnosti
predmetu plnenia a vysvetlí základné funkcie potrebné pre ovládanie a správnu
prevádzku predmetu plnenia. O odovzdaní a prevzatí predmetu plnenia, preskúšaní
jeho funkčnosti a zaškolení zodpovedného zamestnanca spíšu zmluvné strany
preberací protokol.

2

Čl. V. PLATOBNÉ PODMIENKY
1.

Kúpnu cenu za dodaný predmet plnenia uhradí kupujúci na základe faktúry, resp.
viacerých faktúr, ktoré budú vystavené predávajúcim po odovzdaní predmetu plnenia
resp. jeho časti kupujúcemu.

2.

Faktúra bude vystavená ako daňový doklad podľa zákona č. 222/2004 Z. z. o dani z
pridanej hodnoty.

3.

Podkladom pre fakturáciu bude dodací list resp. preberací protokol, na ktorom obe
zmluvné strany potvrdia odovzdanie a prebranie predmetu plnenia resp. jeho časti.

4.

V prípade vystavenia zálohových faktúr vystaví predávajúci po úplnom dodaní
predmetu plnenia konečnú faktúru.

5.

Zmluvné strany sa dohodli, že splatnosť faktúr bude 30 dní odo dňa ich doručenia
kupujúcemu.

6.

Kupujúci sa zaväzuje, že neuhradí predávajúcim predložené faktúry na účet
predávajúceho v inom peňažnom ústave, než je uvedené v tejto zmluve, bez osobitnej
písomnej žiadosti predávajúceho.

Čl. VI. ZÁRUČNÁ DOBA
1.

Predávajúci poskytuje kupujúcemu záruku na dodaný predmet plnenia, ktorej trvanie
je 36 mesiacov.

2.

Nároky z titulu zjavných vád zistené pri prevzatí predmetu plnenia, je kupujúci povinný
uplatniť písomne v lehote 5 dní od prevzatia predmetu plnenia.

3.

Predávajúci neručí za vady predmetu plnenia spôsobené nesprávnou manipuláciou
kupujúceho a to najmä:
a) neodborným zásahom kupujúceho resp. tretej osoby
b) nesprávnou obsluhou alebo prevádzkou v rozpore s návodom na obsluhu.

4.

Predávajúci je povinný odstrániť v rámci záručnej doby reklamované vady predmetu
plnenia v dohodnutej lehote na vlastné náklady.

5.

Rozsah reklamovanej vady sa posúdi spoločne zodpovednými zástupcami zmluvných
strán a konkrétne sa dohodne v písomnej forme.

Čl. VII. Autorské práva
1.

Zmluvné strany sa dohodli, že ak pri plnení tejto zmluvy dôjde k vytvoreniu diela podľa
AZ alebo plnenie dodané predávajúcim má charakter autorského diela podľa AZ (ďalej
len „autorské dielo“), platí, že predávajúci dňom zaplatenia kúpnej ceny udeľuje
kupujúcemu nevýhradnú licenciu na akékoľvek použitie takého autorského diela ako
celku i jeho jednotlivých častí (ktoré, pre zamedzenie pochybností, zahŕňa najmä právo
jeho používania na účel, na ktorý bol softvér alebo dielo vytvorené, právo kopírovania,
prekladania,
prispôsobovania,
modifikovania,
upravovania,
distribuovania,
publikovania a začleňovania do iných diel), v neobmedzenom rozsahu a na celú dobu
trvania majetkových práv. Licencia sa udeľuje odplatne, pričom odmena za jej
poskytnutie je už zahrnutá v kúpnej cene podľa čl. III. tejto zmluvy. Pre štandardný
softvér tretích strán platia licenčné podmienky výrobcu softvéru.
3

2.

Kupujúci je bez súhlasu predávajúceho oprávnený používať autorské dielo a/alebo
spracované a/alebo upravené a/alebo preložené autorské dielo v rozsahu a spôsobmi
podľa bodu 1. tohto článku postúpiť zmluvou na iné štátne orgány Slovenskej republiky
a/alebo na štátne rozpočtové a/alebo príspevkové organizácie Slovenskej republiky
a/alebo obce a/alebo vyššie územné celky a/alebo na iné osoby, na ktoré bude
prenesený výkon štátnej správy v oblasti na ktorý bol vytvorený, k čomu predávajúci
udeľuje svoj súhlas.

3.

Oprávnenie na výkon práva používať autorské dielo ako aj spracované a/alebo
upravené a/alebo preložené autorské dielo v rozsahu a spôsobmi podľa tohto článku
prechádza pri zániku kupujúceho na jeho právneho nástupcu.

4.

Autorské práva k autorskému dielu v prípade zániku predávajúceho prechádzajú v
plnej miere na nástupnícky právny subjekt. Ak takýto subjekt v deň zániku
predávajúceho nebude ustanovený alebo k takémuto dňu predávajúci práva k
autorskému dielu neprevedie na iný subjekt, prevádzajú sa autorské práva k
autorskému dielu v plnej miere na kupujúceho, a to ku dňu zániku predávajúceho bez
právneho nástupcu.

5.

Predávajúci odškodní kupujúceho za konanie tretích strán, v prípade že dodané dielo
alebo jeho časti dodaný/é predávajúcim predstavuje/predstavujú porušenie
patentových, autorských, databázových práv, práv na výkresy alebo úžitkové vzory,
obchodného tajomstva alebo zásah do vlastníckeho práva tretej strany.

Čl. VIII. OSTATNÉ DOJEDNANIA
1.

Predávajúci prehlasuje, že na predmet plnenia nie sú viazané žiadne práva tretích
osôb, ktorými by bol kupujúci viazaný.

2.

Zmluvné strany sa dohodli, že v prípade nesplnenia si svojich povinností sa zmluvné
pokuty budú uplatňovať nasledovne:
a) za omeškanie s plnením predmetu plnenia zo strany predávajúceho zaplatí
predávajúci kupujúcemu pokutu vo výške 0,05 % z dohodnutej ceny za každý deň
omeškania,
b) za omeškanie úhrady faktúry zo strany kupujúceho zaplatí kupujúci predávajúcemu
pokutu vo výške 0,05 % z dohodnutej ceny za každý deň omeškania.

3.

Každá zo zmluvných strán je oprávnená požadovať od druhej zmluvnej strany náhradu
škody v celom rozsahu aj v prípade, že ide o porušenie povinnosti druhej zmluvnej
strany, na ktorú sa vzťahuje zmluvná pokuta.

4.

Zmluvné strany si dohodli výhradu vlastníctva v prospech predávajúceho. V súlade
s dohodnutou výhradou vlastníctva, nadobúda kupujúci vlastnícke právo k predmetu
plnenia dňom úplného zaplatenia kúpnej ceny, vrátane príslušného úroku z omeškania.

5.

Zmluvné strany sa dohodli, že kupujúci nie je oprávnený predmet plnenia pred
nadobudnutím vlastníckeho práva ďalej predať či iným spôsobom zcudziť, založiť či
prenajať.

6.

Nebezpečenstvo škody na predmete plnenia prechádza na kupujúceho dňom prevzatia
predmetu plnenia. Kupujúci sa zaväzuje po prevzatí predmetu plnenia (jeho časti), že
bude s ním zaobchádzať v súlade s návodmi na použitie, že bude dodržiavať pokyny
predávajúceho.
4

7.

Zodpovednosť zmluvných strán za škodu spôsobenú v dôsledku porušenia zmluvných
povinností sa riadi ustanoveniami § 373 a nasl. Obchodného zákonníka v znení
neskorších predpisov.

8.

Predávajúci je oprávnený odstúpiť od zmluvy, v prípade, že je kupujúci v omeškaní
s úhradou kúpnej ceny, resp. jej časti dlhšie ako 30 dní.

9.

Kupujúci je oprávnený odstúpiť od zmluvy, ak je predávajúci v omeškaní v plnením
povinnosti podľa tejto zmluvy viac ako 10 dní.

10.

Odstúpenie od zmluvy musí mať písomnú formu a nadobúda účinnosť okamihom jeho
doručenia druhej zmluvnej strane.

11.

V prípade zániku tejto zmluvy sa zmluvné strany zaväzujú vysporiadať si svoje
vzájomné nároky do 15 dní odo dňa ich zániku.

12.

Zmluvné strany sa dohodli, že v prípade okolnosti vylučujúcich zodpovednosť
definovaných v ust. § 374 Obchodného zákonníka, najmä v prípade pôsobenia vyššej
moci u niektorej zo zmluvných strán, nebude táto zmluvná strana zodpovedať za
neplnenie záväzkov vyplývajúcich z tejto zmluvy.

13.

Zmluvné strany sa dohodli, že za prípady vyššej moci budú považovať najmä živelné
pohromy, prírodné katastrofy, štrajky, embargá, administratívne opatrenia štátu a také
iné udalosti, ktoré zmluvné strany za normálnych okolností nemohli predvídať a
ktorým pri použití obvyklých prostriedkov nemohli zabrániť.

14.

Zmluvné strany sa zároveň dohodli, že predávajúci nie je oprávnený postúpiť akékoľvek
pohľadávky (práva) voči kupujúcemu vyplývajúce z tejto zmluvy na tretiu osobu bez
predchádzajúceho písomného súhlasu kupujúceho. Právny úkon, na základe ktorého
predávajúci postúpi svoju pohľadávku voči kupujúcemu na tretiu osobu bez
predchádzajúceho súhlasu kupujúceho, je podľa ust. § 39 Občianskeho zákonníka
neplatný. Akýkoľvek súhlas kupujúceho s postúpením pohľadávok je platný iba v
prípade, ak naň bol udelený predchádzajúci písomný súhlas Ministerstva zdravotníctva
Slovenskej republiky.

Čl. IX. ZÁVEREČNÉ USTANOVENIA
1.

Zmluva nadobúda platnosť dňom podpísania obidvoma zmluvnými stranami a účinnosť
dňom nasledujúcim po dni jej zverejnenia v Centrálnom registri zmlúv. Zmluvné strany
súhlasia so zverejnením zmluvy.

2.

Spory medzi zmluvnými stranami sa budú riešiť rokovaním. V prípade, že nedôjde k
dohode zmluvných strán, príslušným súdom na rozhodnutie o spore bude príslušný súd
v Slovenskej republike.

3.

Vzťahy zmluvných strán, ktoré nie sú upravené touto zmluvou sa budú riadiť
príslušnými ustanoveniami Obchodného zákonníka a ostatných všeobecne záväzných
právnych predpisov.

4.

Ak by niektoré ustanovenia zmluvy mali byť neplatnými už v čase jej uzavretia, alebo ak
sa stanú neplatnými neskôr po uzavretí zmluvy, nie je tým dotknutá platnosť ostatných
ustanovení zmluvy. Namiesto neplatných ustanovení zmluvy sa použijú ustanovenia
obchodného zákonníka a ostatných platných právnych predpisov Slovenskej republiky,
ktoré sú obsahom a účelom najbližšie obsahu a účelu zmluvy.
5

5.

Zmeny a doplnky tejto zmluvy možno vykonať iba na základe dohody zmluvných strán
v písomnej forme.

6.

Zmluva je vyhotovená v dvoch (2) vyhotoveniach, z ktorých každá zo strán obdrží po
jednom (1) vyhotovení.

7.

Neoddeliteľnou súčasťou tejto zmluvy sú jej prílohy:

8.

Príloha č. 1:

Špecifikácia predmetu plnenia

Príloha č. 2:

Zoznam inštalačných miest a zodpovedných osôb

Zmluvné strany vyhlasujú, že si zmluvu prečítali, všetky jej ustanovenia sú im jasné a
zrozumiteľné, pričom dostatočným spôsobom vyjadrujú vážnu a slobodnú vôľu oboch
zmluvných strán zbavenú akýchkoľvek omylov, na dôkaz čoho pripájajú svoje podpisy.

Za kupujúceho:

Za predávajúceho:

V Bratislave dňa ..................

V ..................................... dňa ..................

..........................................................
Ing. Peter Kažík
výkonný riaditeľ

..........................................................
Ing. Roman Kriško
člen predstavenstva

..........................................................
Ing. Peter Blaškovitš
generálny riaditeľ

6

Príloha č. 1

Part number
CCE-PAC-ADDON

Špecifikácia predmetu plnenia

Agentské licencie
Popis

Ks

Jedn. cena

Cena

Packaged CCE Add-Ons

1

0,00 EUR

0,00 EUR

CCE-PAC-M1-V11.X

Packaged CCE Version 11.x

1

0,00 EUR

0,00 EUR

CCE-PAC-AGENT

CCE Packaged Agent

5

1 980,00 EUR

9 900,00 EUR

CVP-11X-PTS-TOTAL

CVP 11.x Total No PT - Auto Gen value

10

0,00 EUR

0,00 EUR

CCE-PAC-CVP-LIC-11

CVP Server and Port License PAKs for v11

4

0,00 EUR

0,00 EUR

Service na 36 mesiacov
CON-ECMU-SHRDPOW8

SWSS UPGRADES Packaged CCE Add-Ons

1

0,00 EUR

0,00 EUR

CON-ECMU-CCEPAGE

SWSS UPGRADES CCE Packaged Agent

5

1 100,00 EUR

5 500,00 EUR

Celkom spolu v EUR
Part number

15 400,00 EUR
Nahrávacie licencie
Popis

Ks

Jedn. cena

Cena

ZQM-CRB

ZOOM Call Recording - back office

15

340,00 EUR

5 100,00 EUR

HA-CR

ZOOM Call Recording HA

15

145,00 EUR

2 175,00 EUR

Service na 36 mesiacov
ZOOM Products Yearly Maintenance - 3 Years

1

4 225,00 EUR

4 225,00 EUR

ZQM-M3Y
Celkom spolu v EUR
Celkom spolu v EUR

11 500,00 EUR
Licencie + service na 36 mesiacov

26 900,00 EUR

7

Príloha č. 2

Zoznam inštalačných miest a zodpovedných osôb

Národné centrum zdravotníckych informácií
Lazaretská 26
811 09 Bratislava
Zodpovedný zamestnanec: Mgr. Erik Kopáčik, SLA manažér

8

