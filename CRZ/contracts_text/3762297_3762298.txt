ZMLUVA
O POSKYTOVANÍ DÔVERYHODNEJ SLUŽBY VYDÁVANIA CERTIFIKÁTOV
uzatvorená podľa § 269 ods. 2 zákona č. 513/1991 Z. z. Obchodný zákonník
(ďalej len „zmluva“)
Číslo zmluvy Poskytovateľa:
Číslo zmluvy Zákazníka: 279/2018/MPRVSR-220
medzi:
Poskytovateľom:
Sídlo:
Registrácia:
IČO:
DIČ:
IČ DPH/DIČ:
Bankové spojenie:
Číslo účtu IBAN:
Emailová adresa:

Disig, a. s.
Záhradnícka 151, 821 08 Bratislava
Obchodný register Okresného súdu Bratislava I,
oddiel: Sa, vložka č.: 3794/B
35 975 946
2022116976
SK2022116976
Tatra Banka a. s., Bratislava
SK11 1100 0000 002625768772
disig@disig.sk
(ďalej len „Poskytovateľ“)

a
Zákazníkom:
Sídlo:
IČO:
Zastúpený:
Kontaktná osoba:
Emailová adresa:

Ministerstvo pôdohospodárstva a rozvoja vidieka Slovenskej republiky
Dobrovičova 12, 81266 Bratislava, Slovenská republika
00156621
Ing. Jaroslav Regec, generálny tajomník služobného úradu
Ing. Miroslav Motolík, riaditeľ útvaru informačných a komunikačných technológií
miroslav.motolik@land.gov.sk
(ďalej len „Zákazník“)

(Zákazník a Poskytovateľ spoločne ďalej ako „zmluvné strany“ alebo jednotlivo ako „zmluvná
strana“).
PREAMBULA
1.

Táto zmluva sa uzatvára na základe Rámcovej dohody č. Z201766894_Z zo dňa 12.12.2017
platnej do 11.12.2018 (ďalej len „dohoda“) uzatvorenej na základe uskutočneného verejného
obstarávania
zákazky s názvom „Mandátne certifikáty“ prostredníctvom Elektronického
kontraktačného systému.

2.

Dôvodom uzatvorenia tejto zmluvy je publikovanie nových štandardov pre poskytovateľov
dôveryhodných služieb a kvalifikovaných dôveryhodných služieb v zmysle Nariadenia eIDAS,
a s tým súvisiaca úprava zmluvnej dokumentácie používanej pri vydávaní certifikátov (mandátny
certifikát, kvalifikovaný certifikát pre elektronický podpis, certifikát pre elektronický podpis) zo
strany Poskytovateľa.
1. PREDMET A OBSAH ZMLUVY

1.1

Predmetom tejto zmluvy je povinnosť Poskytovateľa poskytovať Zákazníkovi dôveryhodnú službu
vydávania certifikátov požadovaných Zákazníkom a pridružené služby súvisiace s vydanými
certifikátmi (ďalej len „Dôveryhodné služby“), a to v súlade s platnými Všeobecnými
Strana 1|6

podmienkami poskytovania a používania dôveryhodnej služby vyhotovovania a overovania
certifikátov Poskytovateľa (ďalej len „Všeobecné podmienky“), platnými politikami
Poskytovateľa (ďalej len „Politiky“), ktoré sú trvalo dostupné na webovom sídle Poskytovateľa
(http://eidas.disig.sk/sk/documents/) a všeobecne záväznými právnymi predpismi a na druhej
strane záväzok Zákazníka dodržiavať všetky povinnosti vyplývajúce mu z tejto zmluvy
a Všeobecných podmienok. Všeobecné podmienky platné v čase podpisu tejto zmluvy tvoria v
podobe Prílohy č. 1 tejto zmluvy neoddeliteľnú súčasť tejto zmluvy.
1.2

Na základe tejto zmluvy môže Poskytovateľ vydať Zákazníkovi akýkoľvek certifikát, ktorý sa
zaviazal vydať na základe dohody, a to s vlastnosťami a v počte uvedenými v tejto dohode (ďalej
len „Certifikát“).

1.3

Poskytovateľ sa zaväzuje po nadobudnutí účinnosti tejto zmluvy a v súlade s čiastkovými
požiadavkami Zákazníka vydať a odovzdať Zákazníkovi Certifikáty a poskytnúť mu k týmto
Certifikátom prípadne ďalšie pridružené služby v súlade so Všeobecnými podmienkami a
príslušnou politikou Poskytovateľa vzťahujúcou sa na požadovaný Certifikát.
2. CENA ZA POSKYTOVANIE DÔVERYHODNEJ SLUŽBY

2.1

Cena za poskytované Dôveryhodné služby ako aj platobné podmienky sú upravené v dohode.
3. VYHLÁSENIA A SÚHLASY ZÁKAZNÍKA

3.1

Zákazník podpisom tejto zmluvy vyhlasuje, že pozná svoje povinnosti Zákazníka v zmysle
Všeobecných podmienok, že sa pred podpisom tejto zmluvy oboznámil s platnými Všeobecnými
podmienkami Poskytovateľa, súhlasí s nimi, porozumel im a zaväzuje sa ich v plnom rozsahu
dodržiavať ako súčasť tejto zmluvy.

3.2

Zákazník sa zaväzuje každého držiteľa Certifikátu, ktorý bude vydaný pre Zákazníka, oboznámiť
so Všeobecnými podmienkami a dôsledne vynucovať ich plnenie. Za porušenie povinností držiteľa
Certifikátu v zmysle Všeobecných podmienok zodpovedá Poskytovateľovi priamo Zákazník.
Zároveň vyhlasuje, že pozná povinnosti, ktoré majú v zmysle Všeobecných podmienok držitelia
Certifikátu, a zaväzuje sa každého držiteľa jemu vydanému Certifikátu poučiť najmä o
nasledovných povinnostiach:
a) používať Certifikát a generovaný kľúčový pár výlučne na účely, na ktoré sú určené, v súlade s
právnymi predpismi a obmedzeniami ich použitia uvedenými vo Všeobecných podmienkach
Poskytovateľa;
b) používať súkromný kľúč pre kryptografické funkcie výlučne na kvalifikovanom zariadení, na
ktorom bol Certifikát vydaný;
c) chrániť svoj prístupový kód (PIN) k Certifikátu, kód na obnovu (PUK), ako i zariadenie, na
ktorom je uložený Certifikát, a súkromné kľúče pred neautorizovaným prístupom a tiež pred
stratou, kompromitáciou, zničením alebo zneužitím;
d) oznámiť Poskytovateľovi akékoľvek zmeny v údajoch, ktoré sú uvedené v Certifikáte. V tomto
prípade je držiteľ Certifikátu zároveň povinný iniciovať zrušenie Certifikátu dotknutého
zmenou;
e) v prípade platného Certifikátu bezodkladne oznámiť Poskytovateľovi, ak dôjde k zneužitiu,
strate, zničeniu, kompromitovaniu alebo akémukoľvek neautorizovanému prístupu k
súkromnému kľúču, prístupovým kódom (PIN), kódom na obnovu (PUK) alebo k zariadeniu, na
ktorom sú kľúče uložené, alebo ak má držiteľ Certifikátu podozrenie, že k uvedeným
udalostiam mohlo dôjsť. V týchto prípadoch je držiteľ Certifikátu zároveň povinný iniciovať
zrušenie dotknutého Certifikátu;
f) zdržať sa používania súkromného kľúča a Certifikátu, ktorého doba platnosti už uplynula,
ktorý bol zrušený alebo kompromitovaný (vrátane prípadu, že došlo ku kompromitácii
samotného Poskytovateľa).

3.3

Zákazník zároveň potvrdzuje, že sa oboznámil s obmedzeniami použitia Certifikátu uvedenými vo
Všeobecných podmienkach a zaväzuje sa používať Certifikát výhradne v súlade s týmito
obmedzeniami. V prípade, že Certifikát bude použitý spôsobom, ktorý je v rozpore s týmito
Strana 2|6

obmedzeniami alebo sa naň v rozpore s týmito obmedzeniami Zákazník spoľahne, a vznikne tým
škoda jemu alebo tretej strane, Poskytovateľ za ňu nezodpovedá.
Pre Certifikát platia najmä nasledovné obmedzenia:
a) Certifikát je spolu so súkromným kľúčom možné používať bežným spôsobom, a to výhradne na
vyhotovenie zdokonaleného alebo kvalifikovaného elektronického podpisu/pečate;
b) platnosť Certifikátu, rovnako ako aj platnosť elektronického podpisu/pečate, ktoré boli
vytvorené na jeho základe, je obmedzená. Po uplynutí platnosti Certifikátu nemusí byť možné
spätne overiť platnosť elektronického podpisu/pečate, hoci boli vytvorené v čase platnosti
Certifikátu. Pre zabezpečenie overiteľnosti elektronického podpisu/pečate je potrebné
primeraným spôsobom využívať špecializované služby na to určené, napr. službu uchovávania
elektronických podpisov/pečatí a/alebo službu časovej pečiatky;
c) Certifikát je možné používať výhradne počas doby jeho platnosti. Po uplynutí tejto doby
alebo po zrušení Certifikátu sa Certifikát nesmie používať, a to ani na účel, na ktorý je
určený;
d) ak Certifikát nie je vydaný na kvalifikovanom zariadení, na jeho základe nebude možné
vytvoriť kvalifikovaný elektronický podpis, resp. kvalifikovanú elektronickú pečať;
e) použitie Certifikátu na vyhotovenie elektronického podpisu/pečate nezaručuje, že takto
vyhotovený elektronický podpis/pečať budú použiteľné na zamýšľaný účel, v požadovanom
formáte a že teda budú akceptovateľné tretími stranami. Formát elektronického
podpisu/pečate, ktoré boli vyhotovené na základe Certifikátu, je určený aplikáciou použitou
na vytvorenie elektronického podpisu/pečate a je teda mimo kontroly Poskytovateľa.
3.4

Zákazník vyhlasuje, že všetky údaje, ktoré za účelom poskytovania Dôveryhodných služieb
poskytol Poskytovateľovi, sú správne a aktuálne. Zároveň sa zaväzuje poskytovať Poskytovateľovi
vždy iba správne a aktuálne údaje aj v budúcnosti.

3.5

Zákazník súhlasí, aby Poskytovateľ spracoval všetky údaje, ktoré od Zákazníka získa a použije v
súvislosti s vydávaním Certifikátu, pri poskytovaní kvalifikovaného zariadenia Zákazníkovi,
držiteľovi Certifikátu, resp. ním splnomocnenej alebo poverenej osobe, v súvislosti so zrušením
Certifikátu, ako aj akékoľvek údaje súvisiace s identitou alebo špecifickými atribútmi použitými v
Certifikáte. Poskytovateľ je oprávnený tieto údaje poskytnúť tretím stranám, ak mu to ukladajú
alebo umožňujú všeobecne záväzné právne predpisy a v súlade s príslušnou Politikou
Poskytovateľa vzťahujúcou sa na predmetný Certifikát.

3.6

Pre prípad poskytnutia osobných údajov držiteľov Certifikátu Zákazníkom za účelom vydania
Certifikátu podľa tejto zmluvy sa Zákazník zaväzuje zabezpečiť, aby toto poskytnutie osobných
údajov bolo v súlade so všeobecne záväznými právnymi predpismi. Ochrana údajov ako aj
ochrana súkromia v súvislosti s touto zmluvou je upravená v bode č. 12 Všeobecných podmienok
a v Informácii o spracúvaní osobných údajov, ktorá je zverejnená na webovom sídle
Poskytovateľa http://eidas.disig.sk/sk/documents/.
4. VŠEOBECNÉ A ZÁVEREČNÉ USTANOVENIA

4.1

Táto zmluva sa uzatvára na dobu určitú, a to do doby trvania dohody.

4.2

Zánik zmluvy nemá vplyv na tie ustanovenia zmluvy, z ktorých charakteru vyplýva, že majú
pretrvať aj po jej zániku, najmä ustanovenia uvedené v čl. 15 Všeobecných podmienok. Pre
vylúčenie pochybností platí, že do uplynutia platnosti alebo zrušenia Certifikátov vydaných
na základe tejto zmluvy sa budú na zmluvné strany naďalej primeraným spôsobom a vo vzťahu
k platným Certifikátom uplatňovať práva a povinnosti Zákazníka, Držiteľa Certifikátu
a Poskytovateľa ako aj obmedzenia v používaní týchto Certifikátov v súlade so Všeobecnými
podmienkami.

4.3

Časť obsahu tejto zmluvy tvoria a určujú platné Všeobecné podmienky, ktoré sú jej
neoddeliteľnou súčasťou. Platné Všeobecné podmienky zverejnené v súlade s čl. 1.1 zmluvy sú
opatrené kvalifikovanou pečaťou Poskytovateľa spolu s kvalifikovanou časovou pečiatkou, čím je
zabezpečená ich integrita, pôvod dokumentu (teda že pochádza od Poskytovateľa) a správnosť
dátumu a času, ktorý je v nich uvedený. V prípade rozporu medzi ustanovením obsiahnutým vo
Všeobecných podmienkach Poskytovateľa a zmluvou má prednosť ustanovenie tejto zmluvy.
Strana 3|6

4.4

Táto zmluva nadobúda platnosť a účinnosť dňom jej podpísania oboma zmluvnými stranami.
V prípade, že Zákazník je povinnou osobou v súlade s § 2 zákona č. 211/2000 Z. z. o slobodnom
prístupe k informáciám a o zmene a doplnení niektorých zákonov (zákon o slobode informácií) v
znení neskorších predpisov, zmluva nadobúda účinnosť dňom nasledujúcim po dni jej zverejnenia
spôsobom podľa § 5a zákona o slobode informácií.

4.5

Akékoľvek zmeny zmluvy je možné uskutočniť len vo forme písomných dodatkov podpísaných
oboma zmluvnými stranami, s výnimkou prípadu zmeny v kontaktných údajoch zmluvnej strany
podľa bodu 4.6 zmluvy. Týmto ustanovením nie je dotknuté právo Poskytovateľa jednostranne
meniť Všeobecné podmienky v súlade s čl. 16. Všeobecných podmienok a tiež jednostranne
meniť Informáciu o spracúvaní osobných údajov za podmienky informovania Zákazníka o tejto
zmene emailom. Zákazník je v prípade nesúhlasu s vyššie uvedenými zmenami oprávnený
odstúpiť od tejto zmluvy.

4.6

Zákazník zároveň poveruje kontaktnú osobu uvedenú v záhlaví tejto zmluvy na akékoľvek právne
úkony v mene Zákazníka týkajúce sa poskytovania Dôveryhodných služieb podľa tejto zmluvy,
a to okrem iného žiadanie o vydanie Certifikátov, podpisovanie týchto žiadostí, žiadanie
o zrušenie Certifikátov, poskytovanie potrebných informácií, dokumentov a vyhlásení
Poskytovateľovi ako aj prijímanie komunikácie týkajúcej sa zmien Všeobecných podmienok
Poskytovateľa.

4.7

Na doručovanie právnych úkonov a iných právnych aktov medzi Poskytovateľom a Zákazníkom,
slúžia kontaktné údaje, ktoré si strany vzájomne poskytli, najmä emailová adresa a adresa sídla.
Zmluvná strana je povinná oznámiť druhej zmluvnej strane bezodkladne akékoľvek zmeny
svojich kontaktných údajov, vrátane zmeny kontaktnej osoby. Do okamihu oznámenia zmeny
týchto údajov druhej zmluvnej strane sa poskytnuté kontaktné údaje považujú za pravdivé.

4.8

Zmluvné strany sa zaväzujú prednostne riešiť prípadné spory zo zmluvy zmierom a dohodou. V
prípade, že zmier nebude dosiahnutý, spor z právnych úkonov z realizácie zmluvy bude
predložený vecne a miestne príslušnému všeobecnému súdu Slovenskej republiky.

4.9

Táto zmluva je vyhotovená v troch (3) rovnopisoch, z ktorých Poskytovateľ dostane jedno (1)
vyhotovenie a Zákazník dve (2) vyhotovenia.

4.10 Zmluvné strany svojím podpisom nižšie potvrdzujú, že si zmluvu prečítali, súhlasia s jej obsahom
bez akýchkoľvek výhrad, že je pre ne zrozumiteľná a určitá a že zmluvu neuzatvárajú v tiesni ani
za nápadne nevýhodných podmienok.
4.11 Neoddeliteľnou súčasťou tejto zmluvy sú nasledovné prílohy.
Príloha č. 1: Všeobecné podmienky poskytovania a používania dôveryhodnej služby vyhotovovania
a overovania certifikátov, ktoré sú platné ku dňu podpisu zmluvy.
Príloha č. 2: Informácia o spracúvaní osobných údajov spoločnosti Disig, a. s., Verzia 1.0
z 25.05.2018, ktorá je platná ku dňu podpisu zmluvy.
V Bratislave, dňa _________

V Bratislave, dňa __________

Disig, a. s.

Ministerstvo pôdohospodárstva a rozvoja
vidieka Slovenskej republiky

ako Poskytovateľ

ako Zákazník

_______________________________________

_________________________________

Ing. Ľuboš Batěk

Ing. Jaroslav Regec

predseda predstavenstva

generálny tajomník služobného úradu

_______________________________________

Strana 4|6

Ing. Ivan Kühn
podpredseda predstavenstva

PRÍLOHA Č. 1

VŠEOBECNÉ PODMIENKY
POSKYTOVANIA A POUŽÍVANIA DÔVERYHODNEJ SLUŽBY VYHOTOVOVANIA A OVEROVANIA
CERTIFIKÁTOV

Strana 5|6

PRÍLOHA Č. 2

INFORMÁCIA O SPRACÚVANÍ OSOBNÝCH ÚDAJOV

Strana 6|6

