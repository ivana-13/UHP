ZMLUVA
o prevádzke web sídla a o poskytnutí služieb

I.

ELET, s.r.o.

sídlo:
IČO:
IČ DPH:
registrovaná:

Gorazdova 24, 811 04 Bratislava
313 949 81
SK2020305562
Zapísaná v Obchodnom registri Okresného súdu Bratislava I,
oddiel sro, vložka č.: 8936/B
konajúca:
Ing. Rudolf Bista, konateľ
ako dodávateľ na strane jednej (ďalej len „Dodávateľ”)

a

II.

Úrad priemyselného vlastníctva Slovenskej republiky

sídlo:
IČO:
konajúci:

Švermova 43, 974 04 Banská Bystrica 4
30810787
JUDr. Richard Messinger, predseda

ako objednávateľ na strane druhej (ďalej len „Objednávateľ”)

uzatvárajú v zmysle § 269 ods. 2 Obchodného zákonníka túto zmluvu o prevádzke web sídla a poskytovaní
služieb:
ČL.I DEFINÍCIE POJMOV
Pre účely tejto Zmluvy zmluvné strany chápu nasledovné použité výrazy tak, ako sú nižšie definované.
1. Web dokument – Dokument s obsahom Objednávateľa, ktorý je umiestnený a sprístupnený v sieti internet

pod dohodnutou doménou.
2. Web sídlo – Všetky Web dokumenty umiestnené spravidla pod jednou doménou, vrátane akýchkoľvek

3.
4.
5.
6.
7.
8.
9.
10.

aplikačných riešení prevádzkovaných na internetovej alebo intranetovej sieti a dostupných cez Web
prehliadač.
Web prehliadač – Program na počítači zákazníka Objednávateľa, umožňujúci prezeranie Web dokumentov.
Doména – Internetová adresa, na ktorej je prevádzkované a prístupné Web sídlo.
Server – Technologické zariadenie, hardvérové a softvérové riešenie, ktoré umožňuje prevádzkovať Web
sídlo, nachádzajúce sa u Dodávateľa.
Provider – Tretia strana, ktorá zabezpečuje pripojenie, konektivitu Servera na sieť internet.
Redakčný systém – Nástroj, produkt Dodávateľa umožňujúci aktualizáciu a správu Web sídla
Objednávateľom.
SwiftSite – Meno redakčného systému, ktorý vytvoril a vlastní Dodávateľ.
Zmluva – tento dokument vrátane všetkých príloh a dodatkov k nej, pokiaľ sa výslovne nehovorí inak.
Zákazník – akékoľvek tretia osoba, ktorá má záujem o Web dokumenty a ďalší obsah nachádzajúci sa na
Web sídle Objednávateľa

Strana 1 z 8

ČL.II

PREDMET ZMLUVY

II.1

Predmetom Zmluvy je záväzok Dodávateľa poskytovať služby uvedené v bode III.1 Zmluvy pre web
sídlo Objednávateľa - www.indprop.gov.sk.

II.2

Predmetom tejto Zmluvy je záväzok Objednávateľa zaplatiť za služby uvedené v bode III.1 Zmluvy
a za poskytnutú licenciu podľa bodu IX.2 Zmluvy ceny stanovené touto Zmluvou.

II.3

Dodávateľ zároveň touto Zmluvou udeľuje licenciu na užívanie redakčného systému SwiftSite
v rozsahu a za podmienok stanovených v bode IX.2 Zmluvy.
ČL.III

III.1

SLUŽBY

Dodávateľ sa počas trvania tejto Zmluvy zaväzuje poskytovať:
III.1.1 služby uvedené v prílohe č. 1 k tejto Zmluve.
III.1.2 inováciu Web sídla podľa požiadaviek Objednávateľa v prípade, že bude vedené
v redakčnom systému SwiftSite.
ďalej spoločne len „Služby“
ČL.IV

TERMÍNY TVORBY A DODANIA SLUŽIEB

IV.1

Službu podľa bodu III.1.1 Zmluvy dodáva Dodávateľ Objednávateľovi priebežne v rozsahu podľa
prílohy č. 1 k tejto Zmluve. Chyby, ktoré spôsobujú nefunkčnosť alebo chybnú funkčnosť Web sídla
a ich odstránenie súvisiace s povinnosťami Dodávateľa v rámci plnenia Služieb podľa prílohy č. 1
k tejto Zmluve, je Dodávateľ povinný odstrániť do 24 hodín v rámci pracovných dní a pracovnej
doby od 8:00 do 16:00 hod. od nahlásenia chýb zo strany Objednávateľa. V prípade, že nahlásenie
chýb nastane mimo pracovných dní alebo pracovných hodín, začína lehota podľa predchádzajúcej
vety plynúť najbližšou pracovnou hodinou v najbližšom pracovnom dni.

IV.2

Objednávateľ a Dodávateľ sa dohodli, že inováciu Web sídla, t.j. Službu podľa bodu III.1.2 Zmluvy si
bude za pomoci redakčného systému SwiftSite vykonávať Objednávateľ sám, pričom pokiaľ by mal
záujem o pomoc zo strany Dodávateľa, Dodávateľ bude plniť Služby podľa bodu III.1.2 Zmluvy
priebežne na základe písomnej objednávky Objednávateľa s tým, že v cene podľa bodu VII.1
Zmluvy sú zahrnuté tieto Služby v objeme, ktorý nepresiahne 2 osobohodiny za mesiac. Na základe
objednávky Objednávateľa si Dodávateľ a Objednávateľ dohodnú termín dodania inovácie Web
sídla a termín dodania potrebných podkladov a informácií zo strany Objednávateľa. Služba je
dodaná momentom sprevádzkovania inovovaných častí Web sídla Objednávateľa na Serveri
Dodávateľa. V prípade, že Objednávateľ bude mať záujem o zabezpečenie inovácie Web sídla,
pričom rozsah Služieb už presiahol rozsah 2 osobohodín za mesiac, Dodávateľ je povinný vykonať
tieto Služby iba ak sa s ním Objednávateľ dohodne na cene za tieto Služby nad rámec ceny podľa
bodu VII.1 Zmluvy. Dodávateľ vypracuje cenovú ponuku riešenia, pričom k vystaveniu objednávky
dochádza až po jej odsúhlasení Objednávateľom.

IV.3

V prípade, že Objednávateľ je v omeškaní s plnením svojich povinností, ktoré predchádzajú alebo
sú potrebné k plneniu povinností zo strany Dodávateľa, lehoty stanovené na plnenie povinností
Dodávateľa sa predĺžia o dobu, počas ktorej je Objednávateľ v omeškaní. Dodávateľ je oprávnený
plniť svoje povinnosti podľa tejto Zmluvy počas plynutia lehoty, t.j. je oprávnený dodať Služby
kedykoľvek počas plynutia lehoty.

ČL.V

POVINNOSTI OBJEDNÁVATEĽA PRI POSKYTOVANÍ SLUŽIEB ZO STRANY DODÁVATEĽA

V.1

Objednávateľ sa zaväzuje riadne a včas poskytnúť Dodávateľovi textové, obrazové podklady
a ďalšie podklady a svoje požiadavky potrebné na plnenie povinností Dodávateľa v rámci plnenia
Služby podľa bodu III.1.2 Zmluvy, pokiaľ o ňu Dodávateľ požiada v súlade s bodom IV.2 Zmluvy,
pričom textové podklady musí dodať v elektronickej forme v bežne používanom formáte MS Word.

V.2

Objednávateľ je povinný pred poskytnutím podkladov vysporiadať všetky práva tretích osôb s nimi
súvisiace, najmä autorské práva a iné práva tretích osôb. Objednávateľ vyhlasuje, že má právo
Strana 2 z 8

nakladať s podkladmi do takej miery, že je ich možné použiť pri úprave a/alebo inovácii Web sídla,
pričom týmto dáva súhlas na spracovanie podkladov v rámci úpravy a/alebo inovácii WEB sídla.
V prípade, že si akákoľvek tretia osoba bude uplatňovať práva voči Dodávateľovi, vyplývajúce
z porušenia ustanovení tohto bodu, je Objednávateľ povinný práva tretej osoby vysporiadať a/alebo
uhradiť náklady, ktoré musel vynaložiť Dodávateľ na svoju ochranu alebo na vysporiadanie práv
tretej osoby.
V.3

Objednávateľ zodpovedá za to, že obsah materiálov dodaných objednávateľom na účely vytvorenia
a prevádzky Web sídla neporušuje práva tretích osôb a je v súlade so zákonmi a ďalšími právnymi
predpismi Slovenskej republiky. Ak sa preukáže opak, Dodávateľ je oprávnený vykonať také
opatrenia, vďaka ktorým nebude Web sídlo Objednávateľa obsahovať také materiály, ktorých
vlastníctvo napadli tretie osoby. Na tento účel je Dodávateľ oprávnený tieto materiály z Web sídla
odstrániť. Dodávateľ je oprávnený vykonať opatrenia na zneprístupnenie Web sídla Objednávateľa
jeho Zákazníkom aj vtedy, ak bude o to požiadaný akýmkoľvek správnym alebo štátnym alebo iným
orgánom vykonávajúcim štátnu moc, ktorý tak urobí v rámci riešenia porušenia právnych predpisov
zo strany Objednávateľa, v rozsahu svojich právomocí. Opatrenia podľa tohto bodu nemajú vplyv na
povinnosť Objednávateľa platiť cenu podľa bodu VII.1 Zmluvy. O opatreniach vykonaných podľa
tohto bodu, rovnako ako aj o dôvode vykonania opatrenia je Dodávateľ povinný ihneď, najneskôr do
24 hodín informovať Objednávateľa.

V.4

Objednávateľ je povinný počas inovácie Web sídla bezodkladne, najneskôr do 24 hodín odpovedať
na dotazy Dodávateľa súvisiace s Web sídlom a jeho konečným spracovaním. Objednávateľ je
povinný poskytnúť Dodávateľovi aj ďalšiu súčinnosť, o ktorú bude požiadaný a bude potrebná pri
plnení povinností Dodávateľa podľa tejto Zmluvy, pričom ju bude poskytovať bezodkladne po
požiadaní. V prípade, že Objednávateľ súčinnosť na vyzvanie neposkytne, Dodávateľ môže
pokračovať pri poskytovaní Služieb s tým, že je oprávnený urobiť potrebné rozhodnutie miesto
Objednávateľa.

V.5

Objednávateľ týmto udeľuje súhlas s tým, že Dodávateľ umiestni krátky text do 15 slov a hyperlinku
z tohto textu na spodnej časti Web sídla Objednávateľa, ktorý bude informovať o použitej
technológii spracovania Web sídla a právach copyright-u patriacich Dodávateľovi. Hyperlinka bude
odkazovať na Web sídlo Dodávateľa.
ČL.VI

VI.1

KOMUNIKÁCIA ZMLUVNÝCH STRÁN

Na účely plnenia povinností podľa tejto Zmluvy, na účely zasielania objednávok týkajúcich sa
inovácie Web sídla, upozorňovania na nefunkčnosť resp. obmedzenú funkčnosť Web sídla, na
účely uplatňovania práv a nárokov voči druhej strane, ktoré vzniknú zmluvným stranám počas
trvania tejto Zmluvy, si Objednávateľ a Dodávateľ určujú týmto kontaktné osoby, ktoré budú
oprávnené konať v mene tej ktorej strany, pričom týmito osobami sú:
Kontaktná osoba za Objednávateľa:
Meno a priezvisko: Mgr. Miroslav Blaško
adresa:
Švermova 43, 974 04 Banská Bystrica
e-mail:
tel. č.:

VI.1.1

Kontaktná osoba za Dodávateľa:
Meno a priezvisko: Ing. Marcel Friga,
adresa:
Gorazdova 24, Bratislava
e-mail:
tel.:
fax:

VI.1.2

VI.2

Určením kontaktných osôb nie sú obmedzené možnosti štatutárnych orgánov a ich členov
zmluvných strán konať v mene zmluvných strán. Právne úkony týkajúce sa zmien tejto Zmluvy
alebo jej ukončenia môžu vykonať len osoby, ktoré sú v mene zmluvnej strany oprávnené konať ako
štatutárni zástupcovia alebo osoby s postavením a/alebo pracovným zaradením, s ktorým je
spojené oprávnenie vykonať, v mene tej ktorej zmluvnej strany, dané právne úkony.
Strana 3 z 8

VI.3

Kontaktné osoby určené v bode VI.1 Zmluvy sú oprávnené konať za tú ktorú zmluvnú stranu až do
doby kým tá ktorá zmluvná strana písomne neoznámi zmenu kontaktnej osoby. Po takomto
oznámení sú následné úkony pôvodnej kontaktnej osoby neplatné a neúčinné. Zmluvné strany
v prípade zmeny kontaktných údajov oznámia nové údaje písomne, pričom nové údaje sú pre druhú
zmluvnú stranu záväzné až oznámením.

VI.4

V prípade, že podľa tejto Zmluvy sa vyžaduje, aby bol ten ktorý úkon pri plnení tejto Zmluvy urobený
písomne, je ho možné vykonať mailom, faxom alebo listom, a to na adresy a čísla uvedené v bode
VI.1 Zmluvy alebo oznámené podľa bodu VI.3 Zmluvy, pokiaľ táto Zmluva výslovne neustanovuje
inak. Úkony smerujúce k zmene alebo zrušeniu tejto Zmluvy, je možné vykonať len listom
ČL.VII DOHODA O CENÁCH

VII.1

Objednávateľ sa zaväzuje zaplatiť Dodávateľovi za služby podľa bodu III.1.1 Zmluvy a za licenciu
za redakčný systém SwiftSite podľa bodu IX.2 Zmluvy cenu vo výške 59 € mesačne (slovom
päťdesiatdeväť EUR) plus platná DPH. Táto cena bude splatná na základe faktúry vystavenej
Dodávateľom, pričom Dodávateľ vystaví faktúru vždy za obdobie 12 mesiacov v prvý mesiac tohto
obdobia. Objednávateľ je povinný uhradiť vyššie uvedenú cenu aj v prípade, že nárok na cenu
vznikne v priebehu mesačného obdobia, za ktoré sa cena platí.

VII.2

V cene podľa bodu VII.1 Zmluvy je zahrnuté aj poskytovanie Služieb podľa bodu III.1.2 Zmluvy
v rozsahu 2 osobohodín za mesiac. Cena za službu podľa bodu III.1.2 Zmluvy nad rámec
stanovených osobohodín je vo výške 29 EUR (873,70 Sk) plus platná DPH za hodinu. Dodávateľ
nie je povinný službu vykonať za cenu nižšiu ako cenu dohodnutú podľa bodu VII.2 Zmluvy.

VII.3

V prípade služieb podľa bodu III.1.2 Zmluvy je maximálny počet osobohodín stanovených na 100
počas obdobia, na ktoré je uzatvorená Zmluva.

VII.4

Dodávateľovi vzniká nárok na uhradenie ceny za služby podľa bodu III.1.2 Zmluvy nad rámec
osobohodín zahrnutých v cene podľa bodu VII.2 Zmluvy, momentom jej poskytnutia. Dodávateľ je
povinný oznámiť Objednávateľovi prekročenie limitu a bez schválenia Objednávateľom nebude
poskytovať výkony nad limit.

VII.5

Ceny podľa predchádzajúcich bodov sú splatné na základe vystavenej faktúry, pričom splatnosť
faktúr je 30 dní od ich vystavenia. Objednávateľ uhradí zmluvnú cenu na účet Dodávateľa do 30 dní
odo dňa doručenia faktúry.

VII.6

V prípade omeškania Objednávateľa s uhradením ceny je Dodávateľ oprávnený účtovať
Objednávateľovi úroky z omeškania vo výške 0,05% denne z dlžnej sumy za každý i začatý deň
omeškania.
ČL.VIII ZODPOVEDNOSŤ ZA ŠKODY

VIII.1

Zmluvné strany nezodpovedajú za porušenie povinnosti podľa Zmluvy, pokiaľ je porušenie
povinnosti spôsobené okolnosťou vylučujúcou zodpovednosť podľa ust. § 374 Obchodného
zákonníka.

VIII.2

Zmluvné strany sa zaväzujú navzájom sa bez zbytočného odkladu informovať o porušení zmluvnej
povinnosti z dôvodu okolnosti vylučujúcej zodpovednosť.

VIII.3

Každá zmluvná strana bude oslobodená od plnenia akejkoľvek povinnosti vyplývajúcej zo Zmluvy
dovtedy, kým je toto plnenie závažne obmedzené alebo znemožnené mimoriadnymi okolnosťami
nezávislými od vôle danej zmluvnej strany, t.j. prípadov charakterizovaných ako vyššia moc.
ČL.IX

IX.1

PRÁVA DUŠEVNÉHO VLASTNÍCTVA, OBCHODNÉ TAJOMSTVO

Grafické návrhy a aplikačné riešenia spracované v redakčnom systéme SwiftSite použité pri tvorbe
Web sídla a neskôr použité pri jeho inováciách, zmenách a úpravách sú duševným vlastníctvom

Strana 4 z 8

Dodávateľa a požívajú ochranu podľa platného autorského zákona a podľa ďalších súvisiacich
platných právnych predpisov.
IX.2

Dodávateľ týmto udeľuje súhlas využívať grafické návrhy a aplikačné riešenia spracované
v redakčnom systéme SwiftSite použité v rámci Web sídla Objednávateľovi za týchto podmienok:
IX.2.1 len v tej podobe v akej boli dodané zo strany Dodávateľa;
IX.2.2 len v rámci Web sídla dodaného a spusteného na základe tejto Zmluvy;
IX.2.3 Objednávateľ nie je oprávnený bez predchádzajúceho písomného súhlasu Dodávateľa
grafické návrhy Web sídla a aplikačné riešenia v ňom použité meniť, zasahovať do nich;
IX.2.4 právo užívať grafické návrhy a aplikačné riešenia spracované v redakčnom systéme
SwiftSite Web sídla, v rozsahu podľa bodu IX.2 Zmluvy, trvá aj po zániku tejto Zmluvy, a to
na dobu neurčitú. Dodávateľ môže odstúpiť od ustanovenia predchádzajúcej vety a tým
ukončiť právo Objednávateľa kedykoľvek, v prípade, že Objednávateľ bude užívať grafické
riešenie alebo aplikačné riešenia v rozpore s bodom IX.2 Zmluvy; pre odstúpenie podľa tejto
vety sa použijú ustanovenia bodu XI.3 Zmluvy;
IX.2.5 právo užívať redakčný systém SwiftSite má Objednávateľ v rámci udelenej licencie a trvá len
počas platnosti a účinnosti tejto Zmluvy.
IX.2.6 cena za použitie grafických návrhov a aplikačných riešení a za použitie redakčného systému
SwiftSite v rámci Web sídla je zahrnutá v cene podľa bodu VII.1 Zmluvy. Odmena za
používanie grafických návrhov a aplikačných riešení, ktoré budú dodané v rámci služby –
inovácia Web sídla sú zahrnuté v cene podľa bodu VII.1 Zmluvy.

IX.3

Bod IX.2.4 Zmluvy zostáva platný a účinný aj po skončení platnosti a účinnosti Zmluvy, okrem
prípadu, keď Dodávateľ odstúpi od tejto Zmluvy v dôsledku porušenia bodu IX.2 Zmluvy alebo
odstúpi od Zmluvy podľa bodu IX.2.4 Zmluvy.
ČL.X

X.1

POVINNOSŤ MLČANLIVOSTI

Zmluvné strany sa dohodli, že všetky skutočnosti, informácie a údaje, ktoré sú uvedené v Zmluve
alebo v jej prílohách, resp. ktoré budú uvedené v jej dodatkoch a ich prílohách alebo ktoré sa
zmluvné strany dozvedeli v súvislosti s dojednávaním alebo plnením tejto Zmluvy o druhej zmluvnej
strane alebo o jej produktoch a/alebo službách (ďalej len „Informácie“), sú dôvernými informáciami
okrem:
X.1.1 Informácií, ktoré v čase ich sprístupnenia sú, boli alebo sa stali od ich sprístupnenia
dostupnými verejnosti inak ako porušením tejto zmluvy alebo sprístupnením treťou osobou,
o ktorej zmluvná strana vedela, že táto tretia osoba porušila povinnosť nesprístupniť také
informácie;
X.1.2 Informácií, ktoré mala zmluvná strana k dispozícii v čase ich sprístupnenia alebo informácií,
ktoré si zmluvná strana nezávisle od sprístupnenia vytvorila;
X.1.3 Informácií, ktoré boli sprístupnené zmluvným stranám treťou osobou, ktorá bola oprávnená
tieto informácie sprístupniť
(ďalej len „Dôverné informácie“), o ktorých sú obe zmluvné strany povinné zachovávať mlčanlivosť,
ak nie je v Zmluve dohodnuté inak. Záväzok zmluvných strán zachovávať mlčanlivosť podľa
Zmluvy nie je časovo obmedzený a platí aj po ukončení platnosti a účinnosti Zmluvy v zmysle čl.
XI. Zmluvy, a to až do doby, kým sa dôverné informácie nestanú informáciami, ktoré podľa vyššie
uvedeného nie sú dôvernými informáciami.

X.2

Objednávateľ sa zaväzuje, že dôverné informácie Dodávateľa bez predchádzajúceho písomného
súhlasu Dodávateľa ďalej neposkytne tretím osobám a ani neumožní prístup tretích osôb k
dôverným informáciám.

X.3

Za porušenie povinnosti zachovávať mlčanlivosť podľa tohto článku ohľadne dôverných informácií
sa nepokladá ich poskytnutie príslušným štátnym orgánom, pokiaľ to vyplýva zo všeobecne
záväzného právneho predpisu, použitie potrebných informácií alebo dokumentov v prípadných
súdnych, rozhodcovských, správnych a iných konaniach ohľadom práv a povinností vyplývajúcich
zo Zmluvy, poskytnutie účtovným, právnym a ďalším poradcom, ktorí budú dôverné informácie
Strana 5 z 8

potrebovať poznať na plnenie svojich úloh. Pri poskytnutí dôverných informácií tretím osobám,
v zmysle predchádzajúcej vety, je tá ktorá zmluvná strana povinná skutočnosť, že sa jedná
o dôverné informácie, tretej strane oznámiť a zaviazať ju mlčanlivosťou v rozsahu podľa tu
uvedeného.
ČL.XI

TRVANIE A UKONČENIE ZMLUVY

XI.1

Túto Zmluvu uzatvárajú zmluvné strany na dobu určitú – 48 mesiacov.

XI.2

Túto Zmluvu je možné ukončiť písomnou dohodou zmluvných strán, odstúpením od tejto Zmluvy
podľa bodu XI.3 Zmluvy alebo vypovedaním tejto Zmluvy v zmysle bodu XI.4 Zmluvy alebo zánikom
zmluvnej strany bez právneho nástupcu.

XI.3

Od tejto Zmluvy je možné odstúpiť v prípade podstatného porušenia zmluvných povinností, pričom
za podstatné porušenie zmluvných povinností sa považuje nedodržanie povinností podľa bodu IV.1
Zmluvy, povinnosti Objednávateľa uhradiť cenu v termínoch podľa bodov VII.1 a VII.2 Zmluvy alebo
užívanie práv duševného vlastníctva Dodávateľa Objednávateľom v rozpore s bodom IX.2 Zmluvy s
tým, že:
XI.3.1 odstúpenie od tejto Zmluvy musí byť vykonané v písomnej forme, musí byť doručené druhej
zmluvnej strane a musí v ňom byť uvedený konkrétny dôvod odstúpenia od Zmluvy s
odvolaním sa na konkrétne ustanovenie tejto Zmluvy, inak je odstúpenie neplatné,
XI.3.2 odstúpením od Zmluvy sa Zmluva ruší dňom doručenia oznámenia o odstúpení druhej
zmluvnej strane, pokiaľ v odstúpení nebude určený neskorší termín ukončenia Zmluvy,
XI.3.3 oznámenie o odstúpení od tejto Zmluvy sa bude považovať za doručené i márnym uplynutím
odbernej lehoty na pošte podľa posledného známeho sídla zmluvnej strany, ktorá svoje
zmluvné povinnosti porušila.

XI.4

Túto Zmluvu môže bez uvedenia dôvodu vypovedať ktorákoľvek zo zmluvných strán, pričom
výpovedná lehota je zmluvnými stranami dohodnutá na dva mesiace a začína plynúť prvým dňom
kalendárneho mesiaca, nasledujúceho po mesiaci, v ktorom bola výpoveď druhej zmluvnej strane
doručená. Ohľadne doručovania výpovede platí tiež bod XI.3.3 Zmluvy.
ČL.XII ZÁVEREČNÉ USTANOVENIA

XII.1

Žiadna zo zmluvných strán nemôže disponovať, postúpiť, založiť, previesť alebo inak
odcudziť pohľadávky a iné majetkové práva druhej zmluvnej strany, ktoré druhej zmluvnej strane
vzniknú na základe Zmluvy, na tretiu osobu bez predchádzajúceho písomného súhlasu druhej
zmluvnej strany.

XII.2

„Príloha č. 1 - Špecifikácia služieb“ je neoddeliteľnou súčasťou Zmluvy.

XII.3

Zmluvné vzťahy touto Zmluvou neupravené sa riadia príslušnými ustanoveniami Obchodného
zákonníka a iných všeobecne záväzných právnych predpisov Slovenskej republiky.

XII.4

Ak niektoré ustanovenia Zmluvy nie sú celkom alebo sčasti platné alebo účinné alebo neskôr stratia
platnosť alebo účinnosť, nie je tým dotknutá platnosť a účinnosť ostatných ustanovení. Namiesto
neplatných, resp. neúčinných ustanovení a na vyplnenie medzier sa použije úprava, ktorá, pokiaľ je
to právne možné, sa čo najviac približuje zmyslu a účelu Zmluvy, ktorý zmluvné strany pri
uzatváraní Zmluvy sledovali .

XII.5

Túto Zmluvu je možné meniť jedine vzájomnou dohodou zmluvných strán, a to formou písomných
dodatkov k tejto Zmluve.

XII.6

Táto Zmluva je vyhotovená v troch rovnopisoch, z ktorých Objednávateľ obdrží dve vyhotovenia
a Dodávateľ jedno vyhotovenie.

XII.7

Túto Zmluvu uzatvárajú zmluvné strany slobodne, vážne, určite a zrozumiteľne, teda tak, aby v
budúcnosti nevznikli žiadne pochybnosti o tom, čo chceli jej obsahom vyjadriť. Zmluvné strany
vyhlasujú, že si Zmluvu prečítali, jej obsahu porozumeli a s týmto súhlasia, na znak čoho ju
vlastnoručne podpisujú.
Strana 6 z 8

XII.8

Zmluva nadobúda platnosť dňom jej podpisu zmluvnými stranami a účinnosť dňom nasledujúcim
po dni jej zverejnenia v Centrálnom registri zmlúv

V Bratislave, dňa ..........................

V Banskej Bystrici, dňa ...........................

Za Dodávateľa:

Za Objednávateľa:

................................................
Ing. Rudolf Bista
Konateľ spoločnosti
ELET, s.r.o.

.............................................
JUDr. Richard Messinger
predseda
Úradu priemyselného vlastníctva SR

Strana 7 z 8

Príloha č. 1 k zmluve o prevádzke web sídla a o poskytnutí služieb

ŠPECIFIKÁCIA SLUŽIEB

Dodávateľ poskytuje pre Objednávateľa nasledovné služby, ktoré sú zahrnuté v cene podľa bodu VII.1
Zmluvy o prevádzke web sídla a o poskytnutí služieb:
1. Upgrade (prechod na vyššiu verziu) redakčného systému SwiftSite počas zmluvného vzťahu, pokiaľ
bude vyvinutá.
2. Poradenstvo a konzultácie v súvislosti s Web sídlom Objednávateľa v pracovnom čase.
3. Aktualizácie a zmeny na webovom sídle do 2 osobohodín / mesiac.

Licencia SwiftSite je udelená na prevádzku Web sídla pod doménou: www.upv.sk

Strana 8 z 8

