ZMLUVA
O POSKYTOVANÍ SLUŽIEB
uzatvorená podľa § 269 ods. 2 zákona č. 513/1991 Zb. Obchodný zákonník vznení neskorších
predpisov
(ďalej len „zmluva“)
medzi zmluvnými stranami:
1. Objednávateľ:
Sídlo:
Štatutárny orgán:
IČO:
DIČ:
IČ DPH:

Bankové spojenie:
IBAN:
SWIFT:
Právna forma:
(ďalej len „objednávateľ“)

Slovenská národná knižnica
Námestie J. C. Hronského 1, 036 01 Martin
Ing. Katarína Krištofová, PhD., generálna riaditeľka
36138517
2021537199
SK2021537199 – osoba registrovaná pre DPH podľa § 7 zákona
č. 222/2004 Z. z. o dani z pridanej hodnoty v znení neskorších
predpisov
Štátna pokladnica
SPSRSKBA
štátna rozpočtová organizácia

a
2. Poskytovateľ:
STORIN plus s.r.o.
Sídlo:
Riazanská 57, 831 03 Bratislava
Štatutárny orgán:
Oľga Cimová, konateľ
IČO:
47599090
DIČ:
2024037642
IČ DPH:
SK2024037642
Bankové spojenie:
Tatra banka a.s.
IBAN:
……………………………...
SWIFT:
……………………………...
Právna forma:
s.r.o.
Osoba zodpovedná vo
veciach realizácie zmluvy: Mgr. Nagyová Iveta, tel.: 0911233927
(ďalej len „poskytovateľ“)
(spolu aj ako „zmluvné strany“)

Článok I
Predmet zmluvy
1. Predmetom tejto zmluvy je záväzok poskytovateľa poskytovať v súlade s podmienkami
podľa tejto zmluvy objednávateľovi služby spočívajúce v:
a) dennom off-line monitoringu elektronických médií, internetových stránok, portálov a
printov, týkajúcom sa tematiky a kľúčových slov zadaných objednávateľom a
špecifikovaných v Prílohe č. 1 tejto zmluvy. Rozsah kľúčových slov bude možné upravovať

na základe písomného oznámenia objednávateľa. Elektronickými médiami sa rozumejú
celoslovenské štátne a súkromné televízne a rozhlasové stanice, regionálne súkromné
televízne a rozhlasové stanice, zahraničné rozhlasové a televízne stanice. Internetovými
stránkami a portálmi sa rozumejú slovenské aj zahraničné internetové stránky a portály.
Printom sa rozumejú celoslovenské denníky a týždenníky, regionálne denníky a týždenníky,
zahraničné denníky, týždenníky a mesačníky, slovenské dvojtýždenníky, mesačníky a
regionálne mesačníky;
b) on-line prístupe do osobitne vytvorenej klientskej databázy informácií z mediálnych
výstupov;
c) on-line prístupe do archívnej databázy poskytovateľa, obsahujúcej všetky zhromaždené
informácie z monitorovania médií v aktuálnom roku;
d) on-line prístupe do štatistického modulu klientskej databázy, ktorý sprístupňuje informácie
pre samostatné vyhotovenie mediálnych analýz a spracovanie štatistických prehľadov;
e) dodávke mimoriadnych monitoringov v prípade mimoriadnych udalostí, krízovej
komunikácie a pod.;
f) poskytovaní prepisov úplného znenia príspevkov alebo relácií rozhlasového a televízneho
vysielania súvisiacich s monitorovanou tematikou, resp. podľa operatívnych požiadaviek
objednávateľa
(ďalej len „služby“).
2. Predmetom tejto zmluvy je aj záväzok objednávateľa za riadne a včas poskytnuté služby
zaplatiť poskytovateľovi cenu podľa článku III tejto zmluvy.

Článok II
Spôsob plnenia
1. Poskytovateľ každý pracovný deň najneskôr do 9.00 hod. dodá objednávateľovi off-line
monitoring médií podľa článku I, ods. 1 písm. a) za obdobie bezprostredne nadväzujúce na
obdobie pokryté predchádzajúcim monitoringom, a to v textovom programe Word s obsahom
a tematicky zoradenými informáciami so zvýraznenými kľúčovými slovami vo zvolenom
formáte (rtf, html, pdf, xml, txt).
2. Monitoring bude obsahovať plné znenia informácií z monitorovaných médií a bude
zasielaný prostredníctvom elektronickej pošty na stanovené e-mailové adresy objednávateľa,
ktoré budú flexibilne menené a pridávané podľa aktuálnej potreby objednávateľa na základe
jeho písomného oznámenia poskytovateľovi.
3. Poskytovateľ zabezpečí on-line 24-hodinový fulltextový prístup objednávateľa do
klientskej databázy a archívnych databáz poskytovateľa.
4. Prepisy podľa článku I, ods. 1 písm. f) podľa operatívnych požiadaviek objednávateľa
poskytovateľ dodá podľa dohody.

5. Poskytovateľ zabezpečí aktualizáciu on-line monitoringu v priebehu pracovného dňa.
Článok III
Cena a platobné podmienky
1. Cena za poskytované služby je určená dohodou zmluvných strán vo výške 199,58 EUR
mesačne bez DPH (slovom: jednostodeväťdesiatdeväť 58/100 EUR bez DPH).
2. Platby dohodnuté v ods. 1 tohto článku budú objednávateľom vykonané na základe faktúry
vystavenej poskytovateľom mesačne pozadu.
3. Každá faktúra musí mať náležitosti podľa zákona č. 222/2004 Z. z. o dani z pridanej
hodnoty v znení neskorších predpisov.
4. Lehota splatnosti faktúry je 30 dní odo dňa jej vystavenia. Ak predložená faktúra nebude
spĺňať náležitosti alebo nebude vystavená v súlade s touto zmluvou, objednávateľ ju vráti
poskytovateľovi na opravu alebo doplnenie. Lehota splatnosti začne plynúť odo dňa
vystavenia doplnenej alebo opravenej faktúry poskytovateľom.
5. Pri oneskorenom poskytnutí služieb sa poskytovateľ zaväzuje zaplatiť objednávateľovi
zmluvnú pokutu vo výške 0,03 % z dohodnutej ceny za každý deň omeškania.
Článok IV
Doba trvania zmluvy a skončenie zmluvy
1. Zmluva sa uzatvára na dobu určitú, a to do 13.02.2020.
2. Zmluvné strany môžu zmluvný vzťah založený touto zmluvou ukončiť formou vzájomnej
písomnej dohody.
3. Ukončenie platnosti tejto zmluvy pred uplynutím dohodnutej doby je možné aj výpoveďou
v nasledovných prípadoch:
a) písomnou výpoveďou objednávateľa z dôvodu, že sa plnenie predmetu tejto zmluvy stane
pre poskytovateľa preukázateľne nemožným z dôvodu vyhlásenia konkurzu, likvidácie alebo
inej preukázateľnej straty schopnosti plniť záväzky. Výpovedná lehota je v tomto prípade 1
mesiac a začína plynúť prvým dňom mesiaca nasledujúceho po doručení výpovede druhej
zmluvnej strane,
b) písomnou výpoveďou ktorejkoľvek zmluvnej strany bez udania dôvodu. Výpovedná lehota
je 3 mesiace a začína plynúť prvým dňom mesiaca nasledujúceho po doručení výpovede
druhej zmluvnej strane.
Článok V
Záverečné ustanovenia
1. Služby, ktoré sú predmetom tejto zmluvy, bude poskytovateľ objednávateľovi poskytovať
v súlade s príslušnými právnymi predpismi.
2. Porušenie tejto zmluvy zakladá zodpovednosť v zmysle všeobecne záväzných právnych
predpisov.

3. Vzťahy zmluvných strán neupravené touto zmluvou sa riadia príslušnými ustanoveniami
zákona č. 513/1991 Zb. Obchodný zákonník v znení neskorších predpisov, ako aj ostatnými
všeobecne záväznými právnymi predpismi Slovenskej republiky.
4. Akékoľvek zmeny tejto zmluvy možno vykonať výlučne formou písomných číslovaných
dodatkov podpísaných oboma zmluvnými stranami.
5. Táto zmluva sa vyhotovuje v troch rovnopisoch, každý s platnosťou originálu, z ktorých
dve vyhotovenia dostane objednávateľ a jedno vyhotovenie dostane poskytovateľ.
6. Táto zmluva nadobúda platnosť dňom jej podpisu zmluvnými stranami a účinnosť
14.02.2018, najskôr však dňom nasledujúcim po dni jej zverejnenia v Centrálnom registri
zmlúv vedenom Úradom vlády SR v zmysle ustanovenia § 47a zákona č. 40/1964 Zb.
Občiansky zákonník v znení neskorších predpisov.
7. Táto zmluva je povinne zverejňovanou zmluvou v zmysle § 5a zákona č. 211/2000 Z. z. o
slobodnom prístupe k informáciám a o zmene a doplnení niektorých zákonov v znení
neskorších predpisov. Zmluvné strany súhlasia, aby bola táto zmluva zverejnená v jej plnom
rozsahu v Centrálnom registri zmlúv vedenom Úradom vlády SR.
8. Zmluvné strany vyhlasujú, že zmluvu uzavreli slobodne a vážne, nekonali v omyle ani
v tiesni, jej obsahu porozumeli a na znak súhlasu ju vlastnoručne podpisujú.
9. Neoddeliteľnou súčasťou tejto zmluvy je:
Príloha č. 1: Tematika a kľúčové slová
Za objednávateľa:

Za poskytovateľa:

V Martine dňa ......................

V ……………. dňa ......................

…………………………………………..
Ing. Katarína Krištofová, PhD.
generálna riaditeľka

…………………………………………..

Príloha č. 1: Tematika a kľúčové slová

Slovenská národná knižnica
SNK
Literárne múzeum
Aponiovská knižnica
Slovanské múzeum A. S. Puškina Brodzany
národná knižnica
Katarína Krištofová
Dušan Katuščák
Katarína Štefanides Mažáriová
generálna riaditeľka SNK
generálna riaditeľka (Slovenskej) národnej knižnice
digitalizácia
digitalizácia kultúrneho dedičstva
digitálna knižnica
digitálny archív
DIKDA
autorské právo
autorský zákon
obchodne nedostupné diela
slovakiana
slovakiana.sk
digitalizačné pracovisko vo Vrútkach
digitalizačné centrum
bibliografia
prioritná os 2

PO2
informatizácia spoločnosti
operačný program informatizácia spoločnosti
OPIS
sprostredkovateľský orgán rezortu kultúry
SORK
ministerstvo kultúry
Marek Maďarič
Jozef Bednár
minister kultúry
Jaroslav Mendel
Univerzitná knižnica v Bratislave
Univerzitná knižnica Bratislava
Alojz Androvič
Slovenská asociácia knižníc
Daniela Džuganová
Spolok slovenských knihovníkov a knižníc
Silvia Stasselová
IFLA
CENL
Europeana

