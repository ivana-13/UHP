Zmluva o poskytovaní služieb
uzatvorená podľa § 269 ods. 2 Obchodného zákonníka v platnom znení a v súlade so zákonom č.
343/2015 Z. z. o verejnom obstarávaní a o zmene a doplnení niektorých zákonov v znení neskorších
predpisov

1. Zmluvné strany
1. Objednávateľ:
Sídlo:
Zastúpená:
IČO:
DIČ:
Súčasť UK:
Sídlo:
Zastúpená:
Osoby oprávnené konať
vo veciach predmetu zmluvy:
Bankové spojenie:
Číslo účtu:
IBAN:
IČO:
IČ DPH:
DIČ:

Univerzita Komenského v Bratislave
Šafárikovo námestie 6, 814 99 Bratislava
prof. RNDr. Karol Mičieta, PhD., rektor UK
00 397 865
2020845332
Vysokoškolské mesto Ľ. Štúra – Mlyny UK
Staré Grunty 36, 841 04 Bratislava
Mgr. Róbert Gula, MBA, MSc., riaditeľ VMĽŠ – Mlyny UK
Mgr. Róbert Gula, MBA, MSc., riaditeľ VMĽŠ – Mlyny UK
Štátna pokladnica
7000548473/8180
SK54 8180 0000 0070 0054 8473
00 397 865 58
SK2020845332
2020845332

(ďalej len „Objednávateľ“)

2. Poskytovateľ:
Sídlo:
Zastúpený:
Osoby oprávnené konať
vo veciach zmluvy:
IČO:
DIČ:
IČ DPH:
Bankové spojenie:
IBAN:

TransData s.r.o.
M. R. Štefánika 139, 010 01 Žilina
Ing. Branislav Jurčišin, konateľ spoločnosti
Ing. Karol Gogolak, konateľ spoločnosti
Mgr. František Štefanka
35 741 236
2020242763
SK 2020242763

(ďalej len „Poskytovateľ“)

uzatvárajú zmluvu o poskytovaní servisných služieb a technickej podpory (ďalej len „servisné služby“)
pri zabezpečení prevádzky systému, ktorý bol dodaný na základe Zmluvy o dielo č. I/135/11/Tech.odd.
z 25.3.2011 a je bližšie špecifikovaný v Prílohe č. 3 „Zoznam HW a SW s popisom umiestnenia
v objekte“.

2. Predmet zmluvy
1. Predmetom tejto servisnej zmluvy je záväzok poskytovateľa poskytnúť predmet zmluvy v rozsahu
a podľa špecifikácie uvedenej v prílohe č.1 a v súlade s touto servisnou zmluvou a záväzok
objednávateľa zaplatiť cenu za riadne a včas poskytnutý predmet zmluvy.
Predmetom tejto zmluvy je:
a) vykonávanie profylaktických prehliadok,
b) správa kľúčov potrebných pre čítanie a zápis údajov v čipe preukazu študenta a zamestnanca
vysokých škôl,
c) správne nahratie kľúčov na preukaz študenta a zamestnanca vysokých škôl,
d) školenie v rozsahu maximálne dvoch človekohodín štyrikrát do roka, najmä v prípadoch
výmeny nefunkčných zariadení za nové, ktoré by zamestnanci objednávateľa nevedeli
spravovať,
e) nahlasovanie požiadaviek prostredníctvom Helpdesku a jej analyzovanie do 24 hodín od jej
zadania,
f) poskytovanie telefonickej podpory,
g) detekcia porúch hardvéru a softvéru, výjazd pracovníkov v prípade nefunkčnosti prístupového
systému a nefunkčnosti univerzitných terminálov,
h) pohotovostná zásoba hardvéru v prípade nutnosti okamžitej výmeny.
(ďalej len „Servisné služby“)
2. Profylaktickú prehliadku podľa ods. 2 tohto článku je poskytovateľ povinný vykonávať štyrikrát za
rok v objekte objednávateľa počas pracovných dní v časoch od 8:00 do 15:00. Konkrétny deň
výkonu jednotlivých prehliadok bude určený na základe dohody zmluvných strán. Profylaktickú
prehliadku vykoná poskytovateľ v rozsahu:
a) údržba a servis hardvéru (vyčistenie jednotlivých mechanických častí zámkov a vložiek,
namazanie jednotlivých mechanických častí zámkov a vložiek)
b) kontrola stavu batérií (v prípade vybitých batérií ich výmena, pričom hodnota nových batérií je
zahrnutá v cene kvartálneho poplatku),
c) aktualizácia Firmware v jednotlivých zámkoch podľa potreby,
d) kontrola terminálov a ich zdrojov, v prípade potreby ich aktualizácia s možnosťou jej
realizovania na diaľku.

3. Cena za poskytované služby
1. Cena za predmet zmluvy je stanovená v zmysle zákona č. 18/1996 Z. z. o cenách v znení neskorších
predpisov a vyhlášky MF SR č. 87/1996 Z. z., ktorou sa vykonáva zákon č. 18/1996 Z. z. o cenách
v znení neskorších predpisov.
2. Zmluvná cena pokrýva všetky ekonomicky oprávnené náklady poskytovateľa vynaložené
v súvislosti s poskytovaním predmetu tejto zmluvy. V zmluvnej cene sú zahrnuté všetky servisné
služby ako aj dopravné náklady a prípadné opravy, resp. cena práce.
3. Cenu za predmet zmluvy bude poskytovateľ fakturovať štvrťročne spätne vo výške kvartálneho
poplatku. Zmluvné strany sa dohodli na kvartálnom poplatku za poskytnutie predmetu tejto zmluvy
vo výške:
Cena bez DPH:
1 200,00 €
Cena spolu s DPH:
1 440,00 €
Cena celkom za štyri kvartály bez DPH
4 800,00 €
Cena celkom za štyri kvartály s DPH
5 760,00 €
4. V cene kvartálneho poplatku nie je zahrnutá dodávka nového zariadenia, v prípade, ak pôvodné
zariadenie nie je možné opraviť a je potrebné nahradiť ho novým. Ceny nových zariadení
ponúknutých poskytovateľom nesmú prekročiť ceny, za ktoré sa obvykle predáva rovnaký alebo
porovnateľný tovar v danom čase. V prípade, ak si objednávateľ dokáže obstarať nové zariadenie
v nižšej cene, ako mu ponúkne poskytovateľ, je oprávnený zakúpiť ho vo vlastnej réžii.
5. Cena opráv jednotlivých zariadení, resp. hodnota práce vrátane dopravy je obsiahnutá
v pravidelnom kvartálnom poplatku.
2

4. Platobné podmienky
1. Cenu za poskytovanie servisných služieb bude poskytovateľ fakturovať štvrťročne spätne vo výške
kvartálneho poplatku v súlade s touto zmluvou. Poskytovateľ vystaví faktúru a doručí ju
objednávateľovi najneskôr do 7 pracovných dní odo dňa vykonania servisných služieb.
Objednávateľ je povinný uhradiť faktúru vystavenú poskytovateľom do 30 dní od doručenia
poskytovateľom vystavenej faktúry.
2. Ak faktúra nebude obsahovať všetky náležitosti podľa zákona NR SR č. 222/2004 Z. z. o dani
z pridanej hodnoty v znení neskorších predpisov, alebo po stránke vecnej alebo formálnej nebude
správne vyhotovená, objednávateľ má právo vrátiť ju poskytovateľovi na doplnenie alebo
prepracovanie a nová lehota splatnosti začne plynúť dňom doručenia správne vyhotovenej faktúry
objednávateľovi.

5. Čas poskytovania a podmienky realizácie servisných služieb
1. Čas poskytovania servisných služieb je špecifikovaný v prílohe č. 1. Za pracovnú dobu sa pre účely
tejto zmluvy považuje časový úsek v pracovný deň od 8.00 hod. do 15.00 hod. Termín poskytnutia
servisných služieb bude určený po vzájomnej dohode objednávateľa a poskytovateľa.
2. Poskytovateľ a objednávateľ sa dohodli, že pre účely poskytovania servisných služieb bude ako
centrálny bod zaznamenávania prevádzkových problémov slúžiť poskytovateľom zriadené
Helpdesk pracovisko, prevádzkované v priestoroch poskytovateľa.
3. Poskytovateľ poskytuje objednávateľovi servisné služby v súlade s postupmi a v termínoch
uvedených v prílohe č. 1 a v prílohe č. 2.
4. Objednávateľ sa v opodstatnených prípadoch môže s poskytovateľom dohodnúť aj na inej dobe
vyriešenia požiadavky ako je uvedené v prílohe č. 1
5. Pre stanovenie času vyriešenia požiadavky je rozhodujúci čas a dátum uzavretia požiadavky na
strane poskytovateľa.
6. V prípade, že počas riešenia požiadavky nastane situácia, kedy poskytovateľ požiada objednávateľa
o doplňujúce informácie, resp. analýzy potrebné pri riešení požiadavky, čas potrebný
objednávateľom na zber a poskytnutie týchto informácií sa nezapočítava do času vyriešenia
požiadavky.
7. V prípade neakceptovania riešenia požiadavky objednávateľom a následného opätovného otvorenia
požiadavky na strane poskytovateľa sa za celkový čas riešenia považuje súčet časov riešení
požiadavky na strane poskytovateľa až po odsúhlasenie vyriešenia požiadavky objednávateľom.
8. Poskytovateľ poskytuje objednávateľovi servisné služby formou dostupnosti poverených
zamestnancov, Helpdesk-u, telefónu a elektronickou poštou v súlade s prílohou č. 1.

6. Miesto plnenia zmluvy
1. Miestom plnenia poskytovaných servisných služieb podľa ustanovenia tejto zmluvy je pracovisko
objednávateľa: Vysokoškolské mesto Ľ. Štúra – Mlyny UK, Staré Grunty 36, Bratislava.

7. Povinnosti poskytovateľa
1. Poskytovateľ je povinný poskytovať objednávateľovi servisné služby v súlade s postupmi
a termínmi uvedenými v tejto zmluve .
2. Poskytovateľ je povinný riadne a načas plniť záväzky vyplývajúce z tejto zmluvy vo vlastnom
mene, na vlastný účet, na svoje náklady a na svoje nebezpečenstvo. Pokiaľ poskytovateľ poverí
plnením ktoréhokoľvek zo záväzkov podľa tejto zmluvy tretiu stranu, má poskytovateľ voči
objednávateľovi rovnakú zodpovednosť za poskytovanie servisných služieb a za prípadné škody,
náklady a únik informácií spôsobených treťou stranou, ako by plnil tieto záväzky sám.

3

3. Poskytovateľ sa zaväzuje poskytovať objednávateľovi servisné služby prostredníctvom
pracovníkov, ktorí majú dostatočnú kvalifikáciu na ich plnenie, t.j. prednostne tými, ktorí sa
podieľali na implementácii dodaného systému a majú potrebné znalosti o štruktúre a architektúre
dodaného systému, na zodpovednej úrovni ovládajú hardvérové a softvérové prostredie dodaného
systému.
4. Poskytovateľ sa zaväzuje, že zabezpečí, aby jeho pracovníci, resp. ním poverené osoby, pri plnení
zmluvy v objektoch objednávateľa dodržiavali všetky všeobecne záväzné predpisy, vzťahujúce sa
k vykonávaniu činností, hlavne predpisy súvisiace s bezpečnosťou práce a požiarnou bezpečnosťou,
interné predpisy objednávateľa, najmä predpisy o vstupe do objektov objednávateľa a k bezpečnosti
systémov, a aby sa riadili organizačnými pokynmi oprávnených pracovníkov objednávateľa,
o ktorých ich objednávateľ preukázateľne poučil.
5. Poskytovateľ je povinný do 7 pracovných dní od podpísania zmluvy písomne stanoviť oprávnenú
osobu (resp. osoby) pre účely jednania vo vzájomnom styku zmluvných strán vo veciach podľa tejto
zmluvy. Zmena oprávnenej osoby musí byť zaslaná druhej strane písomnou formou listu, príp.
elektronickou formou a podpísaná štatutárnym orgánom poskytovateľa najneskôr 7 pracovných dní
pred vykonaním zmien.

8. Osobitné záväzky poskytovateľa
1. Poskytovateľ sa zaväzuje, že v dokumentácii dodaného systému zaznamená všetky zmeny
a rozšírenia vykonané v dodanom systéme.
2. Poskytovateľ sa zaväzuje, že objednávateľovi predloží výkaz o rozsahu poskytnutých servisných
služieb na odsúhlasenie v lehote najneskôr do 5. dňa mesiaca nasledujúceho po mesiaci, za ktorý
poskytovateľ bude fakturovať paušálny poplatok za poskytnutie servisných služieb. Tento výkaz
bude obsahovať sumarizáciu počtu hlásení podľa priority a druhu požadovanej služby a tiež
sumarizáciu riešených hlásení s vyhodnotením dodržania doby a dodania služby.
3. Poskytovateľ sa zaväzuje, že bude na ročnej báze vyhodnocovať vydávanie aktualizácie
programového vybavenia všetkých častí dodaného systému, informovať objednávateľa o ich vydaní
na základe rozhodnutia objednávateľa o implementácii zabezpečovať aktualizáciu programového
vybavenia všetkých častí dodaného systému.
4. Poskytovateľ sa zaväzuje, že vykoná monitorovanie a vyhodnotenie funkčnosti a dostupnosti
zariadení a vypracuje zoznam odporúčaných zmien, ktorý predloží objednávateľovi do 14 dní od
realizovania služby, pokiaľ sa zmluvné strany nedohodnú inak.
5. Poskytovateľ bude v sídle objednávateľa vykonávať servisné služby prostredníctvom poverených
pracovníkov, ktorí budú mať vytvorené požadované prístupy do dodávaného systému
prostredníctvom vopred dohodnutých zariadení a prístupových oprávnení. Objednávateľ tieto
prístupy poskytne na čas nevyhnutý pre vykonanie požadovanej činnosti.
6. Poskytovateľ sa zaväzuje udržiavať aktuálny zoznam hardvéru a softvéru dodaného systému, na
ktorý poskytuje servisné služby, a ktorý na požiadanie poskytne objednávateľovi.

9. Povinnosti objednávateľa
1. Objednávateľ je povinný zabezpečiť vstupy do svojich priestorov povereným pracovníkom
poskytovateľa. Tento vstup poskytovateľa bude vykonaný len pod priamym dozorom objednávateľa
za účelom včasného plnenia záväzkov poskytovateľa dohodnutých v tejto zmluve a v súlade
s internými predpismi objednávateľa upravujúcimi vstup zamestnancov cudzích organizácií
a vykonávanie činností v priestoroch objednávateľa a bude platiť na obdobie trvania tejto zmluvy.
2. Objednávateľ sa zaväzuje umožniť poskytovateľovi prístup k dodanému systému v rozsahu
nevyhnutnom pre plnenie servisných služieb podľa tejto zmluvy.
3. Objednávateľ sa zaväzuje postupovať v súlade s postupmi uvedenými v prílohe č. 1.
4. Objednávateľ sa zaväzuje odovzdať poskytovateľovi v závislosti od typu a povahy vzniknutého
problému v možnom rozsahu printscreen chybového hlásenia, popis poruchy, prístupové kódy a iné

4

podobné informácie alebo dokumenty v rozsahu nevyhnutnom pre plnenie servisných služieb podľa
tejto zmluvy.
5. Objednávateľ sa zaväzuje, že v dokumentácii dodaného systému zaznamená všetky zmeny, ktoré
vykoná v dodanom systéme počas doby platnosti tejto zmluvy.
6. Objednávateľ je povinný do 7 pracovných dní od podpísania zmluvy písomne informovať
poskytovateľa o kontaktných údajoch pre komunikáciu pre poskytovanie servisných služieb ( email, číslo telefónu). Zmena kontaktných údajov musí byť zaslaná druhej strane písomnou formou.

10. Ochrana dôverných informácií
1. Každá zmluvná strana sa zaväzuje, že bude vždy dôverné informácie druhej zmluvnej strany
udržiavať v tajnosti, používať ich len na účely tejto zmluvy a nebude ich rozširovať tlačou, iným
médiom alebo akýmkoľvek iným spôsobom publikovať alebo inak uvoľňovať pre akúkoľvek tretiu
stranu a/alebo tretiu osobu. Za tretie strany nie sú považovaní subdodávatelia poskytovateľa a za
tretie osoby nie sú považovaní pracovníci, ktorí sa budú podieľať na poskytovaní servisných služieb
pre objednávateľa v mene poskytovateľa. Poskytovateľ je povinný zaviazať subdodávateľov
a pracovníkov podieľajúcich sa na poskytovaní servisných služieb pre objednávateľa v mene
poskytovateľa rovnakými záväzkami mlčanlivosti ako svojich zamestnancov.
2. Výsledok poskytovaných služieb, dokumenty v spojení s poskytovaním servisných služieb alebo
akýkoľvek dokument, materiál, myšlienka, údaje alebo iné informácie, ktoré boli preukázateľne
vytvorené poskytovateľom sa bude považovať za dôvernú informáciu poskytovateľa.
3. V rozsahu, v akom akýkoľvek dokument, materiál, údaje alebo iné informácie boli preukázateľne
vytvorené objednávateľom, sprievodná dokumentácia k dodanému systému a ostatné náležitosti
k dodanému systému sprístupnené poskytovateľovi pri plnení zmluvy alebo predtým, sa bude
považovať za dôvernú informáciu objednávateľa.
4. Ďalej pod dôvernou informáciou obe zmluvné strany rozumejú každý dokument, materiál,
myšlienku, údaje alebo informácie vzťahujúce sa k výskumu a vývoju, obchodným tajomstvám,
bankovým a služobným tajomstvám alebo obchodným záležitostiam poskytovateľa alebo
objednávateľa alebo sú označené ako dôverné a ktorejkoľvek zo strán dané druhou stranou pre účely
tejto zmluvy.
5. Dôverná informácia druhej strany však nezahŕňa nijaký dokument, materiál, údaje alebo informáciu,
ktorá je alebo sa stáva verejne známou bez konania prijímajúcej zmluvnej strany (poskytovateľa
alebo objednávateľa) v rozpore s touto zmluvou. Na písomné požiadanie objednávateľa alebo
poskytovateľa je druhá zmluvná strana po splnení predmetu tejto zmluvy povinná vrátiť podklady,
ktoré obdržala.
6. Zmluvné strany zaviažu svojich zamestnancov, iné strany a osoby, ktoré budú pracovať na základe
tejto zmluvy, na dodržanie povinností podľa tohto článku.
7. Objednávateľ neposkytne poskytovateľovi informácie, ktoré patria do zoznamu utajovaných
skutočností v zmysle všeobecne záväzného právneho predpisu, ak tieto informácie nie sú nutné na
splnenie predmetu zmluvy. V prípade, že tieto informácie budú potrebné k splneniu predmetu
zmluvy bude sa postupovať v zmysle všeobecne záväzných predpisov upravujúcich styk
s utajovanými skutočnosťami.
8. Poskytovateľ sa môže odvolávať na objednávateľa vo svojich verejných materiáloch v tom zmysle,
že ide o zákazníka poskytovateľa s písomným súhlasom objednávateľa a nesmie bez
predchádzajúceho písomného súhlasu objednávateľa publikovať prácu poskytovateľa podľa tejto
zmluvy. Každá zo zmluvných strán sa zaväzuje, že nebude publikovať prácu vykonanú druhou
zmluvnou stranou tak, že by použil názov druhej zmluvnej strany bez jej predchádzajúceho
písomného súhlasu. V prípade odstúpenia od zmluvy sa poskytovateľ zaväzuje dňom odstúpenia od
zmluvy zrušiť odvolávku vo svojich verejných materiáloch o tom, že ide o zákazníka poskytovateľa.

5

11. Porušenie zmluvy a zmluvná pokuta
1. Poskytovateľ sa zaväzuje uhradiť zmluvnú pokutu vo výške 10€ bez DPH za každý deň omeškania
v prípade, ak nevykoná profylaktickú prehliadku v dohodnutom termíne.
2. V prípade nevykonania profylaktickej prehliadky v rozsahu stanovenom v čl. 2 ods. 2 zmluvy je
objednávateľ oprávnený uložiť poskytovateľovi pokutu vo výške 50€ bez DPH.
3. Objednávateľ je oprávnený uložiť poskytovateľovi pokutu vo výške 50€ pri nezanalyzovaní
požiadavky do 24 hodín od jej zadania pri rešpektovaní čl. 5 zmluvy.
4. Poskytovateľ sa zaväzuje uhradiť zmluvnú pokutu vo výške 50€ v prípade, ak neodstráni poruchu
dodaného systému do 96 hod. od jej oznámenia alebo ak nebude o spôsobe odstránenia
objednávateľa informovať najneskôr do 96 hodín.
5. V prípade omeškania objednávateľa s platením faktúry je poskytovateľ oprávnený požadovať od
objednávateľa úrok z omeškania vo výške 0,05% z neuhradenej čiastky za každý deň omeškania.
6. Zmluvnú pokutu nie je možné uložiť v prípade, že omeškanie poskytovateľa bolo spôsobené
neposkytnutím súčinnosti zo strany objednávateľa (neumožnením prístupu k chybnému zariadeniu,
neprítomnosť zodpovedného pracovníka znalého systému, prístupových práv, poruchy systému
a pod.) alebo vyššou mocou, čo sú okolnosti nepredvídateľné a neodvrátiteľné ani jednou zo
zmluvných strán (napr. prírodné katastrofy, vojny a iné udalosti, ktoré môžu mať vplyv na
vykonanie servisného zákroku v dohodnutom termíne).
7. Zmluvnú pokutu podľa ods. 4 tohto článku nie je možné uložiť v prípade, že prevádzkový problém
vznikol v dôsledku inštalovania (nasadenia) zmien a/alebo rozšírení dodaného systému vytvorených
objednávateľom.
8. Zmluvná pokuta sa nezapočítava na úhradu škôd, ktoré by objednávateľovi vznikli porušením
zmluvných povinností.
12. Zodpovednosť za škodu a obmedzenia
1. Poskytovateľ zodpovedá objednávateľovi za škody spojené s predmetom zmluvy a jeho dodávkou,
a to:
a) vzniknuté v dôsledku toho, že chod a funkčnosť dodaného systému alebo jeho jednotlivých
modulov, komponentov, programov a funkcií (ak nebudú modifikované objednávateľom, alebo
objednávateľ neporuší svoje povinnosti), nebude zodpovedať chodu a funkčnosti dodaného
systému uvedenému v sprievodnej dokumentácii dodaného systému, ktorú poskytovateľ
odovzdal objednávateľovi a ktorá bola objednávateľom prijatá podľa tejto zmluvy.
b) takým spôsobom zapríčinené následné škody, škody z ušlého zisku, straty, straty dát alebo
porušenia technických zariadení,
c) škody vzniknuté iným nedovoleným činom, škody vzniknuté nedbanlivosťou, porušením tejto
zmluvy.
2. Poskytovateľ nezodpovedá za škody spôsobené prevádzkovým problémom dodaného systému,
riešením ktorého sa zistí, že prevádzkový problém vznikol v dôsledku toho, že objednávateľ
preukázateľne nepoužíval dodaný systém v súlade s poskytovateľom dodanými inštalačnými
a používateľskými príručkami dodaného systému alebo iným zásahom tretej osoby.
3. Poskytovateľ nezodpovedá za škody spôsobené prevádzkovým problémom dodaného systému,
riešením ktorého sa zistí, že prevádzkový problém vznikol v dôsledku inštalovania (nasadenia)
zmien a/alebo rozšírení dodaného systému vytvorených objednávateľom.

13. Doba platnosti zmluvy
1. Táto zmluva sa uzatvára na dobu určitú na jeden rok odo dňa nadobudnutia účinnosti zmluvy alebo
do uzatvorenia zmlúv na úrovni Univerzity Komenského, podľa toho, ktorá skutočnosť nastane ako
prvá.
2. Túto zmluvu je možné ukončiť:
a) vzájomnou písomnou dohodou zmluvných strán k určitému dátumu,

6

b) výpoveďou objednávateľa bez udania dôvodu s trojmesačnou výpovednou lehotou, ktorá začína
plynúť prvým kalendárnym dňom v mesiaci nasledujúcim mesiaci, kedy bola výpoveď
výpovede doručená. V tomto prípade je poskytovateľ objednávateľovi povinný po dobu troch
mesiacov od doručenia oznámenia o výpovedi plniť záväzky plynúce z tejto zmluvy. V prípade
porušenia tejto povinnosti je poskytovateľ povinný nahradiť škody, ktoré by objednávateľovi
vznikli neplnením povinností vyplývajúcich z tejto zmluvy,
c) jednostranným odstúpením jednej zo zmluvných strán, ak druhá zmluvná strana poruší zmluvné
povinnosti a nesplní svoju povinnosť ani v dodatočnej primeranej lehote, pričom odstúpenie od
tejto zmluvy je možné výlučne písomnou formou a jeho účinky nastanú dňom jeho doručenia
druhej zmluvnej strane v prípade, ak:
i.
ak sa objednávateľ dostane do omeškania s úhradou faktúr po dobu dlhšiu ako 1 mesiac,
ii.
ak zo strany poskytovateľa dôjde k omeškaniu poskytovania služieb viac ako jedenkrát
v priebehu jedného kalendárneho mesiaca, alebo ak poskytovateľ neodstráni poruchu
dodaného systému do 96 hodín od jej oznámenia poskytovateľovi alebo ak poskytovateľ
nedodrží zmluvne dohodnutý čas na poskytnutie služieb podľa prílohy č. 1 viac ako
dvakrát za kalendárny rok.
d) ak je na poskytovateľa podaný návrh na vyhlásenie konkurzu, alebo návrh na povolenie
reštrukturalizácie, alebo ak poskytovateľ vstúpi do likvidácie, alebo mu bol ustanovený správca
majetku.

14. Záverečné ustanovenia
1. Túto zmluvu je možné meniť a dopĺňať len písomne a to na základe písomného dodatku k tejto
zmluve podpísaného oprávnenými zástupcami obidvoch zmluvných strán.
2. Táto zmluva sa vyhotovuje v dvoch rovnopisoch, pričom objednávateľ a poskytovateľ dostanú po
jednom rovnopise.
3. Ak v tejto zmluve nie je výslovne uvedené inak, riadia sa právne pomery ustanoveniami
Obchodného zákonníka a ostatnými všeobecne záväznými právnymi predpismi právneho poriadku
platného na území Slovenskej republiky.
4. Táto zmluva nadobúda platnosť dňom jej podpisu obidvoma zmluvnými stranami a účinnosť najskôr
dňa 27.01.2019, ak bola zverejnená najneskôr do 26.01.2019. V prípade, ak bola táto zmluva
zverejnená až dňa 27.01.2019 alebo v deň nasledujúci po tomto dni, nadobúda zmluva účinnosť v
deň nasledujúci po dni jej zverejnenia v Centrálnom registri zmlúv vedenom Úradom vlády SR.
5. Poskytovateľ súhlasí s kompletným zverejnením zmluvy v Centrálnom registri zmlúv vrátane
príloh.
6. Neoddeliteľnou súčasťou tejto zmluvy sú:
Príloha č. 1 „Špecifikácia servisných služieb“
Príloha č. 2 „Postup pri nahlasovaní požiadaviek na Helpdesk a kontaktné údaje“
Príloha č. 3 „Zoznam HW, SW a jeho umiestnenie“
V Bratislave, dňa

V Bratislave, dňa

--------------------------------------Mgr. Róbert Gula, MBA, MSc.
riaditeľ VMĽŠ – Mlyny UK

------------------------------------------Ing. Branislav Jurčišin
konateľ, splnomocnený zástupca

7

Príloha č.1
Špecifikácia servisných služieb
1. Profylaktická prehliadka
Poskytovateľ bude vykonávať službu profylaktická prehliadka hardvérového zariadenia v súlade
s popisom a časovými parametrami poskytovanej služby na základe požiadaviek a oznámenia
objednávateľa nasledovne:
a) v objekte objednávateľa, počas bežných pracovných dní v roku v čase od 8:00 - 15:00 hod.
b) reakčná doba najneskôr do 24 hodín od oznámenia v pracovných dňoch od 8:00 - 15:00 hod.
c) reakčná doba najneskôr do 48 hodín od oznámenia v dňoch pracovného pokoja
Objednávateľ nahlási požiadavku na poskytovateľom poskytovaný Helpdesk. Presný postup
nahlasovania je uvedený v prílohe č. 2.
a) pre stanovenie začiatku doby profylaktickej prehliadky je rozhodujúci čas a dátum nahlásenia
požiadavky objednávateľom na Helpdesk poskytovateľa.
b) požiadavka na poskytnutie servisných služieb bude obsahovať minimálne údaje špecifikované
v bode 3 prílohy č. 2.
c) objednávateľ je povinný zabezpečiť súčinnosť pri vyriešení nahlásenej požiadavky poskytovateľovi.
2. Ostatné servisné služby
Popis služby:
-

poskytovanie služby prostredníctvom telefónu alebo PC - podľa potreby objednávateľa, časovo
neobmedzená služba,
analýza realizovateľnosti služieb s parametrami podľa požiadaviek objednávateľa,
operatívne riešenie dotazov objednávateľa (Helpdesk).

a) objednávateľ nahlási na Helpdesk poskytovateľa požiadavku na „Podporu“ s popisom oblasti, pre
ktorú požaduje poskytnutie konzultácie a s odhadom požadovaného času trvania konzultačnej
podpory.
b) poskytovateľ vykoná analýzu požiadavky do 48 hodín po jej nahlásení. V prípade poskytnutia
„Podpory“ v mieste objednávateľa si poskytovateľ a objednávateľ vzájomne odsúhlasia termín
poskytnutia „Podpory“.
c) Hepldesk poskytovateľa po poskytnutí „Podpory“ zaeviduje do svojich systémov skutočný čas
trvania služby „Podpora“.
d) poskytovateľ bude vyhodnocovať rozsah poskytnutej „Podpory“ na základe požiadaviek a údajov
uvedených v systéme Helpdesk poskytovateľa.
e) objednávateľ a poskytovateľ sa môžu dohodnúť na inom postupe a čase poskytnutia „Podpory“
v prípade, ak to umožňuje obsah a rozsah požadovanej podpory.
f) poskytovateľ bude vykonávať službu „Podpora“ v súlade s popisom a časovými parametrami
poskytovanej služby, pričom jej poskytnutiu musí predchádzať nahlásenie na poskytovateľov
Helpdesk.
i.
V prípade, že poskytnutie služby je navrhované zo strany poskytovateľa, tak poskytovateľ
nahlási objednávateľovi požiadavku a poskytnutie „Podpory“ v súlade s prílohou č. 2.
ii.
V prípade, že bolo poskytnutie „Podpory“ požadované poskytovateľom, musí byť realizácia
požiadavky odsúhlasená objednávateľom.

8

Príloha č. 2
Postup nahlasovania požiadaviek na Helpdesk a kontaktné údaje
1. Kontaktné údaje poskytovateľa
Kontaktné osoby:
Mailová adresa:
Telefóne čísla:

Martin Fábry, Juraj Velický

2. Kontaktné údaje objednávateľa
Kontaktné osoby:
Mailová adresa:
Telefóne čísla:

Marek Ivančík

Pridelené login a heslo na Helpdesk:

3. Postup nahlasovania požiadavky na Helpdesk Poskytovateľa:
a) Objednávateľ sa prihlási na Helpdesk poskytovateľa pod svojim prideleným menom a heslom.
Meno a heslo obdrží od poskytovateľa po podpísaní tejto zmluvy. Následne vyplní položky:
Vybrať projekt: - potvrdenie projektu
Zhrnutie: – stručné pomenovanie chyby
Popis: – detailný popis chyby, akým spôsobom sa chyba prejavuje
Po zadaní údajov je tieto potrebné uložiť.
Požiadavka môže obsahovať doplňujúce informácie vo forme pripojených súborov, resp.
printscreen obrazoviek.
b) Poskytovateľ po vyriešení požiadavky napíše túto informáciu na Helpdesk a automaticky je
objednávateľovi zaslaný notifikačný mail. Objednávateľ po prihlásení na Helpdesk má popis
vyriešenia požiadavky k dispozícii.
c) V prípade, ak objednávateľ neakceptuje riešenie požiadavky zo strany poskytovateľa má možnosť
do 5 pracovných dní od uzavretia požiadať o opätovné otvorenie požiadavky. Po uplynutí tejto
lehoty je riešenie požiadavky považované za schválené.

9

Príloha č. 3
Zoznam hardvéru a softvéru s popisom umiestnenia v objekte
č

umiestnenie

typ zariadenia

1.

Vrátnica VMĽŠ - Mlyny UK

Univerzitný terminál 1x

2.

Átriové domy A

Univerzitný terminál 1x s krytom

3.

Átriové domy R

Univerzitný terminál 1x s krytom

4.

Turnikety vrátnica VB

8x Čítačka Salto,
4x riadiaca jednotka on-line SVN
2x Čítačka Salto,

5.

Údržba VB

1x riadiaca jednotka on-line SVN
1x elektrický otvárač
1x Čítačka Salto,

6.

Manželské internáty Hlavný
vchod

1x riadiaca jednotka on-line SVN
1x elektrický otvárač

7.

Turnikety Manželské internáty
AD

4x Čítačka Salto,

8.

Turnikety Manželské internáty
EH

4x Čítačka Salto,

9.

Manželské internáty F1

10.

Manželské internáty Prechod H/J

2x riadiaca jednotka on-line SVN

2x riadiaca jednotka on-line SVN
2x Čítačka Salto, 1x riadiaca jednotka on-line SVN
1x elektrický otvárač
2x Čítačka Salto, 1x riadiaca jednotka on-line SVN
1x elektrický otvárač
2x Čítačka Salto,

11.

Manželské internáty blok J

1x riadiaca jednotka on-line SVN
2x elektrický otvárač
1x Čítačka Salto,

12.

Telocvičňa LF UK

1x riadiaca jednotka on-line SVN
1x elektrický otvárač
1x Čítačka Salto,

13.

Telocvičňa PDF

1x riadiaca jednotka on-line SVN
1x elektrický otvárač
2x Čítačka Salto,

14.

Parkovacia závora

15.

Vonkajší turniket ADB

16.

Vonkajší turniket ADR

17.

Vonkajší turniket ADE

18.

Kľúčiareň VB

E-cylinder

19.

Kľúčiareň ADL

E-cylinder

20.

Kľúčiareň Manželské internáty E

E-cylinder

1x riadiaca jednotka on-line SVN
4x Čítačka Salto,
2x riadiaca jednotka on-line SVN
8x Čítačka Salto
4x riadiaca jednotka on-line SVN
2x Čítačka Salto,
1x riadiaca jednotka on-line SVN

10

