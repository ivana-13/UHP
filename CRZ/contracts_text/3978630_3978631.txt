(č. 0040/FTF/2019)

Zmluva o dielo a licenčná zmluva na použitie diela
uzatvorená v súlade s § 536 a nasl. zákona č. 513/1991 Zb. v znení neskorších
predpisov (Obchodného zákonníka) a zák. č. 185/2015 Z. z. – Autorského zákona
v znení neskorších predpisov (ďalej len „AZ“)
(ďalej len „zmluva“)
medzi
1. Objednávateľom:
Názov:
Sídlo:
Štatutárny zástupca:
V zastúpení:
IČO :
IČ DPH :
Bankové spojenie :
IBAN:
SWIFT:
(ďalej len „objednávateľ“)

Vysoká škola múzických umení v Bratislave
Filmová a televízna fakulta
Svoradova 2/a, 813 01 Bratislava
doc. Mária Heinzová, ArtD., rektorka
prof. Darina Smržová, dekanka Filmovej a televíznej
fakulty
00 397 431
Štátna pokladnica

a
2. Zhotoviteľom:
Názov:
Sídlo:
Štatutárny orgán:
IČO:
DIČ:
IČ DPH:
bankové spojenie:
číslo účtu:
IBAN:
Registrácia:

ASC Applied Software Consultants, s. r. o.
Svoradova 7, 811 03 Bratislava
Ing. Ján Gottweis, konateľ
31361161

spoločnosť zapísaná v Obchodnom registri Okresného
súdu Bratislava I, oddiel Sro, vložka č. 6007/B

(ďalej len „zhotoviteľ“)
(objednávateľ a zhotoviteľ spolu aj ako „zmluvné strany“.)
takto:
Článok 1
Predmet zmluvy
1.1. Predmetom tejto zmluvy je:
a) vytvorenie autorského diela pre prenos údajov o kartách majetku – funkcionality
jednosmerného prepojenia zo systému SAP modulu FI-AA (ďalej aj ako
„prepojenia SAP“) do počítačového programu s názvom „Výpožičný a rezervačný
systém“ (ďalej len „VRS“), ďalej prepojenie SAP a VRS spolu len „funkcionality
prepojenia systémov“, skrátene „FPS“ ktoré zahŕňajú:

1



prepojenie a komunikáciu medzi systémom SAP modulom FI -AA a VRS
s tým, že údaje z VRS nebudú spätne prenášané do systému SAP,
 kontrolu prichádzajúcich dát z prepojenia SAP a odsúhlasenie oprávnenou
osobou objednávateľa,
 rozparsovanie prichádzajúcich dát a naprogramovanie procesu synchronizácie
dát z prepojenia SAP a aktuálnych dát do VRS,
 koordináciu prác v súlade zo zápisom z rokovania objednávateľa zo dňa
20.06.2018 a spoločnosti S&T Slovakia s.r.o., sídlo Mlynské Nivy č. 71, 821
05 Bratislava, IČO: 31 349 935 zodpovednej za SAP; zápis z rokovania tvorí
prílohu tejto zmluvy,
(ďalej spolu len „FPS“),
b) vykonanie zaškolenia zamestnancov objednávateľa na prácu s FPS,
c) poskytnutie licencie na používanie funkcionality prepojenia SAP a VRS.
1.2 FPS bude zamestnaneckým dielom v zmysle § 90 zák. č. 185/2015 Z. z. – autorského
zákona v znení neskorších predpisov a zhotoviteľ garantuje a potvrdzuje
objednávateľovi, že majetkové autorské práva k FPS bude oprávnený vykonávať
výlučne zhotoviteľ.
1.3 Cieľom funkcionality jednosmerného prepojenia SAP modulu FI-AA a VRS je
zabezpečenie identickej evidencie majetku určeného na výpožičku v systéme VRS na
základe údajov v systéme SAP modul FI-AA.
Článok 2
Vytvorenie funkcionality FPS
2.1 Zhotoviteľ sa zaväzuje:
a) vytvoriť FPS pre objednávateľa v zmysle špecifikácie uvedenej v bode 1.1 písm. a)
a bode 1.3 tejto zmluvy,
b) zaškoliť dvoch zamestnancov objednávateľa na prácu s FPS v rozsahu 2 hodín tak,
aby boli títo zamestnanci schopní pracovať s FPS a ovládať všetky jeho funkcie
(ďalej len „zaškolenie“),
a to všetko spolu v termíne do 30.06.2019.
2.2 Objednávateľ sa zaväzuje FPS od zhotoviteľa prevziať a zaplatiť zhotoviteľovi za
jeho
vytvorenie
sumu
vo
výške
2.861,00
Eur
(slovom
dvetisícosemstošesťdesiatjeden eur) vrátane DPH. Táto suma je pevná a konečná.
2.3 Zhotoviteľ je oprávnený fakturovať objednávateľovi odmenu uvedenú v bode 2.2
tejto zmluvy až po vytvorení FPS a jeho odovzdaní objednávateľovi. Protokol
o odovzdaní a prevzatí FPS, potvrdený podpismi obidvoch zmluvných strán, bude
tvoriť prílohu vystavenej faktúry.
2.4 Objednávateľ sa zaväzuje zaplatiť zhotoviteľovi za zaškolenie sumu vo výške
49,50 Eur za jednu hodinu zaškolenia, spolu za dve hodiny zaškolenia 99,00 Eur
(slovom deväťdesiatdeväť eur) vrátane DPH. Táto suma je pevná a konečná.

2

2.5 Zhotoviteľ je oprávnený fakturovať objednávateľovi odmenu uvedenú v bode 2.4
tejto zmluvy až po vykonaní zaškolenia. Protokol o vykonaní zaškolenia, potvrdený
podpismi obidvoch zmluvných strán, bude tvoriť prílohu vystavenej faktúry.
2.6 Vystavené faktúry musia obsahovať náležitosti v zmysle zákona č. 222/2004 Z. z. o
dani z pridanej hodnoty v znení neskorších predpisov a ich splatnosť bude 30
kalendárnych dní odo dňa ich vystavenia.
2.7 V prípade, že faktúry vystavené zhotoviteľom budú obsahovať nesprávne alebo
neúplné údaje, je objednávateľ oprávnený takéto faktúry vrátiť zhotoviteľovi, ktorý
faktúry buď opraví alebo vystaví nové, pričom začne plynúť nová lehota ich
splatnosti.
Článok 3
Poskytnutie licencie na používanie FPS
3.1Touto zmluvou zhotoviteľ poskytuje objednávateľovi výhradnú licenciu na používanie
FPS, a to na celú dobu autorskoprávnej ochrany FPS bez teritoriálneho obmedzenia
(t. j. pre územie celého sveta), t. j. výlučné a časovo a teritoriálne neobmedzené právo
na používanie FPS (ďalej len „výhradná licencia“).
3.2 Výhradnú licenciu podľa bodu 3.1 tejto zmluvy zhotoviteľ udeľuje objednávateľovi
odplatne, a to za odmenu vo výške 1.000 Eur (slovom jedentisíc eur) vrátane DPH.
Táto suma je pevná a konečná.
3.3 Zhotoviteľ je oprávnený fakturovať objednávateľovi odmenu za poskytnutie výhradnej
licencie až po overení funkčnosti FPS v počítačoch objednávateľa a po zaškolení
v zmysle bodu 2.1 písm. b) tejto zmluvy. Protokol o odovzdaní a prevzatí FPS, ako aj
protokol o vykonaní zaškolenia, potvrdené podpismi obidvoch zmluvných strán budú
tvoriť prílohy vystavenej faktúry.
3.4 Vystavená faktúra musí obsahovať náležitosti v zmysle zákona č. 222/2004 Z. z. o dani
z pridanej hodnoty v znení neskorších predpisov a jej splatnosť bude 30 kalendárnych
dní odo dňa jej vystavenia.
3.5 V prípade, že faktúra vystavená zhotoviteľom bude obsahovať nesprávne alebo
neúplné údaje, je objednávateľ oprávnený takúto faktúru vrátiť zhotoviteľovi, ktorý
faktúru buď opraví alebo vystaví novú, pričom začne plynúť nová lehota jej splatnosti.
Článok 4
Osobitné ustanovenia
4.1 Zhotoviteľ sa zaväzuje po dobu trvania výhradnej licencie neudeliť ďalšiu licenciu na
využívanie FPS žiadnemu inému subjektu.
4.2 Objednávateľ sa zaväzuje, že:
a) nebude vykonávať žiadne zásahy do kódu FPS, otvárať tento kód, a to ani priamo,
ani metódami reverzného inžinierstva,
b) bez predchádzajúceho písomného súhlasu zhotoviteľa nebude FPS dopĺňať, meniť,
modifikovať, tvorivo alebo netvorivo ho spracúvať, adaptovať, ani nebude
vytvárať z FPS nejaké odvodené dielo, resp. odvodené diela a pod.

3

4.3 Zhotoviteľ súhlasí s tým a udeľuje súhlas objednávateľovi, aby vytváral elektronické
rozmnoženiny FPS pre svoju internú potrebu, ako aj aby bez obmedzenia inštaloval
FPS do počítačov podľa rozhodnutia objednávateľa, pričom objednávateľ nie je
oprávnený FPS žiadnym spôsobom verejne rozširovať.
Článok 5
Odstúpenie od zmluvy
5.1 Objednávateľ je oprávnený od tejto zmluvy odstúpiť, ak zhotoviteľ nesplní svoje
záväzky uvedené v bode 2.1 tejto zmluvy v dohodnutom termíne, t. j. do 30.06.2019.
5.2 Zhotoviteľ je oprávnený od tejto zmluvy odstúpiť, ak objednávateľ neuhradí faktúry za
vytvorenie FPS a za udelenie licencie na používanie FPS.
5.3 Odstúpenie od zmluvy s uvedením konkrétneho dôvodu odstúpenia sa stane účinným
prvým dňom kalendárneho mesiaca nasledujúceho po doručení oznámenia o odstúpení
od zmluvy druhej zmluvnej strane.
Článok 6
Záverečné ustanovenia
6.1 Táto zmluva nadobúda platnosť dňom jej podpisu oboma zmluvnými stranami a
účinnosť dňom nasledujúcim po dni jej zverejnenia v Centrálnom registri zmlúv, ktorý
vedie Úrad vlády SR.
6.2 Všetky zmeny, dodatky a prílohy k tejto zmluve sú platné výlučne v písomnej forme a
v znení odsúhlasenom a potvrdenom štatutárnymi zástupcami obidvoch zmluvných
strán.
6.3 Zmluva bola vypracovaná v troch rovnopisoch, z ktorých objednávateľ dostane dva
rovnopisy a zhotoviteľ jeden rovnopis.
6.4 Zmluvné strany vyhlasujú, že ustanoveniam tejto zmluvy zhodne porozumeli, čo do
obsahu i rozsahu, tieto vyjadrujú ich slobodnú a vážnu vôľu, čo potvrdzujú svojimi
vlastnoručnými podpismi na tejto zmluve.
V Bratislave dňa: 28. februára 2019
Za objednávateľa:

Za zhotoviteľa:

__________________________
prof. Darina Smržová
dekanka

________________________
Ing. Ján Gottweis
konateľ

Príloha:
Kópia zápisu z rokovania o vytvorení rozhrania pre prenos údajov o kartách majetku zo systému
SAP do systému VRS zo dňa 20.6.2018
4

5

