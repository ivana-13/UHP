Technicko – organizačné zabezpečenie systému a Aplikácie
eDocu
v zmysle Zákona č. 18/2018 Z.z. o ochrane osobných údajov a o zmene a doplnení niektorých
zákonov a Nariadenia Európskeho parlamentu a Rady (EÚ) 2016/679 o ochrane fyzických
osôb pri spracúvaní osobných údajov a o voľnom pohybe takýchto údajov
Identifikácia spoločnosti:

Obchodné meno:

eDocu, a.s.

Sídlo:

Sliačska 1/D, 831 02 Bratislava – Nové Mesto

IČO:

47 127 643

IČ DPH:

SK2023784917

Konajúci:

Ing. Miroslav Hájek, predseda predstavenstva

Kontaktná osoba

Mgr. Pavol Krajči – pavol.krajci@edocu.com, +421 907 409 793

Zápis v:

OR OS Bratislava I, oddiel Sa, vložka č. 6069/B

ďalej len „spoločnosť“ alebo „eDocu“

1 Predhovor
1.1

Spoločnosť eDocu, a.s. ako výhradný vlastník systému a softvérového riešenia eDocu,
ako aj súvisiacej aplikácie a ďalších systémov nadväzujúcich, spolupracujúcich alebo
kooperujúcich so systémom eDocu (ako napr. Medineto, Konferenčný systém eDocu,
Digitálny stavebný denník, Digitálna stavba), týmto deklaruje svoju pripravenosť na
legislatívne zmeny prijaté na úrovni Európskej únie známe aj ako Nariadenie
Európskeho parlamentu a Rady (EÚ) 2016/679 z 27. apríla 2016 o ochrane fyzických
osôb pri spracúvaní osobných údajov a o voľnom pohybe takýchto údajov (ďalej len
„GDPR“) reflektované v zákonnej úprave Slovenskej republiky ako Zákon č. 18/2018
Z.z. o ochrane osobných údajov a o zmene a doplnení niektorých zákonov (ďalej len
„ZOOÚ“) s účinnosťou od 25. mája 2018, v rozsahu a spôsobom popísaným v tomto
dokumente – technicko-organizačnom zabezpečení systému a aplikácie eDocu (ďalej
len „Dokument“).

1.2

GDPR je míľnikom európskej legislatívy. Svojou pôsobnosťou zasahuje do činnosti
každej entity ktorá drží, spracúva alebo sprostredkúva systém spracovania osobných
údajov či akoukoľvek inou formou prichádza do kontaktu s osobnými údajmi
európskych občanov v rámci Európskej únie, Európskeho hospodárskeho priestoru, ale
aj mimo nich v tretích krajinách.

1.3

GDPR vedie k zvýšeniu požiadaviek na dodržiavanie predpisov, ktoré sú podporované
rozsiahlymi finančnými sankciami (až 4% ročného celkového obratu pre skupiny
spoločností) a priamym nárokom občanov na národné ako aj európske súdy. Obsahuje
aj inovácie, ako napríklad "Ochrana súkromia podľa dizajnu", "Zodpovednosť" a
"Prenosnosť údajov" a mení právne parametre súhlasu.

1.4

Hlavné požiadavky GDPR sú (1) vrátiť späť kontrolu nad svojimi osobnými údajmi a
(2) zlepšiť ochranu osobných údajov na strane subjektu – dotknutej (fyzickej) osoby.
eDocu sa v rámci tohto Dokumentu snaží o detailné premietnutie legislatívnych
požiadaviek do pochopenia zmyslu a účelu GDRP, rizikových problémov súvisiacich
s novým zákonom a vybudovaniu vhodnej, bezpečnej a stabilnej štruktúry na
dosiahnutie súladu reálneho stavu prevádzkovania systémov a aplikácie so stavom
vyžadovaným nariadením a ZOOÚ.

2 Základné informácie o pojmoch a podmienkach ochrany
a spracúvaní osobných údajov fyzických osôb
2.1

Nariadením Európskeho parlamentu a Rady (EÚ) 2016/679 z 27. apríla 2016 o ochrane
fyzických osôb pri spracúvaní osobných údajov a o voľnom pohybe takýchto údajov sa
zrušuje smernica 95/46/ES (GDPR).

2.2

Nariadenie je priamo aplikovateľné a každá fyzická osoba, dotknutá na svojich právach
a právom chránených záujmoch alebo ktorá sa domnieva, že jej práva a právom
chránené záujmy vyplývajúce z GDPR boli porušené sa môže dovolávať jeho znenia
pred súdmi ktoréhokoľvek členského štátu a súdmi EÚ bez ohľadu na národnú
legislatívu, ktorá nesmie byť v rozpore s GDPR.

2.3

Z hľadiska osobnej pôsobnosti sa GDPR vzťahuje výlučne na žijúce fyzické osoby
a len na spracúvanie osobných údajov.

2.4

GDPR sa nevzťahuje na nežijúce fyzické osoby vrátane osôb, ktoré boli vyhlásené za
mŕtve, na právnické osoby alebo na fyzické osoby podnikateľov – samostatne
zárobkovo činné osoby (živnostníkov) pri výkone ich podnikateľskej činnosti (živnosti).

2.5

Osobné údaje sú údaje týkajúce sa identifikovanej (určenej) alebo identifikovateľnej
(určiteľnej) fyzickej osoby, pričom osobu možno identifikovať priamo alebo nepriamo,
najmä, ale nielen, na základe všeobecne použiteľného identifikátora alebo iného
identifikátora, ako je meno, identifikačné číslo, lokalizačné údaje, online identifikátor
na základe jednej či viacerých charakteristík alebo znakov, ktoré tvoria jej fyzickú,
fyziologickú, genetickú, psychickú, mentálnu, ekonomickú, kultúrnu alebo sociálnu
identitu. Ide o akýkoľvek údaj týkajúci sa konkrétnej osoby. Tak isto ide
o charakteristické črty spôsobilé svojimi vlastnosťami určiť osobu, ktorej sa údaj
dotýka.

2.6

Osobné údaje môžu byť k dispozícii v akejkoľvek forme, a to vrátane grafickej,
fotografickej, zvukovej, papierovej, digitálnej podobe ako aj v pamäti počítača alebo
cloudového programu.

2.7

Vlastnosť údaju ako osobného (či je možné považovať údaj za osobný) sa posudzuje na
individuálnej báze na základe dostupných údajov, ktoré možno ku konkrétnej fyzickej
osobe priradiť.

2.8

Osobné údaje o fyzických osobách je možné spracovávať len na základe jednotlivých
zákonných dôvodov založených na súhlase so spracovaním osobných údajov,
vyplývajúcich zo zákonov, právneho poriadku alebo zmluvy, zákonnej povinnosti
spracúvať osobné údaje, nevyhnutnosti ochrany života, zdravia alebo majetku dotknutej
osoby alebo inej fyzickej osoby, nevyhnutnosti plnenia úlohy realizovanej vo verejnom
záujme alebo pri výkone verejnej moci zverenej prevádzkovateľov či nevyhnutnosti
dosiahnutia účelu oprávnených záujmov prevádzkovateľa alebo tretej strany okrem
prípadov, keď nad týmito záujmami prevažujú záujmy alebo práva dotknutej osoby
vyžadujúce si ochranu osobných údajov, najmä ak je dotknutou osobou dieťa.

2.9

Spoločnosť eDocu, a.s. je vlastníkom systému a Aplikácie a v rámci svojich činností
dodržuje zásady tvorby, správy a riadenia systému a Aplikácie. Spoločnosť eDocu, a.s.
je zároveň sprostredkovateľom, ktorý spracúva osobné údaje v mene prevádzkovateľa,
ktorý je zároveň užívateľom Aplikácie a systému vyvinutého spoločnosťou eDocu do
ktorého majú prístup aj koneční užívatelia, spravidla zamestnanci alebo kontrahované
osoby prevádzkovateľa (užívateľa) na platforme spoločnosti. Prístup spoločnosti eDocu
k údajom konečných užívateľov je obmedzený a založený na zmluvnom poverení

prevádzkovateľa pre spoločnosť, ktorá vystupuje ako sprostredkovateľ a je obmedzený
na nevyhnutné údaje, spĺňajúc zásady zákonnosti, nevyhnutnosti, spravodlivosti
a transparentnosti, minimalizácie spracúvaných údajov, účelnosti, limitácie rozsahu
a času uchovávania dát, integrity a dôvernosti v rozsahu uvedenom v tomto Dokumente.
2.10 Spoločnosť eDocu je oprávnená vykonávať akékoľvek a všetky spracovateľské
operácie, ktoré sú nevyhnutné na plnenie jej povinností podľa právneho poriadku
Slovenskej republiky, Európskej únie, medzinárodných zmlúv ale vyplývajúcich aj zo
zmlúv medzi spoločnosťou a jej obchodnými partnermi. V prípade, že spoločnosť je
sprostredkovateľom v zmysle ZOOÚ a má uzavretý obchodnoprávny alebo obdobný
právny vzťah s prevádzkovateľom (obchodným partnerom), je oprávnená spracovávať
len také informácie, na ktoré od prevádzkovateľa výslovne získa povolenie a vždy len
v súlade s pokynmi prevádzkovateľa a to vrátane získavania, zhromažďovania, šírenia,
zaznamenávania, usporadúvania, prepracúvania alebo zmeny, vyhľadávania,
prehliadania, preskupovania, kombinovania, premiestňovania, využívania, uchovávania,
blokovania, likvidácie, poskytovania, sprístupňovania alebo zverejňovania.
Spracovateľské operácie likvidácie a poskytovania osobných údajov sprostredkovateľ
vždy vopred prekonzultuje s prevádzkovateľom a vyžiada si súhlas.
2.11 V prípade, že eDocu je sprostredkovateľom v zmysle ZOOÚ, vybavovanie žiadostí
alebo sťažností dotknutých osôb vybavuje len po písomnom splnomocnení
prevádzkovateľom, inak toto oprávnenie ostáva vo výlučnej kapacite prevádzkovateľa.
2.12 V prípade, že dotknutá osoba vznesie sťažnosť alebo žiadosť priamo
sprostredkovateľovi, spoločnosť eDocu bez zbytočného odkladu informuje
prevádzkovateľa o akýchkoľvek a všetkých sťažnostiach v súvislosti so spracúvaním
osobných údajov do dvoch dní a zároveň sa zaväzuje prevádzkovateľovi poskytnúť
všetku súčinnosť pri vybavovaní sťažností.
2.13 Medzi základné práva fyzických osôb pri spracúvaní ich údajov patrí najmä: právo
prístupu k spracúvaným údajom, právo na korekciu a doplnenie osobných údajov, právo
na obmedzenie spracúvania osobných údajov, právo na výmaz spracovávaných
osobných údajov, právo na presnosť údajov, na možnosť namietať a podať sťažnosť ako
aj právo na bezplatný prenos údajov za určitých podmienok tretej strane a bezplatne.
2.14 Fyzické osoby, ktorých údaje sa spracovávajú majú zároveň právo byť informované o:
2.14.1.

Množstve,
akosti
a komplexných
a spracovávaných dátach o nich;

2.14.2.

Dôvode spracovávania;

2.14.3.

Zákonnom účele spracovávania;

2.14.4.

Právnom základe spracúvania;

2.14.5.

Kategórii spracúvaných dát;

2.14.6.

Dĺžke uchovávania a frekvencií výmazov dát;

2.14.7.

Postupe údajov tretím stranám alebo tretím krajinám;

2.14.8.

Svojich právach a povinnostiach vyplývajúcich zo Zákona;

2.14.9.

Práve vziať súhlas so spracovávaním osobných údajov späť;

2.14.10.

informáciách

o uchovávaných

Práve podať sťažnosť resp. návrh na začatie konania zodpovednému orgánu
za ochranu osobných údajov;

2.14.11.

Existencii automatizovaného individuálneho rozhodovania.

2.15 Spoločnosť eDocu poskytuje ako sprostredkovateľ plnú súčinnosť prevádzkovateľovi
v prípade akejkoľvek kontroly zo strany štátnych orgánov alebo v prípade súdneho
sporu, ktoré sa týkajú ochrany osobných údajov spracúvaných prevádzkovateľom, a
zároveň za týmto účelom poskytuje prevádzkovateľovi akékoľvek súvisiace informácie,
podklady a dokumenty. V prípade, že je eDocu prevádzkovateľom v zmysle ZOOU,
poskytuje všetku súčinnosť v zmysle predchádzajúcej vety taktiež.

3 Charakteristika sprostredkovateľa
3.1

Spoločnosť eDocu je obchodná spoločnosť so sídlom na Sliačskej ulici č. 1/D, 831 02
Bratislava, Slovenská republika, IČO 47 127 643, zapísaná v Obchodnom registri
Okresného súdu Bratislava I, odd. Sa, vl.č. : 6069/B.

3.2

Spoločnosť eDocu je držiteľom všetkých a akýchkoľvek vlastníckych a autorských práv
k systému eDocu (ďalej len „systém“) resp. Aplikácii eDocu (ďalej len „Aplikácia“)
pracujúcej v on-line a cloudovom prostredí, ktorá za podmienok stanovených vo
Všeobecných podmienkach jej používania (ďalej len „VP“) umožňuje nakladať s
vloženým obsahom. Aplikáciu je možné používať iba v súlade so záväznými právnymi
predpismi a podmienkami uvedenými v tomto Dokumente a vo VP a v ďalších
dokumentoch, na ktoré VP odkazujú alebo sú obsiahnuté v zmluvách medzi eDocu
a obchodným partnerom.

3.3

Obsahom sú akékoľvek a všetky súbory, dáta a údaje a pod., ktoré užívateľ vloží do
Aplikácie (ďalej len „Obsah“). Nakladanie s Obsahom je vykonávanie operácií s
Obsahom v rozsahu a spôsobom predpokladaným a umožneným Aplikáciou a jej
funkcionalitami, najmä nahrávanie, prezeranie, kopírovanie, sťahovanie a zdieľanie
obsahu.

3.4

Spoločnosť eDocu poskytuje svojim obchodným partnerom a/alebo spolupracujúcim
subjektom a/alebo tretím stranám spravidla nevýhradné licencie na používanie
Aplikácie a to spravidla za odmenu založenú na obchodno-právnom vzťahu zväčša
územím neobmedzenú a časovo obmedzenú na dĺžku trvania majetkových práv. Presné
dojednania sú vecou zmluvného vzťahu medzi jednotlivými entitami.

3.5

Licencia je udeľovaná na používanie Aplikácie v súlade s jej určením a s podmienkami
uvedenými vo VP a v návode na používanie Aplikácie (ďalej len „Návod“). Akýkoľvek
a každý používateľ nie je oprávnený akokoľvek zasahovať do Aplikácie alebo ju meniť
(vrátane spätného prekladu alebo dekompilácie Aplikácie), s výnimkou úprav, ktoré v
zmysle donucujúcich ustanovení právnych predpisov nemožno vylúčiť. Porušenie tejto
povinnosti sa považuje za podstatné porušenie zmluvných záväzkov medzi eDocu
a stranou, ktorá takúto akciu vykonala resp. je za uvedený úkon zodpovedná. eDocu
v takomto prípade nezodpovedá za akékoľvek a všetky straty, úpravy, zničenie, výmaz
alebo akékoľvek ďalšie poškodenie údajov a to vrátane osobných údajov
nachádzajúcich sa v čase zásahu v Aplikácii alebo systéme.

3.6

Ustanovenie bodu 3.5 nezabavuje povinnosť spoločnosti eDocu nahlásiť takýto incident
zodpovednému orgánu – Úradu na ochranu osobných údajov Slovenskej republiky
do 72 hodín od porušenia ochrany osobných údajov v prípade, ak je spoločnosť eDocu,
a.s. prevádzkovateľom v zmysle ZOOÚ alebo bezodkladne v prípade, ak je v zmysle
ZOOÚ sprostredkovateľom a to kontaktnej osobe prevádzkovateľa, s ktorým má
spoločnosť eDocu, a.s. obchodnoprávny alebo obdobný vzťah.

3.7

Oznámenie podľa bodu 3.6 musí obsahovať v zmysle §40 ods. 4 ZOOÚ:
3.7.1. opis povahy porušenia ochrany osobných údajov vrátane, ak je to možné,
kategórií a približného počtu dotknutých osôb, ktorých sa porušenie týka, a
kategórií a približného počtu dotknutých záznamov o osobných údajoch;
3.7.2. kontaktné údaje zodpovednej osoby alebo iného kontaktného miesta, kde možno
získať viac informácií;
3.7.3. opis pravdepodobných následkov porušenia ochrany osobných údajov;
3.7.4. opis opatrení prijatých alebo navrhovaných prevádzkovateľom na nápravu
porušenia ochrany osobných údajov vrátane opatrení na zmiernenie jeho
potenciálnych nepriaznivých dôsledkov, ak je to potrebné.

3.8

Obdobné oznámenie ako oznámenie podľa bodu 3.7 vykoná spoločnosť eDocu, a.s.
v prípade, že je prevádzkovateľom v zmysle ZOOÚ aj voči fyzickej osobe, ktorá bola
porušením dotknutá, ak takéto riziko môže viesť k vysokej miere rizika pre túto
dotknutú osobu. Spoločnosť jednoducho popíše skutočnosti dôležité pre dotknutú
osobu, uvedie kontaktné údaje zodpovednej osoby, popíše možné následky a uvedie
navrhnuté opatrenia na nápravu nežiaduceho stavu.

3.9

Spoločnosť eDocu nie je povinná vykonať takéto oznámenie v prípade, ak ako
prevádzkovateľ v zmysle ZOOÚ prijala dostatočné technické a organizačné opatrenia
alebo by si to vyžadovalo neprimerané úsilie s tým, že zabezpečí iný efektívny spôsob
informovania dotknutej osoby alebo verejnosti.

3.10 eDocu využíva cloudové riešenia a poskytuje svoje služby, najmä služby Aplikácie,
prostredníctvom cloudových riešení založených na cloudových službách poskytovaných
spoločnosťou Amazon (Amazon Web Services – AWS) so sídlom 410 Terry Avenue
North, Seattle, Washington, Spojné štáty americké a dátovým centrom vo Frankfurte
nad Mohanom, Nemecká spolková republika.
3.11 eDocu ako zhotoviteľ resp. prevádzkovateľ a vlastník systému a Aplikácie dbá na
odbornú, technickú, organizačnú a aj personálnu spôsobilosť čím zaručuje bezpečnosť
spracúvaných osobných údajov v zmysle §39 a nasl. ZOOU. Ide najmä o:
3.11.1. šifrovanie osobných údajov na úrovni disku, ktoré je vykonávané spoločnosťou
AWS;
3.11.2. zabezpečenie trvalej dôvernosti, integrity, dostupnosti a odolnosti systémov
spracúvania osobných údajov, ktoré je zabezpečované spoločnosťou AWS;
3.11.3. zriadenie procesu obnovy dostupnosti osobných údajov a zabezpečenie prístupu
k nim v prípade fyzického alebo technického incidentu v rámci tzv. backupu
(spätného načítania údajov) na úrovni MongoDB Atlas, ktorý je externou
službou využívanou spoločnosťou eDocu.
3.12 Všetky osoby konajúce a vystupujúce v mene a za eDocu voči obchodným partnerom,
a ktoré sú riadne splnomocnené na takéto konanie z titulu ich organizačného a/ alebo
funkčného zaradenia alebo ak im to vyplýva z osobitného právneho predpisu, registra či
iného zmluvného záväzku a ktoré majú zároveň prístup k spracúvaným osobným
údajom, ich spracúvajú len na základe pokynov od prevádzkovateľa spracúvania
osobných údajov alebo sprostredkovateľa spracúvania (eDocu) resp. na základe
zmluvného vzťahu medzi prevádzkovateľom a sprostredkovateľom.

3.13 eDocu ako spoločnosť, ktorá vyvinula systém ako aj Aplikáciu zodpovedá za jej
technické a technologické riešenie, riadny chod a do maximálneho možného rozsahu aj
jej zabezpečenie.
3.13.1. Spoločnosť, ktorá je prevádzkovateľom datacentra je Amazon (Amazon Web
Services – AWS) so sídlom 410 Terry Avenue North, Seattle, Washington,
Spojné štáty americké a dátovým centrom vo Frankfurte nad Mohanom,
Nemecká spolková republika spolu s doplnkovou službou MongoDB Atlas,
využívaná ako cloudové úložisko a ktorá je prepojená na AWS.
3.13.2. Našu webovú stránku ako aj pridružené stránky používajú plnoleté osoby resp.
osoby staršie ako 16 rokov spolu s ďalšími komunikačnými kanálmi. Medzi
komunikačné kanály patrí najmä online webová stránka (www.edocu.com
a www.edocu.sk a www.medineto.com, ale aj smart aplikácia eDocu. Údaje
o osobách navštevujúcich naše komunikačné kanály sa spracúvajú na úrovni
anonymizovaných logov slúžiacich na skvalitnenie služieb a identifikáciu
systémových chýb bez toho, aby spoločnosť priraďovala konkrétny log ku
špecifickej osobe a tak ju robila identifikovateľnou. Po odsúhlasení
zaznamenáva spoločnosť aj súbory cookies, o čom je návštevník komunikačného
kanála upovedomený prostredníctvom oznámenia resp. tzv. „disclaimera“.
3.13.3. Riadenie prístupu na systémovej úrovni sa uskutočňuje prostredníctvom
spoločnosti AWS a je riadené cez webkonzolu.
3.13.4. Zabezpečenie informačných aktív pri prenose medzi prevádzkovateľom
a sprostredkovateľom
v zmysle
ZOOU
a zaobchádzanie
s externými
pamäťovými médiami sa uskutočňuje spravidla na externom médiu odovzdanom
partnerskou spoločnosťou a po vzájomnej dohode vyplývajúcej zo zmluvy
medzi obchodným partnerom a eDocu. Odovzdanie sa deje na externom médiu
od partnerskej spoločnosti po vzájomnej dohode a vzájomnom odsúhlasení
medzi eDocu a partnerskou spoločnosťou. Takéto odovzdanie je spravidla
doplnené overeným podpisom odovzdávajúceho protokolu poverenou osobou.

4 Podmienky ochrany osobných údajov
4.1

Spoločnosť eDocu spravidla uzatvára so svojimi obchodnými partnermi dodatočné
zmluvy o spracúvaní osobných údajov resp. o poverení spracúvaním osobných údajov
alebo o ochrane osobných údajov prípadne ich kombinácie, ktoré môžu byť vo forme
očíslovaného dodatku k iným zmluvám medzi spoločnosťou a obchodným partnerom
alebo môžu tvoriť ich súčasť. Akékoľvek a všetky ďalšie zmluvy uzatvorené medzi
obchodným partnerom spoločnosti a spoločnosťou eDocu týkajúce sa spracúvania
osobných údajov poukazujú a riadia sa aj týmto dokumentom, nakoľko detailne
popisuje technicko-organizačné zabezpečenie systému a Aplikácie a je ich
neodmysliteľnou súčasťou v rozsahu stanovenom predmetnými zmluvami. Zmluvy
detailne upravujú podmienky poskytovania služieb resp. zhotovenie diel pre
obchodného partnera spoločnosti eDocu a sú špecifikáciou tohto Dokumentu.

4.2

Zmluvy zároveň špecifikujú postavenie spoločnosti eDocu a jej obchodného partnera
vzhľadom na definičné pojmy uvedené v ZOOÚ najmä s ohľadom na postavenie
prevádzkovateľa a sprostredkovateľa. Zmluvy takisto špecifikujú predmet a trvanie
zmlúv o spracovaní osobných údajov.

4.3

Spoločnosť eDocu spracúva osobné údaje zamestnancov svojich obchodných partnerov
na zmluvnom základe, ktorý predstavuje kontrakt uzatvorený medzi eDocu
a obchodným partnerom, v rámci ktorého eDocu ako sprostredkovateľ dostáva
poverenie na spracovanie osobných údajov v dohodnutom a určenom rozsahu od
obchodného partnera, ktorý je zároveň zamestnávateľom fyzických osôb, ktorých údaje
majú byť spracované alebo je zodpovedný za formu, účel, dĺžku a ďalšie náležitosti
spracovávania osobných údajov týchto dotknutých osôb.

4.4

Miestom spracovania osobných údajov je sídlo spoločnosti eDocu resp. sídlo
obchodného partnera v zmysle podmienok uvedených v jednotlivých zmluvách
o ochrane a spracúvaní osobných údajov.

4.5

Spoločnosť eDocu spracúva osobné údaje fyzických osôb pracujúcich pre alebo
zmluvne zviazaných s obchodným partnerom v rozsahu založenom na zmluvnom
základe ako sprostredkovateľ, ktorému prevádzkovateľ (obchodný partner) udeľuje
povolenie na spracúvanie typologicky vymedzených údajov v mene prevádzkovateľa vo
forme zmluvy o poverení spracúvaním osobných údajov alebo jej ekvivalentu.

4.6

Ide najmä o tieto údaje užívateľa v eDocu, ktoré sú šifrované resp. anonymizované
v prípade, že sa uchovávajú pre štatistické a archivačné účely na základe oprávneného
záujmu spoločnosti v zmysle § 13 (1) (f) ZOOÚ:
4.6.1. meno a priezvisko, titul, akademický titul;
4.6.2. odborné, priemyselné alebo obchodné označenie či funkčné zaradenie;
4.6.3. adresa trvalého a/ alebo prechodného pobytu;
4.6.4. fyzická identita (muž/ žena);
4.6.5. komunikačné údaje (napr. telefón, email, fax)
4.6.6. telekomunikačné údaje (IP adresách), IMEI?
4.6.7. kontaktné údaje potrebné na identifikáciu dotknutej osoby ako napr. kontaktné
údaje týkajúce sa odberného miesta (napr. elektrickej energie) a ostatné údaje
potrebné na uzatvorenie, plnenie, zmeny a ukončenia zmluvy

4.7

Informácie, ich typ a spôsob spracovania za jedným zo stanovených účelov v zmysle
predchádzajúcich článkov sa zhromažďujú v databáze Sprostredkovateľa.

4.8

Ide predovšetkým o tieto informácie:
4.8.1. Registračné informácie potrebné pre vstup do systému resp. pre Aplikácie;
4.8.2. Profilové (resp. základné informácie) o dotknutej osobe;

4.9

Informácie nepodliehajú automatizovanému systému rozhodovania a uvedený systém
nie je využívaný v rámci procesov spoločnosti eDocu.

4.10 Spoločnosť eDocu nezhromažďuje žiadne informácie zahŕňajúce údaje o správaní
užívateľov (dotknutých osôb) systému alebo Aplikácie ako napr. informácie, ktoré by
mohli intereagovať so sociálnymi médiami po funkčnej alebo marketingovej stránke
a mohli by byť postúpené tretím stranám s cieľom presnejšie a dôslednejšie zacieliť
reklamu.
4.11 Spoločnosť eDocu nezhromažďuje žiadne informácie o platbách alebo finančných
aktivitách dotknutých osôb.
4.12 Spoločnosť eDocu nemá prístup k profilom a alebo údajom z profilov dotknutých osôb,
ktoré existujú na platformách sociálnych sietí.
4.13 Spoločnosť eDocu nezhromažďuje demografické údaje.
4.14 Spoločnosť eDocu zhromažďuje anonymizované a psedonymizované údaje vo forme
logov do systému na zmluvnom základe od dotknutých osôb uvedených v článku 4.
4.15 Údaje spracúvané automaticky zo zariadenia, z ktorého sa prihlasuje dotknutá osoba:
4.15.1. Informácie o polohe (GPS);
4.15.2. Senzorické údaje zo zariadenia.
4.16 Informácie z ďalších zdrojov:
4.16.1. Verejne dostupné zdroje (obchodný register, SAP, katastrálny portál a pod.);
4.16.2. Cookies informácie
4.16.2.1 Esenciálny login/ autentifikácia alebo navigácia.
4.17 Kategórie dotknutých osôb, ktorých osobné údaje spracúva spoločnosť eDocu:
4.17.1. zamestnanci obchodného partnera – ide najmä o plnenie povinností
zamestnávateľa (obchodného partnera – prevádzkovateľa) súvisiacich
s pracovným alebo obdobným pracovnoprávnym vzťahom (dohody o prácach
vykonávaných mimo pracovného pomeru) alebo výkonom funkcie vrátane
predzmluvných vzťahov na základe ich súhlasu alebo na základe zákona;
4.17.2. klienti obchodného partnera – fyzické osoby, ktoré majú s obchodným
partnerom – prevádzkovateľom občianskoprávny a/ alebo spotrebiteľský vzťah
a ktorých údaje sú nutné na spracovanie pre zabezpečenie riadneho plnenia
zmluvy a/ alebo zákonných povinností pre zabezpečenie riadnej dodávky tovaru
a/ alebo služieb;
4.17.3. fyzické osoby, ktoré obchodnému partnerovi poskytli súhlas so spracúvaním
osobných údajov a s ich postúpením spoločnosti eDocu pre riadne
a profesionálne zabezpečenie aktivít vyplývajúcich z uzavretej obchodnej
zmluvy medzi spoločnosťou eDocu a obchodným partnerom (napr. konferenčný

systém) ale aj údaje o fyzických osobách, ktoré sú klientmi obchodného partnera
a ich údaje sú potrebné na uzatvorenie a plnenie zmlúv vrátane predzmluvných
vzťahov, zmeny a ukončenia zmluvy, fakturácie poplatkov na základe zmluvy,
spolupráce a poskytovania súčinnosti orgánom verejnej moci a iným osobám
v zmysle všeobecne záväzných právnych predpisov;
4.17.4. fyzické osoby, ktorých osobné údaje obchodný partner uchováva a spracúva na
zmluvnom alebo zákonnom základe, a ktoré postupuje spoločnosti eDocu na
spracovanie;
4.17.5. okrem zamestnancov, pracovníkov, poradcov a zákazníkov (klientov)
obchodného partnera môže ísť tiež o dodávateľov a subdodávateľov
prevádzkovateľa (obchodného partnera) a fyzické osoby v pracovnoprávnom
alebo obdobnom vzťahu s nimi.
4.18 Spoločnosť eDocu pred začatím spracovávania osobných údajov predloží
potenciálnemu obchodnému partnerovi tento Dokument o technicko-organizačnom
zabezpečení systému a Aplikácie, ktorý je neodmysliteľnou súčasťou zmluvy
zakladajúcej obchodnú spoluprácu medzi eDocu a jej obchodným partnerom.
4.19 Spoločnosť eDocu vo vzťahu ku svojim obchodným partnerom zabezpečuje bezpečnosť
osobných údajov fyzických osôb v zmysle článku 28, ods. 3 (c) a článku 32 Nariadenia,
najmä v súvislosti s článkom 5 ods. 1 a ods. 2 Nariadenia. Prijímané údaje sú
opatreniami týkajúcimi sa bezpečnosti údajov a opatreniami, ktoré zaručujú úroveň
ochrany údajov zodpovedajúcej miere rizika porušení pri zachovaní dôvernosti,
integrity, dostupnosti a odolnosti systémov. Súčasný stav spracúvania osobných údajov,
náklady na implementáciu, povahu, rozsah a účel spracúvania, ako aj pravdepodobnosť
výskytu rizika týkajúceho sa práv a slobôd fyzických osôb vo význame čl. 32, ods. 1
Nariadenia a závažnosť tohto rizika sa rovnako zohľadňuje.
4.20 Tento dokument podlieha technologickému pokroku a ďalšiemu vývoju. S ohľadom na
túto skutočnosť si spoločnosť eDocu vyhradzuje právo zaviesť alternatívne primerané
opatrenia na zabezpečenie súladu systému a Aplikácie s právnym poriadkom
a predpismi. V prípade takéhoto konania spoločnosť eDocu zabezpečí, aby nebola
znížená bezpečnostná úroveň definovaných opatrení. Zásadné zmeny sú vždy
odkomunikované obchodnému partnerovi a/ alebo dotknutým fyzickým osobám
v zmysle bodu 4.17 a nasledujúcich.

5 Sprístupňovanie informácií používateľom
5.1

Spoločnosť eDocu spravidla sprístupňuje informácie prostredníctvom svojich
komunikačných kanálov – web a aplikácia a to v závislosti od nastavenia súkromia a zv.
„privacy nastavení“ pre rôznych užívateľov rôzne a to aj v rámci spoločnosti, ktorá je
obchodným partnerom eDocu aj mimo nej. Každý užívateľ môže mať špecifické
nastavenie ale tak isto existujú špecifické nastavenia pre skupiny zamestnancov alebo
osôb s cieľom dosiahnuť čo najvyššie zabezpečenie. V závislosti od stupňa zobrazenia
je selektovaná aj kvantita aj kvalita informácií v systéme.

5.2

Na webovej stránke ako aj na aplikáciu sú pripojené aj externé linky, ktoré užívateľa
resp. návštevníka môžu presmerovať do iných webových rozhraní. Tieto však nie sú
využívané na marketingové účely či na iné, užívateľom nevyžiadané, použitie.

5.3

V prípade, že užívateľ má záujem zdieľať zobrazený obsah s iným užívateľom a/ alebo
s treťou stranou či verejne, má túto možnosť v závislosti od nastavenia súkromia ako aj
stupňa ochrany a sprístupnenia. Aplikácia pracuje s tzv. otvoreným zdrojovým kódom

ako aj s uzatvoreným, určeným len na súkromné čítanie resp. zobrazenie. Spoločnosť
eDocu nenesie zodpovednosť za zverejnenie údajov užívateľom eDocu v rozsahu,
v akom ich sprístupní verejnosti dobrovoľne a vedome.

6 Komunikácia s registrovanými používateľmi (dotknuté osoby)
6.1

Komunikácia s registrovanými používateľmi v Aplikácii respektíve v systéme je
minimálna a minimalizovaná na nevyhnutnú možnú mieru nakoľko eDocu vystupuje
ako sprostredkovateľ spracúvania osobných údajov a v zásade nie je oprávnený
komunikovať s dotknutými osobami v zmysle bodu 3.7 a nasledujúcich.

6.2

Komunikácia s registrovanými používateľmi v Aplikácii respektíve v systéme a sú
zároveň zamestnancami respektíve osobami, ktoré majú s eDocu uzavretý
pracovnoprávny zmluvný vzťah alebo jeho obdobu a v prípade ktorých eDocu
vystupuje ako prevádzkovateľ systému sa riadi internými pokynmi zamestnávateľa
(spoločnosti eDocu) a komunikácia prebieha v zásade telefonicky respektíve mailom
alebo prostredníctvom výmeny správ a komentárov v rámci systému respektíve
Aplikácie, ktoré sú archivované a zotrvávajú v systéme respektíve Aplikácii.

6.3

Za komunikáciu sa považuje aj prvotné a každé ďalšie odsúhlasenie podmienok
používania Aplikácie a systému s ktorými užívateľ registrovaný do Aplikácie respektíve
systému súhlasí na znak čoho pripája svoj súhlas s podmienkami používania systému
respektíve Aplikácie a o čom je pri prvom respektíve každom ďalšom následnom
prihlásení pred ktorým došlo k zmene alebo doplneniu podmienok používania,
informovaní o všetkých právach vyplývajúcich zo ZOOÚ, Nariadenia GDRP respektíve
právneho poriadku Slovenskej republiky a Európskej únie ako aj medzinárodných
zmlúv a nariadení, ktoré sa vzťahujú na prevádzkovanie systému respektíve Aplikácie.
Upozornenie ako aj realizácia poučenia a následná formulácia súhlasu používateľa
s podmienkami je vždy a za každých okolností konzultovaná s prevádzkovateľom a ich
znenie je výsledkom vzájomnej dohody prevádzkovateľa s eDocu.

6.4

Zmeny v systéme či zmeny v ochrane osobných údajov budú používateľom oznámené
pomocou notifikácie resp. „disclaimera“, ktorý im jasne, stručne a výstižne uvedie o aké
zmeny sa jedná a či a ako sú dotknuté ich práva a právom chránené záujmy najmä
s ohľadom na ochranu osobných údajov a ďalšie práva, na ktorých by, ako dotknuté
osoby, mohli byť užívatelia ukrátení či postihnutí.

6.5

Súhlas so spracovaním osobných údajov spoločnosť eDocu zabezpečuje ako
sprostredkovateľ len subsidiárne. Primárna povinnosť získať súhlas so spracovaním
osobných údajov od dotknutej osoby je v kompetencii prevádzkovateľa tak ako je
popísaný v §13 (1) (a) ZOOÚ. Ak je však spoločnosť eDocu prevádzkovateľom súhlas
získava výslovne overený podpisom dotknutej osoby na tlačive (zamestnanci) alebo
prostredníctvom zaškrtnutia príslušného súhlasu so spracovaním osobných údajov
funkčne oddeleného od iných súhlasov a textu, tak aby bol zreteľný, a to priamo na
webovej stránke resp. v online prostredí ako aj napr. v Aplikácii. Tento súhlas je
kedykoľvek k nahliadnutiu a preukázateľný.

6.6

Novinky v procesoch ochrany osobných údajov prijatých v spoločnosti ako aj ďalšie
zmeny sú spravidla reflektované v nových dokumentoch pravidelne aktualizovaných
a dopĺňaných aj na stránke spoločnosti.

6.7

Používatelia, obchodní partneri ako aj klienti spoločnosti môžu na požiadanie získať
technicko-organizačné pokyny staršieho dáta z archívu spoločnosti po udaní dôvodu, na
aký túto dokumentáciu potrebujú.

7 Práva a možnosti voľby používateľa
7.1

Užívateľ môže vymazať obsah či ho prepísať v časti, kde mu to Aplikácia dovoľuje
(napr. osobné údaje o adrese, maily a pod.). V istom zmysle však Aplikácia poskytuje
takmer blockchainovú technológiu reťazenú tak, aby nebolo možné vymazávať dôležité
údaje, ktoré slúžia ako dôkazný materiál pre zamestnávateľa užívateľa (zamestnanec
obchodného partnera eDocu). Užívatelia majú teda limitovanú možnosť výmazu
obsahu, ktorá korešponduje s nastavením zmlúv medzi eDocu a obchodným partnerom.

7.2

Užívateľ je oprávnený a je mu umožnené nahliadať do všetkých dát, ktoré si uložil
v Aplikácii po prihlásení sa do nej. Spoločnosť nie je oprávnená a ani v skutočnosti
nemá prístup k týmto údajom ako užívateľ. Spoločnosť eDocu je schopná vidieť len
šifrované a anonymizované údaje z logov či zo systému, nie substanciu zahrnutú
v údajoch vyplnených užívateľom po prihlásení sa.

7.3

Užívateľské konto môže byť vymazané po zaslaní žiadosti o výmaz konta eDocu.

7.4

Retenčná politika eDocu reflektuje zameranie systému, softvéru ako aj aplikácie
a odráža najmä skutočnosť dlhodobého reťazenia údajov a to tak, aby boli všetky
relevantné informácie k dispozícii aj potom, ako osoba, ktorá ich do systému uložila nie
je naďalej aktívna. Deje sa tak na zmluvnom základe medzi eDocu a obchodným
partnerom s cieľom zabezpečiť maximálne možné mapovanie chodu a procesov
spoločnosti využívajúcej systém eDocu. Spoločnosť eDocu však na vyžiadanie vykoná
výmaz nerelevantných údajov, ktoré následne uchová len pre štatistické a archivačné
účely v anonymizovanej forme na právnom základe oprávneného záujmu spoločnosti.

7.5

Užívateľ môže zobrať svoj súhlas so spracovaním osobných údajov späť zaslaním
notifikácie prevádzkovateľovi systému spracovania osobných údajov, ktorým spravidla
nie je eDocu. V prípade, že je takáto žiadosť zaslaná priamo eDocu, tá ju postúpi
obchodnému partnerovi v závislosti od zmluvných dojednaní a konkrétneho projektu.
Na obdobnom princípe sa riadi aj oprava, obmedzenie a výmaz osobných údajov
uložených v Aplikácii resp. v systéme.

8 Retenčné pravidlá a riadenie kontinuity
8.1

Údaje systému a Aplikácie sú zálohované v intervale každých šesť hodín počas ktorých
sa vytvára a uchováva osem záloh a to automaticky 24 hodín denne a 7 dní v týždni.

8.2

Zálohované údaje sa uchovávajú na externom úložisku v spoločnosti AWS a v rámci
služby S3 (Simple Storage Service).

8.3

V prípade úplného zničenia dátového centra, predpokladaný čas obnovy zo záloh je
ekvivalentný 24 hodinám (1 deň).

8.4

eDocu vykonáva testovanie obnovy zo záloh periodicky na mesačnej báze.

8.5

eDocu má uzavreté zmluvy o údržbe svojich IT systémov a Aplikácie prostredníctvom
tretích strán, ale výhradne v rámci Európskej únie so spoločnosťou AWS – Frankfurt
nad Mohanom a Dublin.

8.6 Spoločnosť v rámci svojej bezpečnostnej politiky pre bezpečné zálohovanie vykonáva
periodické zálohovanie vždy, keď je to možné a účelné.

9 Kontrola fyzických vstupov
9.1

Spoločnosť eDocu, a.s. v rámci svojej činnosti dbá aj na fyzickú kontrolu vstupov do
priestorov svojich kancelárií, miestností a technického vybavenia.

9.2

Osobné údaje patriace prevádzkovateľovi (obchodnému partnerovi) ako aj prípadných
dotknutých fyzických osôb, pre ktoré spoločnosť eDocu vystupuje ako prevádzkovateľ
sama sú uchovávané u poskytovateľa IT služieb v zmysle bodu 3.10 tohto Dokumentu.

9.3

Chránené priestory (kancelárie, prevádzky a ďalšie fyzické priestory), najmä však
administratívna budova je vybavená elektronickým zabezpečovacím systémom,
kamerovým systémom ako aj fyzicky uzamykateľnými priestormi a vo večerných
hodinách fyzickou bezpečnostnou službou.

9.4

Dátové centrum poskytujúce vzdialené IT služby pre spoločnosť eDocu je podľa
vedomosti spoločnosti chránené elektronickým zabezpečovacím systémom ako aj
kamerovým systémom, fyzicky a osobne zabezpečené ako aj podliehajúce najprísnejším
bezpečnostným štandardom.

9.5

Vstup do chránených priestorov (kancelárie, serverové miestnosti, dátové centrum) sú
vybavené manuálnym uzamykacím systémom ako aj systémom kontroly vstupu
vedenom elektronicky (dátové centrum) ale aj vo forme tzv. hard copy evidenciou
oprávnených osôb spôsobilých vstupovať do chránených priestorov.

9.6

Spoločnosť eDocu vedie v zmysle bodu 9.5 evidenciu oprávnených vstupov do
chránených priestorov. Vo vzťahu k dátovému centru spoločnosť nemá dostatočné
prostriedky na zistenie špecifického zabezpečenia priestorov vzhľadom k skutočnostiam
uvedeným v bode 3.10 tohto Dokumentu.

9.7

Spoločnosť eDocu má definované pravidlá vstupu do chránených priestorov pre tretie
strany respektíve pozvané osoby respektíve návštevy. Do všetkých chránených
priestorov má návštevník, respektíve tretia strana povolený vstup len v sprievode
dohliadajúceho zamestnanca s plným oprávnením vstupovať do chránených priestorov.

9.8

Zamestnanci poskytujúci upratovacie služby a služby údržby sú oprávnení vstupovať do
kancelárskych priestorov bez sprievodu dohliadajúceho zamestnanca spoločnosti
s plným oprávnením vstupovať do týchto priestorov. Zamestnanci poskytujúci
upratovacie služby a služby údržby nie sú oprávnení vstupovať do serverových
miestností bez sprievodu dohliadajúceho zamestnanca spoločnosti s plným oprávnením
vstupovať do týchto priestorov. Vstup dátového centra sa riadi internými pravidlami
spoločnosti Amazon v rámci priestorov uvedených v bode 3.10 tohto dokumentu.

9.9

V prípade zamestnanca, ktorého pracovný pomer alebo obdobne založený
pracovnoprávny vzťah so spoločnosťou eDocu bol ukončený, je tento povinný
najneskôr v posledný pracovný deň pred ukončením pracovného alebo obdobného
pomeru odovzdať všetky prístupové kľúče, údaje, materiály v tlačenej ako aj
elektronickej podobe, ktoré by sa mohli alebo sa týkajú osobných údajov ktorejkoľvek
a všetkých dotknutých osôb vrátane ktorejkoľvek a všetkých dotknutých osôb
obchodného partnera spoločnosti eDocu odovzdať, pokiaľ zákonom, zmluvou alebo
iným právnym predpisom nie je stanovené inak. Zamestnancovi sú taktiež odňaté všetky

prístupové práva do počítačových systémov (vrátane ich dokumentácie) a akákoľvek
a všetka služobná elektronika, v prípade, že patrí spoločnosti, ktorá mu bola zverená.
9.10 V prípade odkúpenia elektroniky alebo iného technického zariadenia, alebo používania
elektroniky zakúpenej na osobné náklady je zamestnanec povinný vymazať a podrobiť
sa kontrole výmazu akýchkoľvek a všetkých chránených údajov v zmysle
predchádzajúcich viet z elektronického zariadenia ako aj z jeho záloh a to v závislosti
od jeho organizačného a funkčného zaradenia v rámci hierarchii spoločnosti.

10 Periodicita posudzovania, hodnotenia a vyhodnocovania
10.1 V rámci organizačných opatrení eDocu a jeho zamestnanci či kontrahované osoby, ktorí
spracúvajú a prichádzajú do kontaktu s osobnými údajmi dotknutých osôb, ktoré sú
v pracovnoprávnom alebo obdobnom vzťahu k obchodnému partnerovi eDocu
(prevádzkovateľovi), konajú vždy a výlučne na základe výhradného poverenia
manažmentom alebo zodpovednou osobou prevádzkovateľa, alebo na základe ich
funkčného či korporátneho zaradenia v rámci štruktúry spoločnosti eDocu.

10.2 eDocu ako sprostredkovateľ a ani ako prevádzkovateľ za žiadnych okolností
nepostupuje údaje uchovávané v systéme a/ alebo Aplikácii pre tretie krajiny mimo
Európsky hospodársky priestor. V prípade, že obchodný partner eDocu má sídlo, alebo
jeho výkonný manažment a/alebo prevažná časť jeho kapitálu sa nachádza v tretích
krajinách, spoločnosť eDocu striktne oddelí prístup k jednotlivým databázam tak, aby
údaje dotknutých osôb, na ktoré sa vzťahuje ZOOÚ alebo Nariadenie GDPR boli
chránené v zmysle zákonných pravidiel.

11 Kontaktné miesto
11.1 Kontaktným miestom eDocu je zodpovedná osoba za implementáciu pravidiel ZOOÚ
a GDPR v rámci spoločnosti.
11.2 Táto je prostredníkom a kontaktným bodom prvého styku pre prevádzkovateľov
(obchodných partnerov eDocu) ako aj pre prípadné dotknuté fyzické osoby.
11.3 Zodpovedná osoba poskytuje uvedeným subjektom podľa predchádzajúceho bodu
informácie a služby asistencie alebo vyplývajúce zo zákonných povinností, zmlúv,
z tohto Dokumentu a z dokumentov súvisiacich alebo nadväzujúcich na tento dokument.
11.4 Zodpovedná osoba je zároveň kontaktným miestom pre precosvanie žiadostí
a nahlasovanie incidentov vo vzťahu k orgánom Slovenskej republiky a Európskej únie
a ďalším oficiálnym inštitúciám.
11.5 Zodpovednú osobu je možné kontaktovať na emailovej adrese spoločnosti:
gdpr@edocu.com

12 Záverečné ustanovenia
12.1 Spoločnosť eDocu, a.s. týmto potvrdzuje, že informácie uvedené v tomto dokumente
vyjadrujú aktuálne technické a organizačné opatrenia, ktoré sa dodržiavajú na všetkých
pracoviskách spoločnosti a ktoré sú v spoločnosti zavedené za účelom zabezpečenia
úrovne ochrany a bezpečnosti údajov.
12.2 Akékoľvek odchýlky od informácií poskytnutých v tomto Dokumente sú obchodnému
partnerovi spoločnosti a/ alebo dotknutej fyzickej osobe bez zbytočného odkladu

oznámené s odkazom na pôvodné zmluvné, licenčné alebo podmienky poskytnutého
súhlasu na spracovanie osobných údajov. Spolu s oznámením spoločnosť eDocu
relevantným osobám poskytne aj aktualizovaný Dokument s novelizovaným znením
reflektujúcim zapracované zmeny. Po vyhodnotení miery primeranosti opatrení
a písomnom alebo konkludentnom odsúhlasení predloženej novej verzie tohto
dokumentu oprávneným zástupcom obchodného partnera alebo dotknutou fyzickou
osobou či jej zástupcom, pôvodný Dokument sa nahrádza v celom rozsahu novým
Dokumentom podpísaným respektíve odsúhlaseným druhou stranou, ktorý sa dňom
odsúhlasenia a riadneho doručenia druhej strane stane namiesto pôvodného Dokumentu
neoddeliteľnou súčasťou zmluvy, a to bez potreby vyhotovovania osobitného dodatku
k nej.

