Zmluva o poskytovaní služieb
uzavretá podľa ust. § 269 ods. 2 zákona č. 513/1991 Zb. - Obchodný zákonník
medzi
poskytovateľom:
Obchodné meno:
Sídlo:
IČO :
DIČ:
IČ DPH:
Registrácia:
Konajúca prostredníctvom:
Bankové spojenie:
Číslo účtu:
IBAN:
e-mail:
Internetová stránka:

BONET Systems, s.r.o.
Lenardova 14, 851 01 Bratislava
47 258 837
2120277632
SK2120277632
zapísaná v obchodnom registri vedenom Okresným súdom
Bratislava I, v oddiele Sro, vo vložke č. 111224/B
Peter Mihálik, konateľ
Tatra banka, a.s.
2629754810/1100
SK11000000002629754810
support@bonet.sk
http://www.bonet.sk

(ďalej len ako „Poskytovateľ“)
a
objednávateľom:
Obchodné meno:
Sídlo:
IČO :
DIČ:
IČ DPH:
Registrácia:
Konajúca prostredníctvom:
Bankové spojenie:
Číslo účtu:
IBAN:

Literárne informačné centrum
Bratislava, Námestie SNP č. 12, PSČ: 812 24
31752381
SK2020811947
nie sme platiteľmi DPH
Štatistický úrad, register príspevkových organizácií
štatutárny zástupca: riaditeľka Miroslava Vallová
Štátna pokladnica
SK70 8180 0000 0070 0023 9240, Štátna pokladnica
SPSRSKBA

(ďalej len ako „Objednávateľ“)
(Poskytovateľ a Objednávateľ ďalej spoločne len ako „zmluvné strany“)
Článok I.
Úvodné ustanovenia
1.

Objednávateľ je podnikateľom v zmysle ustanovenia § 2 ods. 2 zákona č. 513/1991 Zb. Obchodný
zákonník v znení neskorších predpisov (ďalej len ako „Obchodný zákonník“) a prevádzkuje systém
bližšie charakterizovaný v právne neoddeliteľnej prílohe č. 1 tejto zmluvy (ďalej len ako „príloha č. 1“),
ako funkčný celok, ktorého súčasťou sú sieťové prvky, servery a iné technické zariadenia, pričom pre
správne fungovanie uvedeného systému je nevyhnutná aj istá technická podpora poskytovaná
Poskytovateľom. Objednávateľ má preto záujem využívať odborné služby technickej podpory
spočívajúce v správe a údržbe sieťových prvkov, serverov alebo iného technického zariadenia (ďalej ako
„zariadenie“) za podmienok podľa článku II tejto zmluvy (uvedené služby ďalej ako „služby“ alebo
„služby podpory“).

2.

Poskytovateľ je právnickou osobou, riadne založenou a existujúcou podľa právneho poriadku Slovenskej
republiky, ktorá disponuje potrebnými skúsenosťami, znalosťami, odborným personálom, technickým a
programovým vybavením na zabezpečenie poskytovania služieb.

strana 1 (celkom 6)

3.

Keďže Poskytovateľ má záujem poskytovať služby Objednávateľovi a Objednávateľ má záujem odoberať
služby od Poskytovateľa, dohodli sa zmluvné strany na uzavretí tejto zmluvy, aby ňou upravili
podmienky poskytovania služieb Poskytovateľom Objednávateľovi a s tým súvisiace vzájomné práva a
povinnosti zmluvných strán.
II.
Poskytovanie služieb a súčinnosť Objednávateľa

1.

Poskytovateľ sa zaväzuje poskytovať Objednávateľovi služby podľa pokynov a požiadaviek Objednávateľa,
ktorými sa majú na mysli najmä nasledovné činnosti:
a)

b)
c)
d)
e)

správa funkčnosti a bezpečnosti zariadení, ktoré tvoria funkčný celok (upgrade softvérových
balíkov na aktuálne verzie, konzultácie prípadných problémov spojených s bezpečnosťou a
funkčnosťou zariadení),
monitoring a správa funkčnosti (monitoring dostupnosti a funkčnosti spúšťaných procesov 24
hodín denne, 7 dní v týždni,)
technická podpora (telefonická a e-mailová technická podpora pre nastavovanie procesov a
hlásenie problémov),
aktívna účasť na plánovaní a optimalizácii nákupu hardvérového a softvérového vybavenia,
monitoring prevádzky a dostupnosti jednotlivých serverov a zariadení, proaktívne reagovanie
v prípade výpadkov a ak je to nutné, aj v súčinnosti s Objednávateľom eliminácia týchto
výpadkov.

2.

Objednávateľ sa zaväzuje zaplatiť Poskytovateľovi za riadne poskytovanie služieb podľa tohto článku
dohodnutú odplatu.

3.

Poskytovateľ sa zaväzuje poskytovať Objednávateľovi služby podpory na svoje náklady a na svoje
nebezpečenstvo spôsobom dohodnutým v ďalších ustanoveniach tohto článku.

4.

Poskytovanie služieb podľa tohto článku bude vykonávané na úrovni zvolenej Objednávateľom, ktorá je
bližšie špecifikovaná v právne neoddeliteľnej prílohe č. 2 tejto zmluvy (ďalej len ako „príloha č. 2“).
Poskytovateľ bude vykonávať služby podpory buď automaticky (samostatne) pri monitorovaných službách
bodu 1 tohto článku, inak vždy na základe hlásenia Objednávateľa, urobeného prostredníctvom e-mailu na
adresu elektronickej pošty v tvare support@bonet.sk (ďalej ako „kontaktná e-mailová adresa
Poskytovateľa“),
a to
výhradne
z adresy
elektronickej
pošty
Objednávateľa
v tvare
marta.babikova@litcentrum.sk (ďalej ako „kontaktná e-mailová adresa Objednávateľa“) a zároveň musí
byť ako CC uvedená e-mailová lic@litcentrum.sk. Okrem kontaktnej e-mailovej adresy Poskytovateľa je
Objednávateľ oprávnený využiť pre hlásenie požiadaviek aj hotline linku , tel. č. +421 2 20 60 77 22, a to
v časoch a za podmienok bližšie charakterizovaných v prílohe č. 2 v závislosti od zvolenej úrovne
poskytovania služieb. Každé hlásenie musí obsahovať aspoň všeobecnú charakteristiku požiadavky
a identifikáciu zariadenia, ktorého sa príslušná požiadavka týka. Zmenu e-mailovej adresy uvedenej v
tomto bode je Objednávateľ povinný preukázateľne oznámiť Poskytovateľovi, pričom táto zmena sa stane
účinnou najskôr uplynutím troch pracovných dní od jej oznámenia. Poskytovanie služieb bude vykonávané
jednak na diaľku prostredníctvom prístupu cez internet pri tých druhoch služieb, ktorých povaha to
pripúšťa, a jednak priamymi zásahmi Poskytovateľa v mieste, kde sa zariadenie podľa hlásenia
Objednávateľa nachádza.

5.

Najneskôr do času stanoveného v prílohe č. 2 navrhne Poskytovateľ Objednávateľovi, prostredníctvom emailu doručeného na kontaktnú e-mailovú adresu Objednávateľa, postup splnenia príslušnej požiadavky
Objednávateľa a zároveň mu oznámi lehotu pre jej splnenie, spolu s dátumom a časom, kedy službu
plánuje vykonať. Lehota pre splnenie požiadavky začne plynúť od okamihu kedy Objednávateľ oznámi

strana 2 (celkom 6)

Poskytovateľovi, prostredníctvom e-mailu doručeného na kontaktnú e-mailovú adresu Poskytovateľa,
súhlas s vykonaním služby podľa postupu, v rozsahu a v čase navrhovanom Poskytovateľom. V prípade
telefonického nahlásenia požiadavky, dohodnú zmluvné strany vyššie uvedené podmienky vykonania
služby telefonicky. Dohodnuté podmienky Poskytovateľ oznámi Objednávateľovi prostredníctvom e-mailu
doručeného na kontaktnú e-mailovú adresu Objednávateľa. Lehota pre splnenie požiadavky začne plynúť
od okamihu, kedy Objednávateľ oznámi Poskytovateľovi, prostredníctvom e-mailu doručeného na
kontaktnú e-mailovú adresu Poskytovateľa, súhlas s uvedenými podmienkami, najneskôr však márnym
uplynutím 24 hodín od odoslania oznámenia podľa predchádzajúcej vety Objednávateľovi. Pri tých
službách, ktoré vzhľadom na ich povahu vykonáva Poskytovateľ samostatne (automaticky), začína lehota
na ich vykonanie plynúť od okamihu vzniku potreby ich vykonať, pričom dĺžka tejto lehoty je stanovená
v prílohe č. 2.
6.

Poskytovateľ v návrhu resp. oznámení dohodnutých podmienok podľa bodu 5 tohto článku oznámi
Objednávateľovi kontaktné údaje osoby, ktorá bude až do splnenia príslušnej požiadavky kontaktnou
osobou Poskytovateľa na účely tejto požiadavky.

7.

V prípade, že Objednávateľ vytkne počas kontrolnej prevádzky vady služby, dohodnú zmluvné strany, za
primeraného použitia ustanovenia bodu 5 tohto článku, postup odstránenia vád spolu s lehotami, počas
ktorých bude zhotoviteľ povinný tieto vady odstrániť a prípadne tiež s dátumom a časom, kedy bude
odstránenie vád vykonané. Odstránenie týchto vád vykoná Poskytovateľ na vlastné náklady a
nebezpečenstvo a bezplatne.

8.

Lehoty podľa tejto zmluvy sa predlžujú o dobu trvania prekážky, ktorá nastala nezávisle od vôle
Poskytovateľa a bráni mu v splnení jeho záväzku, ak nemožno rozumne predpokladať, že by Poskytovateľ
túto prekážku alebo jej následky predvídal a včas odvrátil alebo prekonal. Po dobu trvania prekážky podľa
predchádzajúcej vety nie je Poskytovateľ v omeškaní so splnením záväzkov podľa tejto zmluvy.

9.

Poskytovateľ sa zaväzuje
a) plniť záväzky z tejto zmluvy prostredníctvom osôb, ktoré majú príslušnú kvalifikáciu potrebnú
na riadne plnenie záväzkov Poskytovateľa,
b) zachovávať záväzok mlčanlivosti podľa článku III tejto zmluvy,
c) na požiadanie potvrdiť Objednávateľovi prevzatie informácií, dokumentov, médií a pod.,
d) poskytovať Objednávateľovi súčinnosť potrebnú na dosiahnutie účelu tejto zmluvy.

10. Objednávateľ sa zaväzuje poskytnúť Poskytovateľovi na účely riadneho plnenia jeho záväzkov podľa tejto
zmluvy všetku potrebnú súčinnosť, ktorú je od neho je možné odôvodnene a objektívne očakávať, a to:
a) robiť hlásenia spôsobom dojednaným v tomto článku,
b) poskytnúť Poskytovateľovi dostupné informácie o štruktúre počítačovej siete, v rámci ktorej ja
nainštalované zariadenie, ktorého sa vykonanie akejkoľvek služby podľa tejto zmluvy týka,
c) poskytnúť Poskytovateľovi všetku dostupnú dokumentáciu zariadení, na ktorých má byť
vykonaná požadovaná služba,
d) poskytnúť Poskytovateľovi informácie umožňujúce Poskytovateľovi prístup k systémom
Objednávateľa prostredníctvom siete internet,
e) poskytnúť Poskytovateľovi ním vyžiadané informácie potrebné pre bezpečnú prevádzku
jednotlivých zariadení,
f) po vykonaní hlásenia požiadavky poskytovať na vyžiadanie aj ďalšie informácie na účely
odstránenia výpadku,
g) umožniť Poskytovateľovi vstup do všetkých priestorov, v ktorých sa budú nachádzať zariadenia,
ktorých sa vykonanie akejkoľvek služby podľa tejto zmluvy bezprostredne týka, resp. sa zaväzuje
zabezpečiť umožnenie takého prístupu vrátane všetkých prípadných dokladov a/alebo súhlasov
akýchkoľvek tretích dotknutých strán,

strana 3 (celkom 6)

h) podľa potreby poskytovať aj iné formy súčinnosti v záujme a za účelom riadneho splnenia
záväzkov Poskytovateľa podľa tejto zmluvy
i) nevykonávať žiadne zmeny konfigurácie zariadení, siete a ani iných technických komponentov,
alebo procesov, tykajúcich sa fungovania zariadení, ktoré sú predmetom zmluvy, bez
písomného upovedomenia Poskytovateľa
j) nevykonávať žiadne zmeny umiestnenia zariadení, zmeny v napájacej sieti a zmeny
v klimatizačných zariadeniach, bez písomného upovedomenia Poskytovateľa.
11. Súčasťou prílohy č. 1 je špecifikácia tých zložiek Objednávateľom prevádzkovaného systému, ktorých
údržba alebo servis sú predmetom samostatnej zmluvy uzavretej medzi Objednávateľom a akoukoľvek
treťou osobou, ako aj špecifikácia rozsahu záväzku tejto tretej osoby podľa príslušnej zmluvy. Ak
Poskytovateľ pri vykonávaní služieb podľa tejto zmluvy zistí, že pre splnenie jeho záväzku je nevyhnutné
vykonať činnosť, ktorá je predmetom zmluvy uzavretej medzi Objednávateľom a treťou osobou, o ktorej
zmluve bol Poskytovateľ oboznámený spôsobom podľa predchádzajúcej vety, má Poskytovateľ povinnosť
upozorniť na túto skutočnosť Objednávateľa. V tom prípade začínajú akékoľvek lehoty podľa tejto zmluvy
plynúť až po vykonaní predmetných činností príslušnou treťou osobou a po preukázateľnom oznámení
tejto skutočnosti Objednávateľom Poskytovateľovi. Objednávateľ sa zaväzuje písomne oznámiť
Poskytovateľovi každú zmenu skutočností uvedených v prílohe č. 1 bezodkladne, pričom až do vykonania
tohto oznámenia sa údaje v nej uvedené považujú za pravdivé.
Článok III
Záväzok mlčanlivosti
1.

Poskytovateľ sa zaväzuje zachovávať mlčanlivosť podľa § 271 zákona č. 513/1991 Zb. Obchodného
zákonníka v znení neskorších predpisov o dôverných informáciách, ktoré sa dozvedel v súvislosti
s realizáciou tejto zmluvy. Najmä sa zaväzuje bez predchádzajúceho písomného súhlasu Objednávateľa
nesprístupniť žiadnu informáciu (a to ani v písomnej, ani v elektronickej, ani v inej zmyslami vnímateľnej
podobe), týkajúcu sa predmetu plnenia tejto zmluvy v časti, ani celku tretej osobe, a to až dovtedy, kým sa
informácie chránené podľa tejto zmluvy nestanú verejne prístupnými právne dovoleným spôsobom.
Povinnosť mlčanlivosti podľa tohto bodu sa nevzťahuje na poskytovanie informácií, ak je všeobecne
záväzným právnym predpisom uložená edičná povinnosť v akejkoľvek forme.

2.

Dôverné informácie zahŕňajú všetky dáta, finančné informácie, obchodné informácie, prevádzkové
informácie, marketingové plány, materiály, výrobky, technológie, výkazy a akékoľvek iné informácie, ktoré
boli/budú medzi účastníkmi navzájom zverejnené alebo poskytnuté, a to v ústne, písomne alebo
akýmkoľvek iným spôsobom.

Článok IV
Odplata
1.

Objednávateľ sa zaväzuje zaplatiť Poskytovateľovi za riadne poskytovanie služieb podľa tejto zmluvy
odplatu podľa ustanovení tohto článku.

2.

Objednávateľ je povinný platiť Poskytovateľovi paušálnu mesačnú odplatu za poskytovanie služieb podľa
tejto zmluvy vo výške určenej v právne neoddeliteľnej prílohe č. 3 tejto zmluvy (ďalej len „cenník“), v časti
Prevádzkový mesačný poplatok, pričom táto paušálna odplata kryje poskytovanie služieb najviac v rozsahu
stanovenom v Prílohe č. 2 k tejto zmluve (ďalej len „predplatený rozsah“).

strana 4 (celkom 6)

3.

Za riadne poskytovanie služieb nad rámec predplateného rozsahu sa Objednávateľ zaväzuje platiť odplatu
v osobitne dohodnutej výške určenej v cenníku, v časti Cena služieb nad rámec predplateného rozsahu.

4.

Poskytovateľ je oprávnený k poslednému dňu každého kalendárneho mesiaca trvania tejto zmluvy vystaviť
faktúru na odmenu podľa tohto článku. Faktúra bude splatná do 14. (štrnásteho) dňa odo dňa doručenia
faktúry. Fakturovaná suma bude zaplatená prostredníctvom banky na účet uvedený vo faktúre.

5.

Poskytovateľom vystavená faktúra musí obsahovať všetky náležitosti daňového dokladu v zmysle
príslušných právnych predpisov. U faktúr sa nevyžaduje doručovanie formou doporučenej zásielky
s doručenkou, ale postačuje doručovanie formou obyčajnej zásielky alebo so súhlasom príjemcu
prostredníctvom e-mailu zaslaného na adresu elektronickej pošty uvedenú v záhlaví tejto zmluvy, alebo
preukázateľne oznámenú Poskytovateľovi najmenej 5 dní vopred. Poskytovateľ pri elektronickej faktúre
musí zabezpečiť podľa § 71- § 76 zákona o DPH vierohodnosť jej pôvodu, neporušenosť obsahu
a čitateľnosť.

6.

Ak sa Objednávateľ dostane do omeškania so zaplatením odplaty podľa tohto článku, zaväzuje sa zaplatiť
Poskytovateľovi úrok z omeškania vo výške 0,05% z dlžnej sumy za každý aj začatý deň omeškania.
Článok V
Sankcie

1.

Ak Poskytovateľ bude meškať s dodržaním lehôt podľa tejto zmluvy, je povinný zaplatiť Objednávateľovi
zmluvnú pokutu vo výške 1% z celkovej sumy odplaty fakturovanej Poskytovateľom Objednávateľovi podľa
tejto zmluvy v kalendárnom mesiaci, kedy k omeškaniu došlo, za každú aj začatú hodinu omeškania; najviac
však vo výške 100% z uvedenej Poskytovateľom fakturovanej sumy za jedno porušenie. Zmluvná pokuta je
splatná najneskôr 14. dňa kalendárneho mesiaca nasledujúceho po mesiaci, kedy k omeškaniu došlo.

Článok VI
Spoločné a záverečné ustanovenia
1.

Táto zmluva a právne vzťahy ňou založené sa riadia právnym poriadkom Slovenskej republiky.

2.

Všetky nároky vyplývajúce zo Zmluvy musia byť voči druhej strane uplatnené písomne, a to doporučeným
listom alebo odovzdané osobne. V prípade poštového styku sa za deň uplatnenia nároku považuje deň
doručenia doporučeného listu poštovým úradom na adresu uvedenú na tejto Zmluve, a v prípade, že
v budúcnosti dôjde k zmene adresy zmluvnej strany, tak na adresu zmluvnej strany uvedenú v danom čase
v príslušnom obchodnom registri. Účinky doručenia písomných podaní sú na účely Zmluvy splnené aj vtedy,
ak príjemca podania si toto nevyzdvihol v odbernej lehote, alebo jeho prevzatie bezdôvodne odmietol.

3.

Táto zmluva je uzavretá na dobu 1 rok (od 1. 7. 2018 do 30. 6. 2019) a nadobúda platnosť dňom jej
podpísania zmluvnými stranami a účinnosť dňom nasledujúcim po dni jej zverejnenia v Centrálnom registri
zmlúv.

4.

Zmluvné strany sa dohodli, že túto zmluvu je možné zrušiť
a) písomnou výpoveďou doručenou jednou zmluvnou stranou druhej zmluvnej strane; výpovedná
doba je 3 (troj) mesačná a začína plynúť prvým dňom kalendárneho mesiaca nasledujúceho po
dni doručenia výpovede, pričom za posledný deň výpovednej doby sa považuje posledný
kalendárny deň mesiaca,
b) dohodou zmluvných strán v písomnej forme,
c) písomným odstúpením od zmluvy.

strana 5 (celkom 6)

5.

Ktorákoľvek zmluvná strana je oprávnená od tejto zmluvy odstúpiť zaslaním písomného odstúpenia od
zmluvy druhej zmluvnej strane v prípade podstatného porušenia tejto zmluvy druhou zmluvnou stranou.

6.

Za podstatné porušenie tejto zmluvy Objednávateľom sa považuje najmä
a) neposkytnutie dostatočnej súčinnosti Poskytovateľovi, a to ani po písomnom upozornení zo
strany Poskytovateľa,
b) omeškanie Objednávateľa so zaplatením splatnej faktúry po dobu dlhšiu ako 30 dní, a to ani po
upozornení zo strany Poskytovateľa zaslaného Objednávateľovi e-mailom,
c) konanie, ktoré je za podstatné porušenie označené v niektorom z ustanovení tejto zmluvy a
d) konanie, ktoré možno pokladať za podstatné porušenie tejto zmluvy s poukazom na ust. § 345
ods. 2 Obchodného zákonníka.

7.

Za podstatné porušenie tejto zmluvy Poskytovateľom sa považuje opakované neplnenie povinností
Poskytovateľa podľa tejto zmluvy, a to napriek písomnému upozorneniu zo strany Objednávateľa, a tiež
konanie Poskytovateľa, ktoré možno pokladať za podstatné porušenie tejto zmluvy s poukazom na ust. §
345 ods. 2 Obchodného zákonníka; pre vylúčenie pochybností sa za opakované neplnenie povinností
Poskytovateľa považuje opakované porušenie povinností rovnakého alebo rôzneho obsahu, t.j. pre
možnosť odstúpenia postačí, ak Poskytovateľ počas trvania tejto zmluvy poruší svoje povinnosti min. 2x.

8.

Ak sa niektoré ustanovenie tejto zmluvy stane neplatným či neúčinným, nedotýka sa to ostatných
ustanovení tejto zmluvy, ktoré zostávajú platné a účinné. Zmluvné strany sa v tomto prípade zaväzujú
dohodou nahradiť neplatné alebo neúčinné ustanovenie novým ustanovením, ktoré zodpovedá pôvodne
zamýšľanému účelu neplatného alebo neúčinného ustanovenia. Do doby dosiahnutia dohody medzi
zmluvnými stranami platí zodpovedajúca úprava všeobecne záväzných právnych predpisov Slovenskej
republiky.

9.

Túto zmluvu je možné meniť a/alebo dopĺňať len dohodou strán v písomnej forme.

10. Zmluva je vyhotovená v dvoch rovnopisoch, z ktorých každá zmluvná strana obdrží jeden.
11. Zmluvné strany vyhlasujú, že si zmluvu prečítali, jej obsahu porozumeli, vyhlasujú, že je určitá
a zrozumiteľná, nie je uzavretá v tiesni za nápadne nevýhodných podmienok a na znak slobodnej a vážnej
vôle ju oprávnení zástupcovia zmluvných strán podpisujú.

V Bratislave, 27. 6. 2018

V Bratislave, 27. 6. 2018

______________________________
BONET Systems, s.r.o.
Peter Mihálik
konateľ

____________________________
Literárne informačné centrum
riaditeľka
Miroslava Vallová

strana 6 (celkom 6)

