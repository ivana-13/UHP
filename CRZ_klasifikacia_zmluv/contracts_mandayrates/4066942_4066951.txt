č. zmluvy: 420/2019

Zmluva o poskytovaní konzultačných a školiacich služieb
uzatvorená podľa § 269 ods. 2 zákona č. 513/1991 Zb. Obchodný zákonník v znení neskorších
predpisov
(ďalej len „Zmluva“)
medzi zmluvnými stranami
Úrad podpredsedu vlády Slovenskej republiky pre investície a informatizáciu
Sídlo:
Štefánikova 15, 811 05 Bratislava, Slovenská republika
Zastúpený:
Mgr. Ján Hrubý, generálny tajomník služobného úradu
na základe plnej moci zo dňa 5.6.2019
Bankové spojenie:
Štátna pokladnica
Číslo účtu:
SK52 8180 0000 0070 0055 7142
IČO:
50 349 287
DIČ:
2120287004
IČ DPH:
nie je platiteľom DPH
(ďalej aj ako „Objednávateľ“)
a
SHIELD TECH s. r. o.
Sídlo:
Zastúpený:
Bankové spojenie:
Číslo účtu:
IČO:
DIČ:
IČ DPH:
Zapísaný:
Oddiel:
(ďalej len „Poskytovateľ“)

Karpatské námestie 10A, 831 06 Bratislava, Slovenská republika
Adam Lojkó, konateľ spoločnosti
Slovenská sporiteľňa, a. s.
SK26 0900 0000 0051 4859 5023
51 880 407
2120826191
SK2120826191
v Obchodnom registri Okresného súdu Bratislava I,
Sro, vložka č. 130585/B

(Objednávateľ a Poskytovateľ ďalej spolu len ako „Zmluvné strany“ a každý z nich samostatne ako
„Zmluvná strana“)
I.
PREAMBULA
1.

Táto Zmluva je výsledkom zadávania zákazky s nízkou hodnotou na predmet „Konzultačné a
školiace služby v oblasti implementácie systémov manažérstva kvality podľa požiadaviek
medzinárodnej normy STN EN ISO 9001: 2015 v organizácii Úradu podpredsedu vlády Slovenskej
republiky pre investície a informatizáciu v rámci národného projektu Zavádzanie a podpora
manažérstva kvality v organizáciách verejnej správy.“ vyhlásenej Objednávateľom podľa § 117
zákona č. 343/2015 Z. z. o verejnom obstarávaní a o zmene a doplnení niektorých zákonov v znení
neskorších predpisov a uzatvára sa s Poskytovateľom ako s úspešným uchádzačom vo verejnom
obstarávaní.

2.

Poskytovanie konzultačných a školiacich služieb v oblasti implementácie systémov manažérstva
kvality podľa požiadaviek medzinárodnej normy STN EN ISO 9001: 2015 u Objednávateľa sa
realizuje v rámci národného projektu Zavádzanie a podpora manažérstva kvality v organizáciách
verejnej správy financovaného z Operačného programu Efektívna verejná správa, ktorého
prijímateľom je Úrad pre normalizáciu, metrológiu a skúšobníctvo Slovenskej republiky
a Objednávateľ je partnerom.

II.
PREDMET ZMLUVY
1. Predmetom tejto Zmluvy je záväzok Poskytovateľa poskytovať Objednávateľovi konzultačné a
školiace služby v oblasti implementácie systému manažérstva kvality podľa požiadaviek
medzinárodnej normy STN EN ISO 9001: 2015 u Objednávateľa v rámci národného projektu
Zavádzanie a podpora manažérstva kvality v organizáciách verejnej správy (ďalej aj ako „služby“)
pre maximálny počet účastníkov 550, ktorí sú zamestnancami Objednávateľa a podľa tejto Zmluvy
a záväzok Objednávateľa zaplatiť Poskytovateľovi dojednanú odplatu podľa čl. IV tejto Zmluvy.
III.
MIESTO A ČAS PLNENIA
1. Miestom plnenia predmetu Zmluvy je sídlo Úradu podpredsedu vlády SR pre investície a
informatizáciu, Štefánikova 15, 811 05 Bratislava, Dúbravská cesta 4, 841 04 Bratislava,
Cintorínska 5, 814 88 Bratislava (DataCentrum), Trnavská cesta 100/II, 821 01 Bratislava (Národná
agentúra pre sieťové a elektronické služby) (ďalej spolu aj ako „sídlo“). V prípade dohody
Zmluvných strán je Poskytovateľ povinný poskytnúť služby Objednávateľovi aj mimo sídla
Objednávateľa.
2. Poskytovateľ bude poskytovať služby Objednávateľovi počas pracovných dní medzi 07.00 hod. a
18.00 hod. v sídle Objednávateľa, prípadne na inom vopred dohodnutom mieste.

IV.
CENA A PLATOBNÉ PODMIENKY
1. Celková cena za poskytnuté služby bola dohodnutá v súlade so zákonom Národnej rady
Slovenskej republiky č. 18/1996 Z. z. o cenách v znení neskorších predpisov a vyhláškou
Ministerstva financií SR č. 87/1996 Z. z., ktorou sa vykonáva zákon č. 18/1996 Z. z. o cenách v
znení neskorších predpisov. Celková cena za poskytnuté služby zároveň vychádza z prijatej
cenovej ponuky Poskytovateľa.
2. Poskytovateľ sa zaväzuje poskytnúť Objednávateľovi služby v rozsahu najviac 288 hodín, pričom
celková odplata predstavuje maximálnu sumu 17.049,60 EUR bez DPH (slovom sedemnásť tisíc
štyridsaťdeväť eur a šesťdesiat centov), 20.459,52 EUR s DPH (slovom dvadsaťtisíc štyristo
päťdesiatdeväť eur a päťdesiatdva centov) (ďalej len „celková zmluvná cena“). Zmluvné strany sa
dohodli na hodinovej odplate za poskytovanie služieb podľa predmetu Zmluvy počas doby trvania
Zmluvy vo výške 59,20 EUR bez DPH (slovom päťdesiatdeväť eur a dvadsať centov) za hodinu,
71,04 EUR s DPH (slovom sedemdesiatjeden eur a štyri centy).
3. Celková zmluvná cena je konečná a sú v nej zahrnuté všetky náklady Poskytovateľa spojené s
plnením predmetu Zmluvy.
4. Najneskôr do 10. dňa mesiaca, ktorý nasleduje po mesiaci, v ktorom boli služby poskytnuté, zašle
Poskytovateľ Objednávateľovi na emailovú adresu livia.stuparova@vicepremier.gov.sk na
odsúhlasenie prehľad poskytnutých služieb v členení: označenie poskytnutých služieb a rozsah ich
trvania. Prehľad odsúhlasený Objednávateľom je podkladom k vystaveniu faktúry
Poskytovateľom. Poskytovateľ je oprávnený fakturovať len skutočne poskytnuté služby.
5. Poskytovateľ vystaví faktúru najneskôr do 15 dní od odsúhlasenia prehľadu Objednávateľom
podľa odseku 4 tohto článku.
6.

Faktúra vystavená podľa Zmluvy musí obsahovať okrem náležitostí definovaných v § 74 zákona
č. 222/2004 Z. z. o dani z pridanej hodnoty v znení neskorších predpisov a údajov podľa zákona č.
513/1991 Zb. Obchodný zákonník v znení neskorších predpisov (ďalej len „Obchodný zákonník“),
aj tieto ďalšie náležitosti:

a)
b)
c)
d)

označenie Zmluvy (názov, dátum uzatvorenia a číslo zmluvy),
deň splatnosti faktúry,
označenie banky a čísla účtu, na ktorý má Objednávateľ plniť,
prílohu - odsúhlasený prehľad podľa odseku 4 tohto článku.

7. Splatnosť riadne vystavenej a doručenej faktúry je 30 dní odo dňa jej doručenia
Objednávateľovi.
8. Celková zmluvná cena bude uhradená výhradne bezhotovostným prevodom na bankový účet
Poskytovateľa uvedený v záhlaví Zmluvy.
9. Ak faktúra nebude obsahovať náležitosti dohodnuté v Zmluve, Objednávateľ je oprávnený
vrátiť ju Poskytovateľovi na doplnenie, resp. prepracovanie. Doručením opravenej, resp.
správne vystavenej faktúry Objednávateľovi, začína plynúť nová 30 dňová lehota splatnosti.
10. Faktúra sa považuje za uhradenú v lehote splatnosti, ak deň poukázania platby je v lehote
splatnosti dohodnutej podľa Zmluvy.
V.
ROZSAH A SPÔSOB POSKYTOVANIA KONZULTAČNÝCH A ŠKOLIACICH SLUŽIEB
1. Dĺžka trvania implementácie systému manažérstva kvality podľa normy STN EN ISO 9001: 2015
je 18 mesiacov. Celkový rozsah poskytovania služieb v hodinách je 288 hodín v nasledovnom
rozložení:
a) realizácia školení v rozsahu max. 64 hodín bude prebiehať priamo v sídle Objednávateľa,
b) realizácia konzultácií v rozsahu max. 224 hodín, pričom minimálne 8 – 10 hodín konzultácií
mesačne sa bude uskutočňovať formou fyzickej účasti v organizácii, t. j. priamo v sídle
Objednávateľa.
2. Konzultácie spočívajú predovšetkým v poskytovaní odborných a praktických rád, návodov,
usmernení, odporúčaní, konzultácií problémových otázok, praktickej ukážke, posúdení a vysvetlení,
ktoré sa týkajú oblasti implementácie systému manažérstva kvality podľa požiadaviek medzinárodnej
normy STN EN ISO 9001: 2015.
3. Implementácia systému manažérstva kvality podľa STN EN ISO 9001: 2015 u Objednávateľa bude
prebiehať v 4 fázach:
Fáza 1 – Analýza a zhodnotenie súčasného stavu v organizácii,
Fáza 2 – Implementácia jednotlivých požiadaviek normy STN EN ISO 9001: 2015 u Objednávateľa,
Fáza 3 – Certifikačný audit systému manažérstva kvality, pričom Poskytovateľ počas fázy 3 len
participuje pri realizácii auditov systémov manažérstva kvality a pri odstraňovaní jednotlivých zistení z
certifikačného auditu,
Fáza 4 – Výkon dozoru nad certifikovaným systémom manažérstva kvality.
4. Poskytovateľ ukončí poskytovanie služieb v predpokladanom termíne, najneskôr do 18 mesiacov
odo dňa účinnosti tejto Zmluvy. Presný termín bude odsúhlasený obidvoma Zmluvnými stranami v
zmysle stanoveného harmonogramu implementácie národného projektu Zavádzanie a podpora
manažérstva kvality v organizáciách verejnej správy (ďalej len „harmonogram implementácie
národného projektu“).
5. Poskytovateľ je povinný dodržiavať stanovený rozsah hodín školení a konzultácií v jednotlivých
fázach implementácie systému manažérstva kvality podľa STN EN ISO 9001: 2015, ktorý je uvedený
v stanovenom harmonograme implementácie národného projektu. Zmeny v rozložení hodín je možné
uskutočniť len po odsúhlasení s Objednávateľom.
6. Poskytovateľ je povinný predložiť Objednávateľovi podrobný časový harmonogram implementácie
jednotlivých aktivít po vzájomnom rokovaní do 10 kalendárnych dní odo dňa uzatvorenia Zmluvy (t. j.
jej podpisu oprávnenými zástupcami obidvoch Zmluvných strán).

7. Služby budú poskytované v závislosti od potrieb Objednávateľa v nasledovnej forme:
a) spolupráca na riadení, koordinácii a vyhodnotení analýzy súčasného stavu systému manažérstva
kvality z hľadiska naplnenia požiadaviek normy STN EN ISO 9001: 2015 v podmienkach
Objednávateľa,
b) poskytnutie konzultácií, školení, analýzy, metodických materiálov za účelom implementácie
systému manažérstva kvality a poskytovaných služieb v oblasti špecializácie Objednávateľa, systémov
manažérstva kvality a poskytovaných služieb,
c) vyškolenie určených zamestnancov Objednávateľa v oblasti implementácie systémov manažérstva
kvality podľa medzinárodných noriem systémov manažérstva a v oblasti trvalého zlepšovania
predmetných systémov (v rozsahu max. 48 hodín),
d) vyškolenie interných audítorov podľa požiadaviek normy ISO 19011:2011 (v rozsahu 16 hodín),
e) spolupráca na tvorbe a riadení internej a externej dokumentácie,
f) poskytovanie asistencie pri tvorbe a realizácii vlastných procesov v rámci Objednávateľa a ich
vzájomných väzieb,
g) zabezpečenie používania metódy jednotného, systémového a procesného riadenia pri implementácii
systému,
h) účasť na rokovaniach odborných skupín (členov implementačného tímu),
i) participácia pri realizácii auditov systémov manažérstva kvality a pri odstraňovaní jednotlivých
zistení z certifikačného auditu,
j) podpora pri vykonávaní preskúmania manažmentom a pri hodnotení výkonnosti a efektívnosti
systému, implementácia nevyhnutných opatrení a určení príležitostí na zlepšovanie,
k) poskytovanie konzultačnej a vzdelávacej činnosti v sídle Objednávateľa v oblasti systémov
manažérstva kvality,
l) poskytovanie odborného poradenstva manažérovi kvality a členom implementačného tímu v oblasti
systémov manažérstva kvality,
m) vyškolenie určených zamestnancov Objednávateľa v oblasti implementácie systémov manažérstva
kvality podľa medzinárodných noriem systémov manažérstva,
n) poskytovanie poradenstva pri zhodnotení súčasného stavu v organizácii Objednávateľa na základe
požiadaviek normy ISO 9001:2015,
o) poskytovanie poradenstva pri implementácii jednotlivých požiadaviek medzinárodnej normy ISO
9001:2015,
p) dodržiavanie všeobecne záväzných predpisov a interných predpisov pri tvorbe dokumentácie
systému manažérstva kvality podľa ISO 9001:2015,
q) podpora pri tvorbe jednotlivých procesov a ich optimalizácii,
r) prezentácia príkladov dobrej praxe a uskutočnenie praktických cvičení,
s) poskytovanie poradenstva pri tvorbe opatrení potrebných na implementáciu jednotlivých
požiadaviek normy,
t) poskytovanie poradenstva pri odstraňovaní jednotlivých zistení z certifikačného auditu.

VI.
PRÁVA A POVINNOSTI POSKYTOVATEĽA
1. Poskytovateľ je povinný poskytovať Objednávateľovi služby riadne a včas podľa špecifikácie
dohodnutej v tejto Zmluve a harmonogramu implementácie národného projektu. V prípade
nedodržania harmonogramu implementácie národného projektu má Objednávateľ právo odstúpiť od
Zmluvy.
2. Poskytovateľ je povinný poskytovať služby s odbornou starostlivosťou a v zodpovedajúcej kvalite.
Povinnosť poskytnúť služby sa považuje za splnenú riadnym poskytnutím týchto služieb v
dohodnutom mieste, čase a dohodnutým spôsobom.
3. Spolu s poskytnutím služieb je Poskytovateľ povinný odovzdať Objednávateľovi všetky doklady
vzťahujúce sa na tieto služby alebo potrebné na užívanie týchto služieb, ich časti a/alebo výsledkov.
4. Poskytovateľ sa zaväzuje všetky dôverné informácie a dokumenty o Objednávateľovi, ktoré získa v
súvislosti s činnosťami vykonávanými pre Objednávateľa na základe tejto Zmluvy alebo v

súvislosti s ňou, uchovávať v tajnosti, nesprístupňovať ich a neposkytovať ich tretej osobe.
Poskytovateľ sa zaväzuje dodržiavať ustanovenia § 17 a nasl. a § 271 Obchodného zákonníka o
zachovaní obchodného tajomstva a o ochrane dôverných informácií, ako aj ustanovenia zákona č.
18/2018 Z. z. o ochrane osobných údajov a o zmene a doplnení niektorých zákonov (ďalej len
„Zákon o ochrane osobných údajov“).
5. Poskytovateľ sa zaväzuje informovať Objednávateľa o všetkých faktoch, ktoré by mohli negatívne
vplývať na realizáciu predmetu Zmluvy. Ak Poskytovateľ zistí v priebehu plnenia predmetu
Zmluvy skryté prekážky, ktoré znemožňujú poskytnutie služieb, je Poskytovateľ povinný túto
skutočnosť riadnym spôsobom a bez zbytočného odkladu oznámiť Objednávateľovi. Objednávateľ
a Poskytovateľ sú povinní dohodnúť sa na ďalšom postupe, ak nastane situácia podľa druhej vety
tohto odseku.
6. Poskytovateľ je zodpovedný za presnosť, správnosť, pravdivosť a úplnosť všetkých informácií
poskytovaných Objednávateľovi, inak zodpovedá za škodu spôsobenú porušením tejto povinnosti v
plnom rozsahu. Poskytnutie služieb v rozpore s prvou vetou, zakladá právo Objednávateľa na
odstúpenie od Zmluvy.
7. Poskytovateľ vyhlasuje, že disponuje potrebnými vedomosťami, odbornými znalosťami a
skúsenosťami z praxe (oblasť verejnej správy a systémov manažérstva kvality), flexibilnými a
kvalifikovanými školiteľmi a konzultantmi v oblasti implementácie systémov manažérstva podľa
príslušných medzinárodných noriem. Školitelia a konzultanti Poskytovateľa musia disponovať
minimálne 5 ročnou praxou vo vykonávaní školení a konzultácií v oblasti systémov manažérstva
kvality.
8. Poskytovateľ berie na vedomie, že táto Zmluva ho neoprávňuje na vykonávanie právnych úkonov v
mene a na účet Objednávateľa voči tretím osobám. Ak bude zariadenie určitej záležitosti vyžadovať
uskutočnenie právnych úkonov v mene Objednávateľa, Objednávateľ podľa vlastného uváženia
zabezpečí vykonanie týchto úkonov sám.
VII.
PRÁVA A POVINNOSTI OBJEDNÁVATEĽA
1. Objednávateľ sa zaväzuje poskytnúť druhej Zmluvnej strane súčinnosť najmä tým, že na jeho
požiadanie mu bude k dispozícii pri konzultáciách, pomôže pri zodpovedaní otázok a poskytne mu
dodatočné informácie k predmetu Zmluvy. Zároveň Objednávateľ poskytne ďalšie vyjadrenia,
stanoviská a usmernenia na základe vyžiadania osoby oprávnenej rokovať za Poskytovateľa.
2. Objednávateľ umožní Poskytovateľovi potrebný kontakt s tými zamestnancami Objednávateľa, ktorí
budú spolupracovať ako konzultanti pri plnení predmetu Zmluvy (ďalej len „členovia
implementačného tímu“).
3. Objednávateľ má právo informovať sa o priebežnom stave plnenia predmetu Zmluvy. Zmluvné
strany sa týmto dohodli, že Objednávateľ je oprávnený skontrolovať plnenie predmetu Zmluvy pred
jeho začatím a na ktoromkoľvek stupni jeho vykonávania.
4. Objednávateľ je povinný:
a) uhradiť faktúry vystavené v súlade s touto Zmluvou riadne a včas,
b) poskytnúť Poskytovateľovi potrebnú súčinnosť, informácie alebo podklady, ak budú tieto potrebné
pre riadne a včasné plnenie povinností Poskytovateľom.

VIII.
NÁHRADA ŠKODY A SANKCIE
1. Poskytovateľ zodpovedá za škodu, ktorá vznikne Objednávateľovi v dôsledku porušenia jeho
povinnosti poskytovať Objednávateľovi služby podľa tejto Zmluvy riadne a včas alebo ak v
dôsledku služieb poskytnutých Poskytovateľom, Objednávateľ poruší všeobecne záväzné právne
predpisy.
2. V prípade porušenia povinnosti podľa čl. VI ods. 1 až 3 tejto Zmluvy, je Poskytovateľ povinný
uhradiť Objednávateľovi zmluvnú pokutu vo výške 300,00 EUR za každé jedno takéto porušenie.
Zaplatením zmluvnej pokuty nezaniká povinnosť, ktorej splnenie bolo zmluvnou pokutou
zabezpečené.
3. Uplatnením práva na zmluvnú pokutu nie je dotknuté právo Objednávateľa požadovať od
Poskytovateľa náhradu škody, a to aj v rozsahu, na ktorý sa vzťahuje zmluvná pokuta.
IX.
KONTROLA/AUDIT
1. Poskytovateľ berie na vedomie, že predmet plnenia zákazky okrem rozpočtových prostriedkov bude
hradený aj na základe získania finančných prostriedkov z fondov EÚ a je povinný strpieť výkon
kontroly (auditu) overovania súvisiaceho s dodávanými službami v zmysle príslušných právnych
predpisov SR a EÚ, a to kedykoľvek počas platnosti a účinnosti predmetnej Zmluvy o poskytnutí
nenávratného finančného príspevku oprávnenými osobami, ktorými sú:
a) poskytovateľ nenávratného finančného príspevku a ním poverené osoby,
b) útvar vnútorného auditu poskytovateľa a ním poverené osoby,
c) Najvyšší kontrolný úrad Slovenskej republiky, Úrad vládneho auditu, Certifikačný orgán a nimi
poverené osoby,
d) orgán auditu, jeho spolupracujúce orgány a nimi poverené na výkon kontroly (auditu),
e) splnomocnení zástupcovia Európskej komisie a Európskeho dvora audítorov,
f) orgán zabezpečujúci ochranu finančných záujmov EÚ,
g) iné osoby, ktorým takéto oprávnenie vyplýva z právnych predpisov SR a EÚ.
2. Poskytovateľ je povinný umožniť výkon kontrol/auditu zo strany oprávnených osôb na výkon
kontroly/auditu uvedených v odseku 1 tohto článku v zmysle príslušných právnych predpisov
Slovenskej republiky a EÚ a je povinný podrobiť sa kontrolným úkonom, ktoré budú realizované v
zmysle príslušných právnych predpisov Slovenskej republiky a EÚ.
3. Poskytovateľ je povinný zabezpečiť prítomnosť osôb zodpovedných za realizáciu činností v zmysle
predmetu tejto Zmluvy, vytvoriť primerané podmienky na riadne a včasné vykonávanie
kontroly/auditu, zdržať sa konania, ktoré by mohlo ohroziť začatie a riadny priebeh výkonu
kontroly/auditu a plniť všetky povinnosti, ktoré mu vyplývajú zo všeobecne záväzných právnych
predpisov Slovenskej republiky a EÚ v súvislosti s kontrolou/auditom.
4. Poskytovateľ je povinný poskytnúť oprávneným osobám podľa odseku 1 tohto článku nimi
požadované informácie, sprístupňovať im finančné doklady a ostatnú dokumentáciu.

X.
TRVANIE A UKONČENIE ZMLUVY
1. Táto Zmluva sa uzatvára na dobu určitú, a to 18 mesiacov odo dňa účinnosti tejto Zmluvy, s
výnimkou tých ustanovení a záväzkov, z ktorých povahy vyplýva, že majú účinky aj po uplynutí
platnosti Zmluvy.
2. Zmluva zaniká
a) uplynutím lehoty podľa odseku 1 tohto článku,
b) na základe písomnej dohody Zmluvných strán,
c) odstúpením od Zmluvy, v prípadoch ustanovených zákonom alebo touto Zmluvou.
3. Odstúpenie od zmluvy musí byť písomné a je účinné dňom jeho doručenia druhej Zmluvnej strane.
Ustanovenie § 351 ods. 2 Obchodného zákonníka sa neuplatní.
4.

V dohode o ukončení Zmluvy musí byť uvedený dátum, ku ktorému sa Zmluvné strany dohodli
ukončiť Zmluvu.

5. Práva a povinnosti Zmluvných strán, ktoré podľa prejavenej vôle Zmluvných strán alebo vzhľadom
na svoju povahu majú trvať aj po ukončení Zmluvy, zostávajú zachované aj po zániku Zmluvy.
XI.
ZÁVEREČNÉ USTANOVENIA
1. Táto Zmluva je uzatvorená dňom jej podpisu obidvoma Zmluvnými stranami, ak oprávnení
zástupcovia oboch Zmluvných strán nepodpíšu túto Zmluvu v ten istý deň, tak rozhodujúci je deň
neskoršieho podpisu. Poskytovateľ berie na vedomie, že táto Zmluva je povinne zverejňovanou
zmluvou v zmysle ustanovenia § 5a zákona č. 211/2000 Z. z. o slobodnom prístupe k informáciám a
o zmene a doplnení niektorých zákonov (zákon o slobode informácií) v znení neskorších predpisov,
ktorá v zmysle § 47a ods. 1 Občianskeho zákonníka nadobúda účinnosť deň nasledujúci po dni jej
zverejnenia v Centrálnom registri zmlúv vedenom Úradom vlády Slovenskej republiky.
2. Akákoľvek písomnosť podľa tejto Zmluvy sa na účely Zmluvy považuje za doručenú aj vtedy, ak sa
ju nepodarí doručiť prostredníctvom poštového podniku na adresu uvedenú v záhlaví Zmluvy, a to
dňom vrátenia nedoručenej zásielky Zmluvnej strane a rovnako sa zásielka považuje za doručenú
dňom odmietnutia prevzatia zásielky Zmluvnou stranou, ktorej bola adresovaná.
3. Zmeny tejto Zmluvy je možné vykonať len formou písomných vzostupne očíslovaných dodatkov k
tejto Zmluve, podpísaných zástupcami oboch Zmluvných strán na jednej listine, pričom akákoľvek
zmena Zmluvy musí byť v súlade s § 18 zákona č. 343/2015 Z. z. o verejnom obstarávaní a o zmene
a doplnení niektorých zákonov v znení neskorších predpisov.
4. Táto Zmluva a právne vzťahy z nej vyplývajúce sa po dohode Zmluvných strán v súlade s § 261
Obchodného zákonníka, riadia ustanoveniami Obchodného zákonníka a ostatnými všeobecne
záväznými právnymi predpismi Slovenskej republiky.
5. Zmluvné strany vyhlasujú, že si navzájom poskytujú osobné údaje poverených osôb, ktoré sú ich
zamestnancami, a to v rozsahu titul, meno, priezvisko, telefónne číslo a adresa elektronickej pošty
na pracovisko v súlade s § 78 ods. 3 zákona o ochrane osobných údajov. Ak si Zmluvné strany
navzájom poskytujú osobné údaje poverených osôb, ktoré sú ich zamestnancami v iných prípadoch,
ako podľa § 78 ods. 3 zákona o ochrane osobných údajov, alebo nad rámec uvedený v § 78 ods. 3
zákona o ochrane osobných údajov, vyhlasujú, že si tieto osobné údaje poskytujú na základe ich
predchádzajúceho písomného súhlasu, ktorým Zmluvné strany disponujú.
6. V prípade, že sa niektoré z ustanovení Zmluvy stane podľa všeobecne záväzných právnych

predpisov neplatné a/alebo nevymožiteľné, platnosť a/alebo vymožiteľnosť ostatných ustanovení
Zmluvy zostáva nedotknutá a Zmluvné strany sa zaväzujú bezodkladne začať rokovať v dobrej
viere a dohodnúť sa na nahradení takéhoto ustanovenia novým ustanovením, ktoré bude mať účinky
čo najviac podobné účinkom pôvodného ustanovenia, prihliadajúc pritom najmä na kontext, ako aj
celkový právny účel daného ustanovenia a Zmluvy.
7. Zmluvné strany si Zmluvu pozorne prečítali, jej obsahu porozumeli, vyhlasujú, že vyjadruje ich
vôľu, ktorá je slobodná, vážna a bez omylu a na znak súhlasu ju vlastnoručne podpisujú.
8. Zmluva je vyhotovená v piatich (5) rovnopisoch, ktoré majú platnosť originálu, z ktorých
Objednávateľ dostane štyri (4) vyhotovenia a Poskytovateľ dostane jedno (1) vyhotovenie.

Za Objednávateľa:

Za Poskytovateľa:

V Bratislave, dňa ................................

V Bratislave, dňa..................................

............................................................
Mgr. Ján Hrubý
generálny tajomník služobného úradu

........................................................................
Adam Lojkó
konateľ spoločnosti

