SAP: 6100001698
Č. p.: ÚpIA-2206-12/2016-OOVS
Výtlačok číslo:
Počet listov:
8
Prílohy:
3/4

Zmluva č. 2016/883
uzatvorená podľa § 269 ods. 2 zákona č. 513/1991 Zb. Obchodného zákonníka
v znení neskorších predpisov
Článok I.
Zmluvné strany
1.1 Objednávateľ:

Slovenská republika
Ministerstvo obrany Slovenskej republiky
Kutuzovova 8
832 47 Bratislava
Zastúpený:
Ing. Robert SEDLÁK
riaditeľ Úradu pre investície a akvizície Ministerstva obrany SR
na základe plnomocenstva ministra obrany, č. KaMO-2250/2016 zo dňa 03. októbra 2016
Osoba oprávnená konať za objednávateľa vo veciach objednávania, technických
a fakturačných úkonov:
riaditeľ Úradu centrálnej logistiky a správy majetku štátu
Ministerstva obrany SR alebo ním poverená osoba, email:
UCL.letectvo@mil.sk, tel.: XXX XXX,
IČO:
30 845 572
Bankové spojenie:
Štátna pokladnica
IBAN
SK50 8180 0000 0070 0017 1215

(ďalej len „objednávateľ“)
a
1.2 Zhotoviteľ:

ALES a.s.
Soblahovská 2050
911 01 Trenčín
Zastúpený:
Mgr. Rastislav BLAŠKO
predseda predstavenstva
Vybavuje:
Radoslav SEMAN
riaditeľ úseku realizácie
tel.: XXX XXX, XXX XXX; e-mail: XXX XXX
IČO
36 293 440
IC DPH
SK7120000162
Bankové spojenie
UniCredit Bank Czech Republic and Slovakia, a. s.
Číslo účtu
6611451000/1111
IBAN
SK6211110000006611451000
BIC
UNCRSKBX
Spoločnosť je zapísaná v Obchodnom registri Okresného súdu Trenčín, Odd.: Sa, vložka č. 10001/R

(ďalej len „zhotoviteľ“)

IZ 2016/883 - LETVIS

1/8

Článok II.
Predmet zmluvy
2.1. Predmetom tejto zmluvy je záväzok zhotoviteľa vo vlastnom mene a na vlastnú zodpovednosť
vykonávať pre objednávateľa nálezové a servisné opravy a profylaktickú údržbu leteckých
pozemných informačných systémov (LPIS) – technológie LETVIS (ďalej len „opravy“).
2.2. Zoznam technických zariadení (ďalej len „technické zariadenia“), na ktorých budú vykonávané
opravy podľa tejto zmluvy je uvedený v Prílohe č. 2, ktorá tvorí neoddeliteľnú súčasť tejto
zmluvy.
2.3. Zhotoviteľ sa zaväzuje vykonávať pre objednávateľa opravy v súlade s podmienkami
stanovenými v tejto zmluve a v písomnej objednávke a objednávateľ sa zaväzuje zaplatiť za
riadne vykonanie opráv cenu dohodnutú v súlade s článkom III. tejto zmluvy a Prílohou č. 1,
ktorá tvorí neoddeliteľnú súčasť tejto zmluvy.
2.4. Zhotoviteľ nemá právny nárok na vystavenie objednávky na vykonanie opráv podľa tejto
zmluvy. Vystavovanie objednávok bude závislé výlučne od potrieb objednávateľa a od výšky
vyčleneného finančného limitu dohodnutého v bode 3.2. tejto zmluvy.

Článok III.
Cena
3.1. Cena za vykonanie opráv je stanovená v zmysle zákona NR SR č. 18/1996 Z. z. o cenách
v znení neskorších predpisov, vyhlášky MF SR č. 87/1996 Z. z., ktorou sa vykonáva zákon
o cenách a vyhlášky MF SR č. 88/1996 Z. z. o cenách špeciálnej techniky. Cena za jednotlivé
opravy bude stanovená na základe skutočne odpracovaného počtu hodín a je uvedená
v objednávke vystavenej objednávateľom, ktorá je akceptovaná zo strany poskytovateľa a ktorá
bude neoddeliteľnou súčasťou faktúry. Zmluvné strany sa dohodli, že cena za vykonanie opráv
je uvedená v Prílohe č.1 tejto zmluvy.
3.2. Zmluvné strany sa dohodli, že zhotoviteľ vykoná pre objednávateľa opravy podľa tejto zmluvy
priebežne počas platnosti a účinnosti tejto zmluvy na základe objednávok objednávateľa,
v celkovom finančnom objeme maximálne do :
200 000,00 Eur vrátane 20% DPH
(slovom: dvestotisíc 00/100 Eur vrátane 20% DPH),
Celkový maximálny finančný limit zahŕňa cenu za vykonanie opráv a dopravné náklady
v zmysle Prílohy č. 1 tejto zmluvy ako aj cenu spotrebovaného materiálu a náhradných dielov.
Zhotoviteľ nemá právny nárok na vyčerpanie celej sumy uvedeného maximálneho finančného
limitu. Celkový maximálny finančný limit je konečný a neprekročiteľný. Opravy podľa tejto
zmluvy budú vykonávané vždy podľa aktuálnych potrieb a možností objednávateľa, na základe
písomnej objednávky objednávateľa vystavenej v súlade s touto zmluvou.
3.3. V dohodnutej cene jednej hodiny vykonávania opráv sú zahrnuté všetky náklady zhotoviteľa
súvisiace s plnením tejto zmluvy, s výnimkou ceny skutočne spotrebovaného materiálu a ceny
náhradných dielov. V dobe jednej hodiny je zahrnutý výlučne čas zhotoviteľa vynaložený na
prácu a činnosti spojené s opravami, nie čas strávený dopravou do/z miesta plnenia. V cene za
1 km dopravy sú zahrnuté akékoľvek náklady zhotoviteľa súvisiace s dopravou do/z miesta
plnenia.
Cena spotrebovaného materiálu a náhradných dielov bude zmluvnými stranami odsúhlasená na
základe predbežnej cenovej a časovej kalkulácie podľa bodu 6.1. tejto zmluvy.
3.4. Právo na zaplatenie ceny vzniká zhotoviteľovi riadnym splnením jeho záväzku zmluvne
dohodnutým spôsobom v mieste plnenia podľa tejto zmluvy a/alebo objednávky.

IZ 2016/883 - LETVIS

2/8

Článok IV.
Platobné podmienky
4.1. Fakturácia bude vykonávaná 1x mesačne za objednávky, ktoré boli zrealizované a ukončené
v príslušnom kalendárnom mesiaci podpísaním Servisných listov - Zápisov o odovzdaní a
prevzatí technických zariadení po vykonaných opravách (ďalej len „Servisný list – Zápis
o odovzdaní a prevzatí“) oprávnenými osobami zmluvných strán v zmysle bodu 6.8. tejto
zmluvy. Zhotoviteľ sa zaväzuje doručiť objednávateľovi faktúru vždy do 10 pracovných dní po
ukončení príslušného kalendárneho mesiaca, za ktorý sa fakturácia vykonáva.
4.2. Zhotoviteľ po riadnom vykonaní opráv a po podpísaní Servisných listov – Zápisov o odovzdaní
a prevzatí vystaví faktúru a odošle ju na adresu objednávateľa uvedenú v bode 4.4. tejto zmluvy
v dvoch vyhotoveniach. Faktúry musia obsahovať všetky náležitosti daňového dokladu
v súlade so zákonom NR SR č. 222/2004 Z.z. o dani z pridanej hodnoty v znení neskorších
predpisov.
4.3. Neoddeliteľnou súčasťou faktúr vyhotovených zhotoviteľom musí byť:
− fotokópia písomnej objednávky (žiadanky na opravu), na základe ktorej bola oprava
realizovaná,
− originál a kópia Servisného listu – Zápisu o odovzdaní a prevzatí potvrdený servisným
pracovníkom zhotoviteľa a oprávnenou osobou objednávateľa s čitateľným uvedením
oboch mien, priezvisk a čísel dokladov totožnosti,
− originál a kópia dodacieho listu materiálu (komponentov) dodaného alebo použitého pri
vykonaní opravy s uvedením ceny, evidenčných čísiel, názvu a počtu kusov materiálu
(komponentov),
− riadne vyplnená a podpísaná Základná finančná kontrola osobou uvedenou v čl. 6.8
Zmluvy, podľa Prílohy č. 3.
4.4. Zhotoviteľ je povinný faktúry doručiť objednávateľovi na adresu: Úrad centrálnej logistiky
a správy majetku štátu Ministerstva obrany SR, Odbor prevádzkovo-technického zabezpečenia,
Kutuzovova 8, 832 47 Bratislava.
4.5. Splatnosť faktúr je 30 dní odo dňa prijatia faktúry objednávateľom. Za deň úhrady sa považuje
dátum odpísania príslušnej sumy z účtu objednávateľa.
4.6. Objednávateľ je oprávnený vrátiť bez zaplatenia faktúru, ktorá je nesprávna alebo neúplná, a to
najneskôr v deň jej splatnosti. Oprávneným vrátením faktúry prestáva plynúť lehota splatnosti.
Nová lehota splatnosti začne plynúť znova odo dňa doručenia opravenej faktúry.
Článok V.
Zabezpečenie ochrany informácií
5.1. Zhotoviteľ sa zaväzuje dodržiavať zákon č. 215/2004 Z. z. o ochrane utajovaných skutočností
v znení neskorších predpisov pri plnení záväzku podľa tejto zmluvy.
Článok VI.
Miesto, čas a spôsob plnenia
6.1. Opravy technických zariadení podľa tejto zmluvy budú vykonávané na základe písomne
akceptovaných objednávok (žiadaniek na opravu), vystavených počas platnosti a účinnosti tejto
zmluvy oprávnenou osobou objednávateľa uvedenou v bode 6.2. tejto zmluvy. V písomnej
objednávke musí byť uvedené:
− číslo vojenského útvaru,
− miesto vzniku poruchy,

IZ 2016/883 - LETVIS

3/8

6.2.

6.3.

6.4.

6.5.

− pri poruche dátum vzniku poruchy, číslo súpravy, na ktorej vznikla porucha, definícia
poruchy alebo určenie nefunkčného komponentu, pravdepodobná príčina vzniku poruchy,
− požadovaný termín ukončenia opravy,
− telefónne číslo, na ktorom je možné zistiť ďalšie podrobné informácie,
− číslo tejto zmluvy,
− meno a podpis oprávneného pracovníka, ktorý opravu žiada,
− meno zodpovednej osoby objednávateľa k prevzatiu technického zariadenia po oprave/
servisnom zásahu a k potvrdeniu potrebnej dokumentácie v mieste plnenia.
Objednávky budú zasielané zhotoviteľovi faxom na faxové číslo XXX XXX alebo e-mailom na:
servis@ales.sk. Ak dôjde k zmene faxového čísla alebo e-mailovej adresy je zhotoviteľ povinný
oznámiť takúto zmenu na e-mail: UCL.letectvo@mil.sk a na fax: XXX XXX do 24 hodín od tejto
zmeny.
Pred vykonaním opravy objednávateľ zašle (alebo telefonicky oznámi) zhotoviteľovi
požiadavku na vykonanie opravy, na základe ktorej zhotoviteľ spracuje v čo najkratšom
možnom čase predbežnú cenovú kalkuláciu na špecifikovaný rozsah opravy, ktorá musí
obsahovať cenu vykonaných prác v normohodinách, cenu použitých náhradných dielcov a cenu
prevádzkových kvapalín (oleje a mazivá) a iných nevyhnutných nákladov potrebných na
vykonanie opravy a zašle ju objednávateľovi bezodkladne na odsúhlasenie. Po odsúhlasení
predbežnej cenovej kalkulácie sa zhotoviteľ zaväzuje začať s opravou technických zariadení
v súlade s bodom 6.3. tejto zmluvy.
U servisných opráv, u ktorých nie je možné spracovať predbežnú cenovú kalkuláciu dopredu
bez vykonania obhliadky, sa táto skutočnosť uvedie priamo v objednávke na opravu. V tomto
prípade oznámi zhotoviteľ kalkulovanú cenu ihneď po získaní relevantných podkladov. V
prípade, že objednávateľ nesúhlasí s takto kalkulovanou cenou a nepožaduje ďalšiu opravu, má
zhotoviteľ nárok na úhradu nákladov priamo spojených s vykonaným obhliadky.
Zhotoviteľ má právo odmietnuť požiadavku na opravu v prípade, že ju nie je schopný
realizovať. Toto odmietnutie musí písomne zdôvodniť.
Osobou oprávnenou konať za objednávateľa vo veciach vyhotovovania objednávok je riaditeľ
Úradu centrálnej logistiky a správy majetku štátu MO SR, UCL.letectvo@mil.sk, Kutuzovova
8, 832 47 Bratislava (ďalej iba „UCL MO SR“), alebo osoba ním poverená.
Zhotoviteľ sa zaväzuje, že začne vykonávať opravu v súlade s touto zmluvou do 48 hodín po
písomnom odsúhlasení predbežnej cenovej kalkulácie podľa bodu 6.1. tejto zmluvy (ak nie je
v písomnej objednávke požadovaný iný termín). Termín začatia vykonávania opravy oznámi
zhotoviteľ príslušnému veliteľovi vojenského útvaru, v ktorom sa technické zariadenie
nachádza, alebo osobe uvedenej v bode 6.8. v mieste, v ktorom sa oprava vykonáva, najneskôr
24 hodín pred príchodom servisných pracovníkov zhotoviteľa.
Termín ukončenia opravy bude stanovený v príslušnej objednávke individuálne, podľa
charakteru opravy. Požadovaný termín ukončenia opravy môže byť upravený na základe
dohody zhotoviteľa a oprávnenej osoby objednávateľa uvedenej v bode 6.2 tejto zmluvy. V tom
prípade zhotoviteľ zašle žiadanku s návrhom nového termínu ukončenia opravy späť
objednávateľovi. Zmena termínu ukončenia opravy podlieha schváleniu objednávateľa.
Miestami vykonania opráv technických zariadení podľa tejto zmluvy sú:
− vojenské útvary objednávateľa uvedené v tabuľke v bode 6.8. tejto zmluvy, v ktorých sa
technické zariadenia nachádzajú,
− sídlo zhotoviteľa v zmysle bodu 1.2. tejto zmluvy – v prípade mimoriadnej situácie, ak
technické zariadenia nebude možné opraviť v mieste ich uloženia v príslušnom
vojenskom útvare, v takom prípade je zhotoviteľ povinný po obhliadke technických
zariadení, ktoré budú predmetom opravy, ich prepraviť do sídla zhotoviteľa. Prepravu
technických zariadení do sídla zhotoviteľa a späť v zmysle tohto bodu vykoná zhotoviteľ,
pričom dopravné náklady budú vyčíslené podľa Prílohy č. 1, tabuľky č. 2 Náklady na
dopravu.

IZ 2016/883 - LETVIS

4/8

6.6. Konkrétne miesto vykonania opravy technických zariadení bude uvedené v príslušnej
objednávke.
6.7. Oprava technických zariadení bude riadne ukončená až vykonaním funkčnej skúšky.
Odovzdanie a prevzatie technických zariadení po oprave bude potvrdené podpismi
oprávnených osôb zmluvných strán v Servisnom liste – Zápise o odovzdaní a prevzatí. Kópiu
Servisného listu – Zápisu o odovzdaní a prevzatí odovzdá zhotoviteľ oprávnenej osobe
objednávateľa. Potvrdený Servisný list – Zápis o odovzdaní a prevzatí priloží zhotoviteľ
k vystavenej faktúre. Na Servisnom liste – Zápise o odovzdaní a prevzatí musí byť uvedené:
číslo objednávky, na základe ktorej bola oprava vykonaná, identifikácia opravovaných
technických zariadení, názov a množstvo vykonaných prác a činností, meno a priezvisko
zodpovednej osoby objednávateľa, miesto, dátum prevzatia, podpis zodpovednej osoby
objednávateľa a podpis servisného technika zhotoviteľa s uvedením čísla dokladu totožnosti.
Zástupca objednávateľa je povinný bez vyzvania predložiť prevádzkovú dokumentáciu
zhotoviteľovi pre zapísanie vykonanej opravy.
Servisný pracovník zhotoviteľa zapíše vykonanú opravu aj do prevádzkovej dokumentácie
opravovanej techniky. V Servisnom liste – Zápise o odovzdaní a prevzatí objednávateľ
výslovne uvedie, v prípade zistenia aj iných vád, ako tých ktoré boli predmetom objednávky,
že vykonanú opravu preberá, s uvedením popisu vád zistených popri vykonanej oprave
a návrhom postupu ich odstránenia.
6.8. Osoby oprávnené konať za objednávateľa vo veciach prevzatia technických zariadení po
vykonanej oprave a podpísania Servisného listu – Zápisu o odovzdaní a prevzatí sú uvedené
v tabuľke:

Vojenský útvar
XXX XXX
XXX XXX
XXX XXX
XXX XXX
XXX XXX
XXX XXX

Funkcia
XXX XXX
XXX XXX
XXX XXX
XXX XXX
XXX XXX
XXX XXX

Hodn., meno, priezvisko
zodpovedného za
prevzatie predmetu
zákazky
XXX XXX
XXX XXX
XXX XXX
XXX XXX
XXX XXX
XXX XXX

Tel. číslo, fax
XXX XXX
XXX XXX
XXX XXX
XXX XXX
XXX XXX
XXX XXX

6.9. V prípade, ak nie je možné opraviť pôvodnú súčiastku (celok) alebo ak cena opravy pôvodnej
súčiastky (celku) je rovnaká alebo vyššia ako cena nového dodaného materiálu, je možné
vykonať opravu výmenným spôsobom - dodaním nového dielu. O uvedenej skutočnosti
vyrozumie servisný pracovník zhotoviteľa oprávnenú osobu objednávateľa a po odsúhlasení
písomnej objednávky a cenovej kalkulácie zo strany objednávateľa vykoná opravu dohodnutým
spôsobom, vrátane príslušného zápisu do Servisného listu – Zápisu o odovzdaní a prevzatí.
Dodávku nového a odpis starého dielu je servisný pracovník zhotoviteľa povinný zapísať do
prevádzkovej dokumentácie opravovaného technického zariadenia. Zástupca objednávateľa je
povinný bez vyzvania predložiť prevádzkovú dokumentáciu zhotoviteľovi pre zapísanie
vykonanej opravy. Odvoz a likvidáciu neopraviteľných dielov a súčiastok zabezpečí zhotoviteľ
na svoje náklady.
6.10. Objednávateľ sa zaväzuje umožniť zhotoviteľovi vykonanie opráv a poskytnúť mu potrebnú
súčinnosť. Objednávateľ je oprávnený kontrolovať vykonávanie opravy, a to v ktorejkoľvek
fáze.
6.11. Zhotoviteľ a jeho pracovníci sú povinní v prípade vykonávania opráv vo vojenskom útvare
objednávateľa dodržiavať režim pracoviska stanovený objednávateľom. Zhotoviteľ je
zodpovedný za škody spôsobené na majetku Slovenskej republiky v správe objednávateľa pri
vykonávaní opráv podľa tejto zmluvy a objednávky.
IZ 2016/883 - LETVIS

5/8

6.12. Zhotoviteľ sa zaväzuje, že má oprávnenie vykonávať opravy podľa tejto zmluvy, a to po celú
dobu platnosti a účinnosti tejto zmluvy.
6.13. Ak v priebehu platnosti a účinnosti tejto zmluvy zhotoviteľovi uplynie platnosť oprávnenia na
vykonávanie opráv podľa tejto zmluvy, je povinný si toto oprávnenie obnoviť a túto skutočnosť
bezodkladne oznámiť objednávateľovi. Zhotoviteľ je povinný zdržať sa vykonávania opráv
v čase, keď oprávnenie nebude platné.

Článok VII.
Zodpovednosť za škodu a náhrada škody,
zodpovednosť za vady a záruka
7.1. Zhotoviteľ zodpovedá za škodu, ktorú spôsobí konaním v rozpore s ustanoveniami tejto
zmluvy. Náhradu škody bude v plnej výške znášať zhotoviteľ.
7.2. Zhotoviteľ týmto vyhlasuje, že má uzavretú zmluvu na poistenie zodpovednosti za škodu
vzniknutú v súvislosti s vykonávaním opráv podľa tejto zmluvy. Zhotoviteľ sa zaväzuje
zabezpečiť aj prostredníctvom tejto poistnej zmluvy úhradu akejkoľvek škodovej udalosti,
spôsobenej zhotoviteľom, ktorá objednávateľovi vznikne v súvislosti s vykonávaním opráv
podľa tejto zmluvy. Zhotoviteľ sa zaväzuje, že poistná zmluva bude platná a účinná po celú
dobu platnosti a účinnosti tejto zmluvy.
7.3. Zhotoviteľ sa zaväzuje vykonávať opravy technických zariadení podľa tejto zmluvy v kvalite
a podľa podmienok stanovených v tejto zmluve, v súlade s požiadavkami odbornej
starostlivosti. Zhotoviteľ zodpovedá za vady vykonanej opravy vzniknuté po čase odovzdania
techniky po vykonanej oprave, ak boli spôsobené porušením jeho povinností.
7.4. Zhotoviteľ poskytuje záruku na vykonané opravy v trvaní 12 mesiacov, a na použitý materiál
a náhradné diely poskytuje záruku v trvaní 24 mesiacov (resp. po dobu, ako mu ich poskytuje
ich výrobca pokiaľ je dlhšia ako 24 mesiacov).
7.5. Záručná doba začína plynúť v deň prevzatia technických zariadení po vykonanej oprave
oprávnenou osobou objednávateľa, obojstranným podpísaním Servisného listu – Zápisu o
odovzdaní a prevzatí.
7.6. V prípade vyskytnutia vady na technických zariadeniach, na ktorých bola vykonaná oprava
podľa tejto zmluvy, je objednávateľ povinný bezodkladne po zistení vady, najneskôr do
uplynutia dohodnutej záručnej doby, vady oznámiť zhotoviteľovi. Objednávateľ sa zaväzuje, že
prípadnú reklamáciu vady opravy uplatní bez zbytočného odkladu po jej zistení písomnou
formou (faxom), na adresu zhotoviteľa podľa bodu 6.1 tejto zmluvy.
7.7. Zhotoviteľ sa zaväzuje začať s odstraňovaním zistených vád vykonanej opravy do 48 hodín od
uplatnenia oprávnenej reklamácie objednávateľa a tieto vady odstrániť v čo najkratšom
možnom čase, najneskôr do 30 dní odo dňa uplatnenia reklamácie.
7.8. V prípade, že vada vykonanej opravy nebude odstrániteľná na mieste, termín jej odstránenia sa
písomne dohodne medzi oprávnenými osobami objednávateľa a zhotoviteľa.

IZ 2016/883 - LETVIS

6/8

Článok VIII.
Zmluvné pokuty a sankcie
8.1. V prípade, že zhotoviteľ nevykoná opravu riadne a/alebo v termíne stanovenom v príslušnej
objednávke a/alebo v súlade s podmienkami tejto zmluvy, zaplatí objednávateľovi zmluvnú
pokutu vo výške 0,05 % z ceny riadne a/alebo včas nevykonanej opravy, za každý deň
omeškania.
8.2. V prípade omeškania objednávateľa s úhradou faktúry za vykonané opravy, uhradí
zhotoviteľovi úrok z omeškania v zmysle ustanovenia § 369 ods. 2 Obchodného zákonníka.
8.3. V prípade, že zhotoviteľ nevybaví uplatnenú reklamáciu v dobe dohodnutej v článku VII. tejto
zmluvy, uhradí objednávateľovi zmluvnú pokutu vo výške 20,00 Eur za každý deň omeškania.
8.4. Zmluvné pokuty a sankcie dohodnuté touto zmluvou hradí povinná strana nezávisle na tom, či
a v akej výške vznikne druhej strane škoda.
8.5. Dohodnuté zmluvné pokuty a sankcie povinná strana uhradí strane oprávnenej do 30 dní odo
dňa ich uplatnenia.
Článok IX.
Vyššia moc
9.1. Zmluvné strany sú zbavené zodpovednosti za čiastočné alebo úplné nesplnenie zmluvných
povinností v prípadoch spôsobených pôsobením vyššej moci. Pokiaľ účinky vyššej moci
netrvajú dlhšie ako 90 dní, zmluvné strany sú povinné dodržať zmluvu, pričom sa dodacie a iné
lehoty predlžujú o dobu trvania vyššej moci.
9.2. V prípade, ak nastanú udalosti uvedené v bode 9.1. tejto zmluvy, sú zmluvné strany povinné sa
navzájom písomne informovať a to bez zbytočného odkladu, najviac do 10 kalendárnych dní
od vzniku takýchto udalostí. V prípade, ak niektorá zmluvná strana túto povinnosť poruší, bude
za škodu vzniknutú v súvislosti s pôsobením vyššej moci zodpovedať v plnom rozsahu.

Článok X.
Postúpenie a prevod práv a povinností
10.1. Zmluvné strany sa zaväzujú, že práva a povinnosti z tejto zmluvy nebudú prevádzať ani
postupovať bez predchádzajúceho písomného súhlasu druhej zmluvnej strany akýmkoľvek
tretím osobám.

Článok XI.
Ukončenie zmluvy
11.1. Pred uplynutím dojednanej doby je možné túto zmluvu ukončiť dohodou zmluvných strán alebo
písomnou výpoveďou bez uvedenia dôvodu. Výpovedná lehota je dvojmesačná a začína plynúť
prvým dňom kalendárneho mesiaca nasledujúceho po mesiaci, v ktorom bola výpoveď
doručená druhej zmluvnej strane. Zásielka s písomnou výpoveďou sa považuje za doručenú aj
vtedy, ak bola vrátená ako nedoručiteľná. Výpovedná lehota v tomto prípade začne plynúť
dňom nasledujúcim po vrátení zásielky.
11.2. Zmluvné strany môžu od tejto zmluvy a/alebo objednávky odstúpiť z dôvodov uvedených
v Obchodnom zákonníku. Odstúpenie od zmluvy musí byť druhej strane oznámené písomne,
inak je neplatné a musí v ňom byť uvedený dôvod, pre ktorý zmluvná strana od zmluvy
odstupuje. Účinky odstúpenia nastanú dňom, kedy bolo písomne oznámenie odstúpenia
odstupujúcej strany doručené druhej zmluvnej strane. Zásielka s odstúpením sa považuje za
doručenú aj vtedy, ak bola vrátená ako nedoručiteľná. Zmluva v takomto prípade zaniká dňom
nasledujúcim po preukázateľnom vrátení zásielky.
IZ 2016/883 - LETVIS

7/8

11.3. Za podstatné porušenie zmluvy zo strany zhotoviteľa sa považuje nesplnenie povinnosti
zhotoviteľa vykonať opravu v rozsahu, kvalite a termíne stanovenom v príslušnej objednávke
a v súlade s podmienkami stanovenými v tejto zmluve a porušenie povinností vyplývajúcich
z bodu 5.1. a 7.2. tejto zmluvy alebo ak stratí oprávnenie na vykonávanie opráv a toto
oprávnenie si neobnoví v zmysle bodu 6.13. a to aj v prípade jednotlivého porušenia uvedených
povinností.
Článok XII.
Záverečné ustanovenia
12.1. Táto zmluva sa uzatvára na dobu určitú v trvaní do 15.12.2017. Pred uplynutím tejto doby,
platnosť a účinnosť zmluvy skončí vyčerpaním celkového maximálneho finančného limitu,
ktorý je uvedený v bode 3.2. tejto zmluvy.
12.2. Táto zmluva nadobúda platnosť dňom jej podpísania zmluvnými stranami a účinnosť dňom
nasledujúcim po dni jej zverejnenia v súlade s ustanovením § 47a zákona č.40/1964 Zb.
Občianskeho zákonníka v znení neskorších predpisov.
12.3. Táto zmluva sa povinne zverejňuje v súlade so zákonom č. 211/2000 Z. z. o slobodnom prístupe
k informáciám a o zmene a doplnení niektorých zákonov (zákon o slobode informácií) v znení
neskorších predpisov.
12.4. Práva a povinnosti zmluvných strán neupravené touto zmluvou sa riadia Obchodným
zákonníkom a ostatnými všeobecne záväznými právnymi predpismi. Na ustanovenia zmluvy
majúce povahu diela sa primerane použijú ustanovenia § 536 a nasl. Obchodného zákonníka
o zmluve o dielo.
12.5. Zmluvu bude možné meniť alebo dopĺňať len písomnými dodatkami, po vzájomnej dohode
obidvoch zmluvných strán.
12.6. Zmluvné strany vyhlasujú, že ich prejavená vôľa je slobodná a vážna, ich spôsobilosť na
právne úkony nie je obmedzená a že si zmluvu prečítali a s jej obsahom sa oboznámili, že
nebola uzavretá v tiesni, ani za iných jednostranne nevýhodných podmienok, jej obsah im je
plne zrozumiteľný a určitý, súhlasia s ním, čo svojimi vlastnoručnými podpismi potvrdzujú.
12.7. Táto zmluva je vyhotovená v piatich rovnopisoch, z toho štyri pre objednávateľa a jeden pre
zhotoviteľa.
12.8. Neoddeliteľnou súčasťou tejto zmluvy sú prílohy:
Príloha č. 1 Cenová kalkulácia
.................. 1 list
Príloha č. 2 Zoznam technických zariadení .................. 2 listy
Príloha č. 3 VZOR Základnej finančnej kontroly ........... 1 list

V Trenčíne, dňa ................................

V Bratislave, dňa ...................................

..........................................
Mgr. Rastislav BLAŠKO
predseda predstavenstva

..........................................
Ing. Robert SEDLÁK
riaditeľ

IZ 2016/883 - LETVIS

8/8

Príloha č. 1 k zmluve č. 2016/883
Počet listov: 1

CENOVÁ KALKULÁCIA
na nálezové a servisné opravy a pravidelnú profylaktickú údržbu LPIS –
technológie LETVIS

bez DPH
v EUR ( € )

s DPH
20%
v EUR ( € )

1 hodina servisného výkonu mimo sobôt,
nedieľ a sviatkov

55,80

66,96

1 hodina servisného výkonu počas sobôt,
nedieľ a sviatkov

60,54

72,65

Cena nálezových servisných opráv a profylaktickej údržby
Cena nálezových
a servisných
opráv
a profylaktickej
údržby

Náklady na dopravu
Výkon
Dopravné / 1 km

Servisné vozidlo: osobné

IZ 2016/883 – LETVIS Príloha č. 1

bez DPH
v EUR ( € )

s DPH 20%
v EUR ( € )

0,55

0,66

1/1

Príloha č. 2 k zmluve č. 2016/883
Počet listov: 2

ZOZNAM TECHNICKÝCH ZARIADENÍ
Technológia LETVIS (HW a SW komponenty) pre:
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
− XXX XXX
IZ-2016/883 – LETVIS Príloha č. 2

1/2

Rádiolokačná technika:
− XXX XXX
− XXX XXX
− XXX XXX
− XXX XXX
− XXX XXX

IZ-2016/883 – LETVIS Príloha č. 2

2/2

Príloha č. 3 k zmluve č. 2016/883
Počet listov: 1

VZOR Základnej finančnej kontroly
Základná finančná kontrola bola vykonaná podľa § 7 zákona č. 357/2015 Z. z.
o finančnej kontrole a audite a o zmene a doplnení niektorých zákonov. Finančná operácia
alebo jej časť je v súlade s § 6 ods. 4 písm. d zákona.
Dodávka tovaru/služby zodpovedá zmluve/objednávke č. (uvedie sa číslo objednávky SAP)
Finančnú operáciu je možné vykonať, v nej pokračovať.
Zistené nedostatky:

__________________
Miesto a dátum

IZ-2016/883 – LETVIS Príloha č. 3

____________________________
hodnosť, meno, priezvisko
a podpis povereného zamestnanca

1/1

