č. sp.: 8950/2017-M_OIKT
č. z.: 35566/2017
Kúpna zmluva
uzatvorená v zmysle § 409 a nasl. Obchodného zákonníka v znení neskorších predpisov medzi
(ďalej len „zmluva“):
ZMLUVNÉ STRANY
Kupujúci:
sídlo:
zastúpený:
IČO:
DIČ:
bankové spojenie:
IBAN:

Ministerstvo práce, sociálnych vecí a rodiny Slovenskej republiky
Špitálska 4,6,8, 816 43 Bratislava
Ing. Jozef Vančo, generálny tajomník služobného úradu
00 681 156
20 2079 6338
Štátna pokladnica
xxxxxxxxxxx

a
Predávajúci:
Obchodné meno:
sídlo:
štatutárny orgán:
IČO:
DIČ:
IČ DPH:
bankové spojenie:
IBAN:
registrácia:

Disig, a.s.
Záhradnícka 151, 821 08 Bratislava
Ing. Ľuboš Batěk, predseda predstavenstva
Ing. Ivan Kühn, podpredseda predstavenstva
35 975 946
2022116976
SK 2022116976
TATRA BANKA, a.s.
xxxxxxxxxxxx
Okresný súd Bratislava I., Odd. Sa, vložka č. 3794/B

( „kupujúci“ a „predávajúci“ ďalej spolu aj ako „zmluvné strany“)
Preambula
Zmluvné strany uzatvárajú kúpnu zmluvu ako výsledok zadávania zákazky s nízkou hodnotou podľa § 117
zákona č. 343/2015 Z. z. o verejnom obstarávaní a o zmene a doplnení niektorých zákonov v znení
neskorších predpisov (ďalej len „zákon o verejnom obstarávaní”).
ČL. II
PREDMET PLNENIA ZMLUVY
2.1

Predmetom plnenia je zabezpečenie mandátnych certifikátov vrátane príslušenstva (čipová karta,
čítačka a ovládač pre čítačku čipovej karty) v počte 518 ks s platnosťou 2 roky odo dňa ich
vystavenia.

2.2

Kupujúci z dôvodu správnej aplikácie zákona č. 305/2013 Z. z. o elektronickej podobe výkonu
pôsobnosti orgánov verejnej moci a o zmene a doplnení niektorých zákonov (tzv. zákon o eGovernmente) a z dôvodu spracovania elektronických podaní, ktoré sú zasielané z Elektronickej
schránky verejného obstarávateľa na Ústrednom portáli verejnej správy (ďalej len „UPVS”), musí
zabezpečiť, aby jeho zamestnanci, ktorí podania podpisujú, vystupovali v roli mandanta (verejný
obstarávateľ) a za tým účelom je nevyhnutné použiť mandátny certifikát.

2.3

V rámci predmetu plnenia sa kupujúci zaväzuje zabezpečiť:
a) vydanie mandátnych certifikátov vrátane ich príslušenstva (čipová karta, čítačka a ovládač pre
čítačku čipovej karty), pričom bližšia špecifikácia je uvedená v Prílohe č. 1, ktorá tvorí
neoddeliteľnú súčasť Zmluvy (ďalej len „Príloha č. 1”),
b) vystavenie kvalifikovaných certifikátov (mandátnych) pre elektronický podpis vydávaných
podľa nariadenia Európskeho parlamentu a Rady č. 910/2014 o elektronickej identifikácii a
dôveryhodných službách pre elektronické transakcie na vnútornom trhu (ďalej aj ako
„nariadenie eIDAS“) v rozsahu 518 ks s platnosťou 2 roky odo dňa ich vystavenia.
c) jednorazovú dodávku certifikovaných QSCD (Qualified Signature/Seal Creation Device
Strana 1 z 6

zariadení pre uloženie privátnych kľúčov kvalifikovaných certifikátov v rozsahu 518 ks.
ČL. III
SPÔSOB PLNENIA
3.1

Predávajúci je povinný plniť svoj záväzok podľa čl. II bod 3 tejto zmluvy v súlade s požadovaným
rozsahom a parametrami do 20 pracovných dní od písomnej výzvy Kupujúceho, pri zabezpečení
plnej súčinnosti budúcich držiteľov mandátnych certifikátov a Kupujúceho.

3.2

Predávajúci je povinný zabezpečiť predmet plnenia v mieste, ktoré je uvedené v písomnej výzve
ako miesto plnenia.

3.3

Akékoľvek oznámenia týkajúce sa predmetu plnenia, ak sa nedohodne inak, sa nahlasujú poverenej
osobe za Kupujúceho:
Meno a priezvisko:
xxxxxxxxx
Telefón:
xxxxx
e-mailová adresa:
xxxxxxxxxxxx

3.4

Oznámenie podľa čl. III bod 3 tejto zmluvy adresované Predávajúcemu bude zaslané na adresu
kontaktnej osoby určenej Predávajúcim:
Do rúk:
xxxxxxxxxxx
Telefón:
xxxxxxxxxxx
e-mailová adresa:
xxxxxxxxxxxxxxx

3.5

Prevzatie predmetu plnenia podľa článku II bod 3 tejto zmluvy podlieha protokolárnemu konaniu,
pričom vzor Preberacieho protokolu tvorí prílohu č. 2 k tejto zmluve.
ČL. IV
KÚPNA CENA A PLATOBNÉ PODMIENKY

4.1

Kupujúci sa zaväzuje zaplatiť Predávajúcemu za riadne a včas dodané plnenie uvedené v článku II
zmluvy v súlade s požadovaným rozsahom a parametrami vopred dohodnutú cenu 49 210,00 eur
bez DPH
(slovom štyridsaťdeväťtisícdvestodesať),
DPH
9 842,00
eur
(slovom
deväťtisícosemstoštyridsaťdva
eur)
cena
s DPH
59 052,00
eur
(slovom
päťdesiatdeväťtisícpäťdesiatdva eur). Cena je dohodnutá podľa zákona NR SR č. 18/1996 Z. z. o
cenách v znení neskorších predpisov a vyhlášky Ministerstva financií SR č. 87/1996 Z. z. o cenách v
znení neskorších predpisov.

4.2

Všetky doklady vzťahujúce sa na predmet kúpy a súvisiace s touto zmluvou, a to najmä faktúry,
dodacie listy a pod., zmluvné strany vypracovávajú záväzne v slovenskom jazyku. Tieto doklady
musia obsahovať všetky dohodnuté a všeobecne záväznými právnymi predpismi Slovenskej
republiky vyžadované náležitosti.

4.3

Predávajúci záväzne prehlasuje, že v kúpnej cene sú zahrnuté všetky priame, ako aj nepriame
náklady súvisiace s plnením záväzku predávajúceho podľa tejto zmluvy, ako napr. dovoz,
rozbalenie, inštalácia a technická podpora k predmetu plnenia podľa požiadaviek kupujúceho,
náklady na inštaláciu.

4.4

Faktúra musí mať náležitosti daňového dokladu. Faktúra bude uhrádzaná výhradne prevodným
príkazom. V prípade, ak nastane omeškanie platby faktúry z dôvodov na strane Štátnej pokladnice,
nie je kupujúci po túto dobu v omeškaní so zaplatením fakturovanej sumy. Faktúra sa považuje za
uhradenú dňom odpísania fakturovanej čiastky z účtu Kupujúceho.

4.5

Faktúra musí obsahovať okrem povinných zákonných náležitostí uvedených v § 74 a nasl. zákona
č. 222/2004 Z. z. o dani z pridanej hodnoty v znení neskorších predpisov tieto náležitosti:
označenie Predávajúceho a Kupujúceho, ich adresy sídla, identifikačné údaje (IČO, DIČ),
číslo zmluvy,
označenie ,,faktúra“ a jej číslo,
deň odoslania a deň splatnosti faktúry,
označenie peňažného ústavu a číslo účtu,
fakturovanú sumu – cenu za dodaný predmet zmluvy,
súhrnný Preberací protokol, ktorý je neoddeliteľnou súčasťou faktúry,
podpis oprávnenej osoby predávajúceho a odtlačok pečiatky Predávajúceho.
Strana 2 z 6

4.6

Lehota splatnosti riadne vystavenej faktúry je 30 kalendárnych dní odo dňa jej doručenia v listinnej
podobe na adresu sídla Kupujúceho. Faktúra sa považuje za uhradenú okamihom odpísania
fakturovanej sumy z účtu Kupujúceho na účet Predávajúceho uvedený v záhlaví tejto zmluvy.

4.7

Ak faktúra a jej prílohy nebudú obsahovať všetky dohodnuté náležitosti, kupujúci môže takúto
faktúru vrátiť Predávajúcemu s uvedením nedostatkov, ktoré sa majú odstrániť. V takomto prípade
sa prerušuje plynutie lehoty splatnosti a nová 30- dňová lehota splatnosti začne plynúť dňom
riadneho doručenia opravenej faktúry Kupujúcemu. Kupujúci sa v tomto prípade nedostáva do
omeškania. V takomto prípade sa zastaví plynutie lehoty splatnosti a nová 30 dňová lehota splatnosti
začne plynúť dňom riadneho doručenia opravenej alebo novej faktúry Kupujúcemu.

4.8

Platba kúpnej ceny sa uskutoční po riadnom a včasnom dodaní predmetu kúpy predávajúcim a jeho
prevzatí kupujúcim na základe vystavenej faktúry, ktorej súčasťou je Preberací protokol podľa
Prílohy č. 2 tejto zmluvy.

4.9

Podkladom pre úhradu ceny za riadne a včas dodaný predmet kúpy sú faktúry vystavené
predávajúcim a riadne doručené kupujúcemu v listinnej podobe na adresu jeho sídla,

4.10

Zmluvné strany sa dohodli, že ak sa Predávajúci dostane do omeškania s plnením predmetu podľa
tejto zmluvy, môže Kupujúci uplatniť voči Predávajúcemu úroky z omeškania vo výške 0,05% za
každý začatý deň omeškania s dodaním plnenia z ceny tovarov a služieb, s poskytnutím ktorých je
Predávajúci v omeškaní. Uplatnením nároku na úroky z omeškania nie je dotknutý nárok
Kupujúceho na náhradu vzniknutej škody v plnom rozsahu.

4.11

Ak sa Kupujúci dostane do omeškania s úhradou faktúry, zaväzuje sa Predávajúcemu zaplatiť do 30
dní od doručenia písomnej výzvy Predávajúceho úroky z omeškania vo výške 0,023 % z nesplatenej
fakturovanej kúpnej ceny za každý aj začatý deň omeškania. Týmto nie je dotknuté ustanovenie
čl. IV bod 5.4 tejto zmluvy.
ČL. V
DOBA TRVANIA ZMLUVY A PODMIENKY SKONČENIA JEJ PLATNOSTI

5.1

Táto zmluva sa uzatvára na dobu riadneho a včasného splnenia predmetu plnenia.

5.2

Túto zmluvu môžu ukončiť zmluvné strany písomnou dohodou pred uplynutím platnosti zmluvy.

5.3

Kupujúci je oprávnený od tejto zmluvy odstúpiť v prípade, ak predávajúci riadne a včas nesplní svoj
záväzok podľa čl. II a čl. III tejto zmluvy, pokiaľ druhá zmluvná strana podstatným spôsobom poruší
svoje povinnosti, a to po uplynutí dodatočne poskytnutej primeranej doby na dodatočné splnenie.
Zmluvné strany sa dohodli, že dodatočnou primeranou lehotou sa rozumie doba 20 kalendárnych
dní. Po márnom uplynutí tejto dodatočnej doby je kupujúci oprávnený od zmluvy odstúpiť.
Poskytnutím dodatočnej primeranej lehoty nie je dotknuté právo kupujúceho na náhradu škody,
ktorý vznikla omeškaním predávajúceho splnení jeho záväzku podľa čl. II tejto zmluvy.

5.4

Predávajúci je oprávnený odstúpiť od zmluvy v prípade, ak kupujúci poruší svoj záväzok podľa čl.
IV tejto zmluvy, a to ani v dodatočnej primeranej lehote poskytnutej predávajúcim. Zmluvné strany
sa dohodli, že dodatočnou primeranou lehotou sa rozumie doba 20 kalendárnych dní. Dotknuté
ustanovenie sa nevzťahuje na prípady uvedené v čl. IV bod 4.4 a 4.7 tejto zmluvy.
ČL. VI
ZÁVEREČNÉ USTANOVENIA

6.1

Predávajúci je povinný zachovať mlčanlivosť o všetkých informáciách a údajoch, o ktorých sa
dozvie v súvislosti s plnením zmluvy tretím osobám a zaväzuje sa nešíriť a nezneužívať ich ďalej
akoukoľvek formou ani po ukončení zmluvného vzťahu.

6.2

Zmluvné strany sa dohodli, že Predávajúci má právo uvádzať Kupujúceho vo svojich referenciách.

6.3

Obsah tejto zmluvy možno meniť alebo dopĺňať len so súhlasom oboch zmluvných strán formou
očíslovaných písomných dodatkov podpísaných oprávnenými zástupcami oboch zmluvných strán,
ktoré budú neoddeliteľnou súčasťou tejto zmluvy.

Strana 3 z 6

6.4

Ak sa zistí, že niektoré z ustanovení tejto zmluvy je neplatné alebo neúčinné, neplatnosť alebo
neúčinnosť ustanovenia nebude mať za následok neplatnosť alebo neúčinnosť ďalších ustanovení
zmluvy, ani samotnej zmluvy. Zmluvné strany sa zaväzujú, že neplatné alebo neúčinné ustanovenie
bez zbytočného odkladu nahradia tak, aby bol v čo najväčšom možnom rozsahu dosiahnutý účel,
ktorý v čase uzavretia tejto zmluvy sledovali neplatným alebo neúčinným ustanovením. Obdobne
budú zmluvné strany postupovať aj v prípade, ak sa zistí, že niektoré z ustanovení tejto zmluvy je
nevykonateľné.

6.5

V prípade, že vzniknú spory vyplývajúce z tejto zmluvy, zmluvné strany ich riešia vzájomnou
dohodou alebo súdnou cestou. Zmluvné strany sa zaväzujú riešiť všetky spory vyplývajúce z tejto
zmluvy predovšetkým dohodou. Pokiaľ k dohode nedôjde, spory rieši príslušný všeobecný súd
Slovenskej republiky.

6.6

Zmluvné strany sa dohodli, že práva a povinnosti zmluvných strán touto zmluvou výslovne
neupravené sa riadia ustanoveniami Obchodného zákonníka, ustanoveniami zákona č. 185/2015 Z. z.
a ostatnými príslušnými všeobecne záväznými právnymi predpismi platnými a účinnými na území
Slovenskej republiky.

6.7

Neoddeliteľnou súčasťou tejto zmluvy je:
Príloha č. 1 – Opis predmetu plnenia
Príloha č. 2 – Preberací protokol

6.8

Zmluvné strany sa zaväzujú, že sa budú navzájom a včas písomne informovať o zmenách a to najmä
o zmenách čísla bankového spojenia, faxového a telefónneho čísla, o zmene adresy sídla, zmene
e-mailovej adresy bez uzavretia dodatku k tejto zmluve.

6.9

Zmluva je vyhotovená v 5 rovnopisoch. Kupujúci dostane 3 a Predávajúci 2 vyhotovenia zmluvy.

6.10

Táto zmluva podlieha povinnému zverejneniu v Centrálnom registri zmlúv vedenom Úradom vlády
Slovenskej republiky v súlade so zákonom č. 211/2000 Z. z. o slobodnom prístupe k informáciám
a o zmene a doplnení niektorých zákonov v znení neskorších predpisov.

6.11

Táto zmluva nadobúda platnosť dňom jej podpisu oprávnenými zástupcami obidvoch zmluvných
strán a účinnosť nadobúda dňom nasledujúcim po dni jej zverejnenia v v Centrálnom registri zmlúv
vedenom Úradom vlády Slovenskej republiky. -

6.12

Zmluvné strany vyhlasujú, že si zmluvu riadne prečítali, jej obsahu porozumeli a že túto zmluvu
uzatvárajú na základe ich slobodnej, vážnej, určitej a zrozumiteľnej vôle, že zmluva nebola
uzatvorená pod nátlakom, v tiesni za nápadne nevýhodných podmienok, že zmluvná voľnosť
zmluvných strán nie je obmedzená a na znak toho ju podpisujú.
V Bratislave dňa

V Bratislave dňa

Kupujúci:

Predávajúci:

--------------------------------------------Ministerstvo práce, sociálnych vecí a rodiny
Slovenskej republiky
Ing. Jozef Vančo
generálny tajomník služobného úradu

------------------------------------------------------Ing. Ľuboš Batěk, predseda predstavenstva

-----------------------------------------------------Ing. Ivan Kühn, podpredseda predstavenstva

Strana 4 z 6

PRÍLOHA č. 1
Opis predmetu plnenia
Predmetom zmluvy je zabezpečenie mandátnych certifikátov vrátane príslušenstva (čipová karta, čítačka
a ovládač pre čítačku čipovej karty) v počte 518 ks s platnosťou 2 roky odo dňa ich vystavenia.
Mandátne certifikáty sa vydávajú konkrétnej fyzickej osobe, je potrebné ich osobné prevzatie, prípadne
prevzatie prostredníctvom splnomocnenej osoby (vyžaduje sa úradne osvedčené plnomocenstvo konkrétnej
fyzickej osoby splnomocnenej na prevzatie mandátneho certifikátu).
Kupujúci požaduje uloženie mandátnych certifikátov na QSCD zariadenie vo formáte USB. Predávajúci sa
zaväzuje, že dodané mandátne certifikáty spĺňajú uvedené parametre:
Podpora štandardov - ISO 7816 Class A, B, C, FCC Class B part 15, CE, VCCI, USB-IF,Microsoft WHQL
Rozhranie SC - PC/SC (2.01) pripadne aj CT-API (cez wrapper on top of PC/SC)
Podporované protokoly - T=0, T=1
Rozmer čipovej karty – ID -SIM
Prenosová rýchlosť - s PC: 12Mbps (USB 2.0) s čipovou kartou: do 344Kbps
Operačný systém - Windows XP a vyššie, MacOS, Solaris, Linux 32 bit / 64 bit, ANDROID v4.0
Rozhranie - USB 2.0
Kvalifikovaný mandátny certifikát slúži na identifikáciu vyhotoviteľa kvalifikovaného elektronického
podpisu podľa § 8 zákona č. 272/2016 Z. z. o dôveryhodných službách pre elektronické transakcie
na vnútornom trhu a o zmene a doplnení niektorých zákonov (ďalej len “zákon o dôveryhodných
službách”) a je uložený na kvalifikovanom zariadení na vyhotovovanie elektronického podpisu/pečate
(QSCD - Qualified Signature/ Seal Creation Device), ktoré spĺňa požiadavky Nariadenia Európskeho
parlamentu a rady EÚ č. 910/2014 z 23.7. o elektronickej identifikácií a dôveryhodných službách pre
elektronické transakcie na vnútornom trhu a o zrušení smernice 1999/93/ES (ďalej ako “Nariadenie
eIDAS”) a slúži na bezpečné generovanie a uloženie súkromných a verejných kľúčov (kľúčových párov).
Kupujúci z dôvodu správnej aplikácie zákona o e-Governmente a z dôvodu spracovania elektronických
podaní, ktoré sú zasielané z Elektronickej schránky kupujúceho na Ústrednom portáli verejnej správy
(ďalej len “UPVS”), musí zabezpečiť, aby jeho zamestnanci, ktorí podania podpisujú, vystupovali v roli
mandanta (kupujúci) a k tomu je potrebné použiť mandátny certifikát. Mandátny certifikát môže, podľa
zákona o dôveryhodných službách, kvalifikovaný poskytovateľ dôveryhodných služieb vydať fyzickej
osobe, ktorá preukáže, že je orgánom verejnej moci, alebo preukáže, že vykonáva činnosť alebo funkciu
podľa § 8 ods. 1 zákona o dôveryhodných službách spôsobom uvedeným v zozname oprávnení pre dané
oprávnenie t.j. na základe dokladov, ktorými sa preukazuje oprávnenie.
Kupujúci poskytne predávajúcemu čísla oprávnení z aktuálnej verzie Zoznamu oprávnení uverejnenom na
webovej stránke Národného bezpečnostného úradu (ďalej len “NBÚ”) a ich počet.
Predávajúci je povinný zabezpečiť počas realizácie zákazky vydanie mandátnych certifikátov pre všetky
požadované oprávnenia podľa požiadavky kupujúceho.

Strana 5 z 6

PRÍLOHA č. 2
PREBERACÍ PROTOKOL
Označenie/identifikácia predmetu plnenia:
Kupujúci:
Ministerstvo práce sociálnych vecí a rodiny
Slovenskej republiky
Špitálska 4, 6, 8, 816 43 Bratislava, Slovenská
republika

Predávajúci:

IČO: 00681156
Požadovaný dátum odovzdania

Skutočný dátum odovzdania

Poverená osoba Kupujúceho:

Poverená osoba Predávajúceho:

Akceptácia plnenia

Predmet zmluvy:
Podpis zodpovednej osoby Kupujúceho
...................
...................
..................
Meno, priezvisko,
funkcia
Podpis osoby oprávnenej osoby
Pečiatka

Podpis zodpovednej osoby
Predávajúceho

..........................................................
Meno, priezvisko, funkcia
Podpis osoby oprávnenej osoby
Pečiatka

Strana 6 z 6

