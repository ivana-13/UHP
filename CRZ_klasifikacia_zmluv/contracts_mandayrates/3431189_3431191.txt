Zmluva o poskytovaní konzultačných služieb
Reg. č. zmluvy MZ SR 108/2018
uzavretá v zmysle ustanovenia § 269 ods. 2 zákona č. 513/1991 Zb. Obchodný zákonník
v znení neskorších právnych predpisov (ďalej len „Zmluva“)

Článok I.
Zmluvné strany
1.1 Objednávateľ
Názov:
Sídlo :
IČO:
DIČ :
Bankové spojenie:
IBAN:
Zastúpený:

Ministerstvo zdravotníctva Slovenskej republiky
Limbová 2, 837 52 Bratislava, Slovenská republika
00161565
2020830141
Štátna pokladnica
SK69 8180 0000 0070 0015 0115
Generálnym tajomníkom služobného úradu JUDr. Ing. Jozefom Rážom
(ďalej v texte len ako „Objednávateľ “)

1.2 Poskytovateľ
Obchodné meno:
Sídlo:
IČO:
DIČ:
IČ DPH
Zapísaný:

Lewik, s.r.o
Stupavská 8H, 83106, Bratislava
50631071
2120430037
SK2120430037
v obchodnom registri Okresného súdu Bratislava I,
Vložka číslo: 116448/B, Oddiel: sro
Bankové spojenie: Československá obchodní banka , a. s.
IBAN:
SK19 7500 0000 0040 2436 0148
Zastúpený:
RNDr. Michal Danilák, konateľ
(ďalej v texte len ako „Poskytovateľ“)
(Objednávateľ a Poskytovateľ ďalej v texte spoločne aj ako „Zmluvné
strany“ a samostatne aj ako „Zmluvná strana“)

Článok II.
Predmet zmluvy

2.1 Predmetom zmluvy je záväzok Poskytovateľa realizovať pre Objednávateľa počas doby trvania
zmluvného vzťahu (stanovenej v ods. 3.1 Článku III. Zmluvy) konzultačné činnosti a výkon
čiastkových realizačných činností v zabezpečovaní súladu s nariadením Európskeho parlamentu
a Rady (EÚ) 2016/679 z 27. apríla 2016 o ochrane fyzických osôb pri spracúvaní osobných
údajov a o voľnom pohybe takýchto údajov, ktorým sa zrušuje smernica 95/46/ES (všeobecné
nariadenie o ochrane údajov) (ďalej v Zmluve aj ako „nariadenie GDPR“) a záväzok
Objednávateľa zaplatiť Poskytovateľovi za poskytnuté konzultačné činnosti a výkon
čiastkových realizačných činností odplatu v súlade s Článkom IV. Zmluvy
2.2 Podrobné vecné vymedzenie konzultačných činností a výkonu čiastkových realizačných
činností, ktoré budú zo strany Poskytovateľa poskytované Objednávateľovi na základe tejto
Zmluvy a v súlade so špecifikáciou a opisom predmetu zákazky Objednávateľa (Zákazka
s nízkou hodnotou na poskytnutie služby podľa ustanovenia § 117 zákona č. 343/2015 Z. z.
Strana 1 z 8

o verejnom obstarávaní a o zmene a doplnení niektorých zákonov zverejnená Objednávateľom
dňa 04.04.2018) je uvedené v Prílohe č. 1 tejto Zmluvy.

2.3 Rozsahové vymedzenie konzultačných činností a výkonu čiastkových realizačných činností,
ktoré budú zo strany Poskytovateľa poskytované Objednávateľovi je uvedené v Prílohe
č. 2 tejto Zmluvy.

Článok III.
Termín a miesto plnenia
3.1 Poskytovateľ sa zaväzuje poskytovať Objednávateľovi konzultačné činnosti a výkon
čiastkových realizačných činností v zabezpečovaní súladu s nariadením GDPR, a to obsahovo
a v rozsahu ako je uvedené v ods. 2.2 a ods. 2.3 Článku II Zmluvy, v trvaní od nadobudnutia
účinnosti tejto Zmluvy do dátumu 15. 12. 2018.
3.2 Miestom plnenia Predmetu zmluvy je Ministerstvo zdravotníctva Slovenskej republiky,
Limbová 2, 837 52 Bratislava (kontaktná osoba pre účely plnenia Zmluvy je: bezpečnostný
manažér, tel.: 02/59373157, e-mail: miroslav.odor@health.gov.sk).

Článok IV.
Cena a platobné podmienky
4.1 Cena bola stanovená v súlade so zákonom č. 18/1996 Z. z. o cenách v znení neskorších
predpisov a vyhlášky Ministerstva financií SR č. 87/1996 Z. z., ktorou sa vykonáva zákon
č. 18/1996 Z. z. o cenách v znení neskorších predpisov. Stanovená cena zároveň vychádza
z prijatej cenovej ponuky Poskytovateľa. Poskytovateľ je platcom DPH.
4.2 Cena za Predmet zmluvy bola medzi Zmluvnými stranami dohodnutá na sumu vo výške
46 800,00 € bez DPH (slovom štyridsaťšesťtisícosemsto eur bez DPH). . Celková suma za
Predmet zmluvy po pripočítaní DPH (20%) je vo výške 56 160,00 € s DPH (slovom
päťdesiatšesťtisícjedenstošesťdesiat eur s DPH).
4.3 V dohodnutej cene za Predmet zmluvy sú zahrnuté všetky náklady Poskytovateľa súvisiace
s plnením Predmetu zmluvy a uvedená cena je konečná.
4.4 Poskytovateľ a Objednávateľ sa dohodli, že suma, uvedená v ods. 4.2 Článku IV Zmluvy bude
uhradená formou čiastkových platieb na základe faktúr, vystavených Poskytovateľom
po ukončení každého jednotlivého čiastkového plnenia, t. j. celkovo prostredníctvom šiestich
(6) samostatných faktúr a v sumách na úhradu v príslušnej výške tak, ako je uvedené za každé
jednotlivé čiastkové plnenie v Prílohe č. 2 Zmluvy. Poskytovateľ je oprávnený vystaviť
jednotlivé faktúry za ukončené plnenia až po akceptácii každého jednotlivého plnenia
Objednávateľom vo forme akceptačného protokolu. Každá faktúra vystavená Poskytovateľom
musí obsahovať všetky požadované náležitosti daňového dokladu v zmysle ust. § 74 ods. 1
zákona č. 222/2004 Z. z. o dani z pridanej hodnoty v znení neskorších predpisov.
4.5 Úhrady jednotlivých faktúr v zmysle podmienok uvedených v ods. 4.4. Článku IV Zmluvy
sa Objednávateľ zaväzuje realizovať bezhotovostne na bankový účet Poskytovateľa, ktorý
je uvedený v Článku I Zmluvy.
4.6 Objednávateľ sa zaväzuje uhradiť Poskytovateľovi fakturovanú sumu do tridsiatich (30)
kalendárnych dní odo dňa doručenia faktúry (lehota splatnosti). Pre tento účel sa za deň úhrady
považuje dátum odpísania uhrádzanej sumy z účtu Objednávateľa. Objednávateľ sa zaväzuje
Strana 2 z 8

uhradiť Poskytovateľovi fakturovanú sumu v lehote splatnosti bezhotovostným bankovým
prevodom na bankový účet Poskytovateľa, ktorý uvedený v Článku I. Zmluvy.
4.7 Objednávateľ je oprávnený vrátiť Poskytovateľovi faktúru, ktorá trpí administratívnymi
a/alebo účtovnými vadami, a to do dátumu jej splatnosti. Oprávneným vrátením faktúry
zo strany Objednávateľa prestáva plynúť lehota splatnosti. Nová lehota splatnosti začína
plynúť odo dňa doručenia opravenej faktúry Objednávateľovi.

Článok V.
Práva a povinnosti zmluvných strán
5.1 Zmluvné strany sú povinné navzájom si poskytovať súčinnosť a všetky potrebné informácie
a materiály na zabezpečenie plnenia Predmetu zmluvy a/alebo iných činností, súvisiacich
s plnením Predmetu zmluvy. Objednávateľ sa zaväzuje poskytnúť súčinnosť Poskytovateľovi,
resp. osobám, ktoré Poskytovateľ poverí realizáciou činností súvisiacich s plnením Predmetu
zmluvy.
5.2 Poskytovateľ je oprávnený požadovať od Objednávateľa ďalšie dodatočné informácie alebo
pokyny, ktoré sú nevyhnutne potrebné na účely plnenia Predmetu zmluvy. Pri určení spôsobu
a metodiky realizácie konzultačných činností a výkonu čiastkových realizačných činností
je Poskytovateľ oprávnený postupovať samostatne. Poskytovateľ je oprávnený odmietnuť
plnenie Predmetu zmluvy v prípade, že Objednávateľ neposkytne Poskytovateľovi potrebné
podklady a súčinnosť.
5.3 Poskytovateľ sa zaväzuje, že všetky obchodné, technické a/alebo iné informácie, ktoré mu budú
poskytnuté a sprístupnené Objednávateľom v súvislosti s plnením Predmetu zmluvy,
nesprístupní tretím osobám alebo stranám bez písomného súhlasu Objednávateľa a zároveň
tieto informácie nepoužije pre iné účely ako pre splnenie podmienok tejto Zmluvy. Uvedeným
nie sú dotknuté ustanovenia príslušných platných právnych predpisov Slovenskej republiky,
ktoré umožňujú v osobitných prípadoch poskytnutie informácií o Zmluvnej strane bez jej
súhlasu.
5.4 Poskytovateľ sa zaväzuje, že sprievodná dokumentáciu, ktorá bude súčasťou výstupov projektu
v rozsahu zadania, bude Objednávateľovi dodaná vo forme súborov MS Office a .pdf
na dátových nosičoch typu USB alebo CD/DVD.
5.5 Poskytovateľ sa zaväzuje, že presná špecifikácia výstupných dokumentov bude výstupom
implementačného plánu zabezpečenia súladu pre rok 2018 na základe GAP analýzy.
5.6 Objednávateľ sa zaväzuje, že všetky písomné a/alebo elektronické výstupy Poskytovateľa
súvisiace s plnením predmetu Zmluvy použije výlučne v záujme splnenia účelu tejto Zmluvy
a v súlade s platnými právnymi predpismi Slovenskej republiky. Akékoľvek technické,
personálne alebo obchodné informácie, informácie o metódach vykonávania práce a/alebo
znalostné informácie a postupy Poskytovateľovi, s ktorými sa Objednávateľ oboznámi na
základe tejto Zmluvy, sú predmetom obchodného tajomstva Poskytovateľa a ich oznámenie
tretím osobám alebo stranám ako aj ich zverejnenie podlieha predchádzajúcemu písomnému
súhlasu zo strany Poskytovateľa. Uvedeným nie sú dotknuté ustanovenia príslušných platných
právnych predpisov Slovenskej republiky, ktoré umožňujú v osobitných prípadoch poskytnutie
informácií o Zmluvnej strane bez jej súhlasu.
5.7 Zmluvné strany sú povinné v zmysle zákona č. 18/2018 Z. z o ochrane osobných údajov
a o zmene a doplnení niektorých zákonov zabezpečiť požadovanú mieru ochrany všetkých
osobných údajov, s ktorými prišli do kontaktu v súvislosti s plnením Predmetu zmluvy.
Zmluvné strany sú zároveň dňom 25. mája 2018 povinné dodržiavať aj príslušné ustanovenia
Nariadenia Európskeho Parlamentu a Rady (EÚ) 2016/679 z 27. apríla 2016 o ochrane
fyzických osôb pri spracúvaní osobných údajov a o voľnom pohybe takýchto údajov, ktorým
Strana 3 z 8

sa zrušuje smernica 95/46/ES (všeobecné nariadenie o ochrane údajov), ktoré súvisia s plnením
Predmetu zmluvy.

Článok VI.
Zmluvné pokuty, úrok z omeškania a náhrada škody
6.1 V prípade, ak je Poskytovateľ v omeškaní s plnením Predmetu zmluvy po dobu viac ako tridsať
(30) kalendárnych dní, ide o podstatné porušenie Zmluvy a Objednávateľ je oprávnený
od Zmluvy odstúpiť, pokiaľ však omeškanie Poskytovateľa nebolo spôsobené okolnosťami
vylučujúcimi zodpovednosť v súlade s ust. § 374 a násl. Obchodného zákonníka.
6.2 V prípade omeškania Objednávateľa s úhradou faktúry v zmysle podmienok uvedených
v Článku IV. Zmluvy má Poskytovateľ právo požadovať spolu s dlžnou sumou aj zaplatenie
úroku z omeškania vo výške 0,05% z neuhradenej sumy za každý deň omeškania. Uplatnením
zmluvnej pokuty nie je dotknuté právo Poskytovateľa na náhradu škody.
6.3 Zmluvné pokuty a úroky z omeškania dohodnuté v tejto Zmluve hradí povinná strana
oprávnenej strane do tridsať (30) kalendárnych dní od doručenia písomnej výzvy na ich
zaplatenie nezávisle na tom, či a v akej výške vznikne druhej strane škoda. V tej istej lehote
hradí povinná strana oprávnenej strane aj prípadnú náhradu škody.

Článok VII.
Záverečné ustanovenia
7.1 Právne vzťahy Zmluvných strán založené touto Zmluvou sa riadia, ak nie sú expressis verbis
upravené v Zmluve samotnej, príslušnými ustanoveniami Obchodného zákonníka a ďalšími
osobitnými právnymi predpismi platnými na území Slovenskej republiky. Akýkoľvek spor,
nezrovnalosť a/alebo rozpor Zmluvných strán, ktorý vznikne z tejto Zmluvy alebo
v akejkoľvek súvislosti s touto Zmluvou (vrátane akýchkoľvek sporov, týkajúcich sa jej
uzavretia, platnosti, účinnosti, existencie a/alebo ukončenia alebo výkladu), sa bude riešiť
prednostne vzájomnými rokovaniami Zmluvných strán, vedenými v dobrej viere a s dobrým
úmyslom. Ak sa takýto spor, nezrovnalosť a/alebo rozpor nepodarí vyriešiť ani vzájomnými
rokovaniami Zmluvných strán najneskôr do tridsať (30) kalendárnych dní odo dňa ich začatia,
je ktorákoľvek Zmluvná strana oprávnená podať návrh, aby vzniknutý spor, nezrovnalosť
a/alebo rozpor Zmluvných strán rozhodol s konečnou platnosťou vecne a miestne príslušný
súd Slovenskej republiky.
7.2 V prípade, že sa niektoré z ustanovení Zmluvy stane podľa všeobecne záväzných právnych
predpisov Slovenskej republiky neplatné a/alebo nevymožiteľné, platnosť a/alebo
vymožiteľnosť ostatných ustanovení Zmluvy zostáva nedotknutá a Zmluvné strany
sa zaväzujú bezodkladne začať rokovať v dobrej viere a dohodnúť sa na nahradení takéhoto
ustanovenia novým ustanovením, ktoré bude mať účinky čo najviac podobné účinkom
pôvodného ustanovenia, prihliadajúc pritom najmä na kontext ako aj celkový právny účel
daného ustanovenia a Zmluvy.
7.3 Ak táto Zmluva neustanovuje inak, tak akékoľvek oznámenie, žiadosť, požiadavka, vzdanie
sa práva, súhlas alebo akákoľvek iná súvisiaca komunikácia, ktorá sa vyžaduje alebo súvisí
s plnením tejto Zmluvy (ďalej len „Oznámenie“), bude realizovaná osobne alebo poštovou
listovou zásielkou s doručenkou, a to na adresu zmluvnej strany (prípadne na inú adresu, ktorá
bola zmluvnej strane oznámená najmenej tri (3) kalendárne dni vopred). V prípade
neúspešného doručenia Oznámenia doporučenou listovou zásielkou sa piaty (5) kalendárny
deň uloženia tejto zásielky na príslušnej pošte bude považovať za deň doručenia. Rovnako sa
bude za riadne doručené považované aj akékoľvek Oznámenie, ktoré druhá Zmluvná strana
odmietne prevziať.
Strana 4 z 8

7.4 Zmluva je vyhotovená v štyroch (4) rovnopisoch, pričom každá zo zmluvných strán obdrží
po podpise Zmluvy dva (2) rovnopisy.

7.5 Zmluva nadobúda platnosť okamihom jej podpisu oboma Zmluvnými stranami a účinnosť
dňom nasledujúcim po dni jej zverejnenia v Centrálnom registri zmlúv vedenom na Úrade
vlády SR. Zmluvu je možné meniť a dopĺňať len prostredníctvom číslovaných písomných
dodatkov, podpísaných oprávnenými zástupcami Zmluvných strán.
7.6 Zmluvné strany si Zmluvu riadne prečítali, všetky jej ustanovenia sú im jasné a zrozumiteľné,
pričom ide o prejav ich slobodnej, určitej a vážnej vôle. Zároveň prehlasujú, že Zmluva nebola
podpísaná v tiesni a ani za nápadne nevýhodných podmienok, na dôkaz čoho pripájajú svoje
vlastnoručné podpisy.

za Objednávateľa

za Poskytovateľa

podpis: v.r.

podpis: v.r.

meno: JUDr. Ing. Jozef Ráž

meno: RNDr. Michal Danilák

V Bratislave dňa: 25.4.2018

V Bratislave dňa: 23.4.2018

Strana 5 z 8

PRÍLOHA č. 1
Obsahové vymedzenie konzultačných činností a výkonu čiastkových realizačných činností

 Identifikácia všetkých požiadaviek nového zákona č. 18/2018 Z. z. o ochrane osobných údajov
a o zmene a doplnení niektorých zákonov (ďalej len „zákon č. 18“) a nariadenia GDPR na MZ SR
a podriadené organizácie. MZ SR ma v tejto súvislosti identifikovaných 120 informačných systémov
s osobnými údajmi (ďalej len „IS“).
 V rámci rozdielovej analýzy (ďalej len „GAP analýza“ pre zabezpečenie súladu:
o Posúdenie rozdielu (GAP analýza) na základe už vyplnených dotazníkov medzi aktuálnym
stavom ochrany osobných údajov a požiadavkami nariadenia GDPR / zákona č. 18.
o Vypracovanie implementačného plánu zabezpečenia súladu pre rok 2018 na základe GAP
analýzy.
 V rámci dopadovej analýzy (aké má nariadenie GDPR a zákon č. 18 dopady) pre zabezpečenie súladu:
o Sumarizácia spracovateľských operácií pre jednotlivé IS.
o Aktualizácia analýz rizík z bezpečnostných projektov a doplnenie analýz rizík o novo
identifikované IS s osobnými údajmi.
o Doplnenie analýz rizík o nové aktívum podľa článku 31 nariadenia GDPR – Povinnosti
prevádzkovateľa:
 S ohľadom na povahu, rozsah, kontext a účely spracúvania, ako aj na riziká s rôznou
pravdepodobnosťou a závažnosťou pre práva a slobody fyzických osôb
prevádzkovateľ prijme vhodné technické a organizačné opatrenia, aby zabezpečil a bol
schopný preukázať, že spracúvanie sa vykonáva v súlade s týmto nariadením. Uvedené
opatrenia sa podľa potreby preskúmajú a aktualizujú.
o Posúdenie vplyvu na ochranu osobných údajov angl. Data protection impact assessment
("DPIA") pre IS s osobitnými kategóriami osobných údajov.
o Posúdenie dopadov jednotlivých požiadaviek nariadenia GDPR / zákona č. 18 na činnosť
MZ SR.
 V rámci prípravy netechnických implementačných opatrení zabezpečiť:
o Špecifikovať potrebu a rozsah doplnenia evidencie spracovateľských operácií pre všetky IS.
o Podporu komunikácie s dodávateľmi bezpečnostných a monitorovacích aplikácií ohľadom
posúdenia logov generovaných aplikáciami vo vzťahu k osobným údajom.
o Identifikácia a posúdenie sprostredkovateľov z hľadiska požiadaviek nariadenia GDPR /
zákona č. 18 (napr. bezpečnostné opatrenia, zmluvné vzťahy), návrh nových a nápravných
opatrení.
o Vzdelávací proces ohľadom nariadenia GDPR / zákona č. 18 zodpovedných osôb, útvarov
zodpovedných za bezpečnosť a ochranu osobných údajov aj ďalších odborných útvarov.
o Pripraviť návrh a špecifikáciu agend, ktoré je nutné podľa nariadenia GDPR a zákona
č. 18 realizovať.
o Pripraviť návrh zmien v riadiacej dokumentácii.
 V rámci prípravy technických implementačných opatrení zabezpečiť:
o Podporu komunikácie s dodávateľmi IS o miere súladu dodaných IS s GDPR / zákona
č. 18 a potrebe zmenových konaní na zabezpečenie súladu.
o Vypracovanie špecifikácie požiadaviek na IS, ktorý je schopný zabezpečiť informačné
povinnosti voči fyzickým osobám podľa zákona.
o Návrh rámca dodatočných primeraných technických opatrení na ochranu osobných údajov.
 Podpora pri zabezpečovaní súladu MZ SR so zákonom o kybernetickej bezpečnosti.
 Podpora komunikácie s Úradom na ochranu osobných údajov.
 Podpora pri príprave podkladov pre finančné plánovanie na rok 2019 v oblasti GDPR a kybernetickej
bezpečnosti.
 Podpora vyhodnocovania zabezpečovania súladu organizácií Organizácie v pôsobnosti MZ SR.

Strana 6 z 8

PRÍLOHA č. 2
Cenová kalkulácia a rozsahové vymedzenie konzultačných činností a výkonu čiastkových
realizačných činností

Cenová kalkulácia Poskytovateľa
Navrhovaná zmluvná cena je stanovená podľa § 3 zákona NR SR č.18/1996 Z. z. o cenách v znení
neskorších predpisov. Uchádzač je platiteľ DPH.
Priradenie skratiek položkám:
P1
Identifikácia všetkých požiadaviek nového zákona č. 18/2018 Z. z. o ochrane osobných údajov a o zmene
a doplnení niektorých zákonov (ďalej len „zákon č. 18“) a nariadenia GDPR na MZ SR a podriadené
organizácie. MZ SR ma v tejto súvislosti identifikovaných 120 informačných systémov s osobnými údajmi
(ďalej len „IS“).
P2
V rámci rozdielovej analýzy (ďalej len „GAP analýza“ pre zabezpečenie súladu:
o Posúdenie rozdielu (GAP analýza) na základe už vyplnených dotazníkov medzi aktuálnym stavom
ochrany osobných údajov a požiadavkami nariadenia GDPR / zákona č. 18.
o Vypracovanie implementačného plánu zabezpečenia súladu pre rok 2018 na základe GAP analýzy.
P3
V rámci dopadovej analýzy (aké má nariadenie GDPR a zákon č. 18 dopady) pre zabezpečenie súladu:
o Sumarizácia spracovateľských operácií pre jednotlivé IS.
o Aktualizácia analýz rizík z bezpečnostných projektov a doplnenie analýz rizík o novo
identifikované IS s osobnými údajmi.
o Doplnenie analýz rizík o nové aktívum podľa článku 31 nariadenia GDPR – Povinnosti
prevádzkovateľa:
o S ohľadom na povahu, rozsah, kontext a účely spracúvania, ako aj na riziká s rôznou
pravdepodobnosťou a závažnosťou pre práva a slobody fyzických osôb
prevádzkovateľ prijme vhodné technické a organizačné opatrenia, aby zabezpečil a bol
schopný preukázať, že spracúvanie sa vykonáva v súlade s týmto nariadením. Uvedené
opatrenia sa podľa potreby preskúmajú a aktualizujú.
o Posúdenie vplyvu na ochranu osobných údajov angl. Data protection impact assessment ("DPIA")
pre IS s osobitnými kategóriami osobných údajov.
o Posúdenie dopadov jednotlivých požiadaviek nariadenia GDPR / zákona č. 18 na činnosť MZ SR.
P4
V rámci prípravy netechnických implementačných opatrení zabezpečiť:
o Špecifikovať potrebu a rozsah doplnenia evidencie spracovateľských operácií pre všetky IS.
o Podporu komunikácie s dodávateľmi bezpečnostných a monitorovacích aplikácií ohľadom
posúdenia logov generovaných aplikáciami vo vzťahu k osobným údajom.
o Identifikácia a posúdenie sprostredkovateľov z hľadiska požiadaviek nariadenia GDPR / zákona č.
18 (napr. bezpečnostné opatrenia, zmluvné vzťahy), návrh nových a nápravných opatrení.
o Vzdelávací proces ohľadom nariadenia GDPR / zákona č. 18 zodpovedných osôb, útvarov
zodpovedných za bezpečnosť a ochranu osobných údajov aj ďalších odborných útvarov.
o Pripraviť návrh a špecifikáciu agend, ktoré je nutné podľa nariadenia GDPR a zákona č.18
realizovať.
Strana 7 z 8

o

Pripraviť návrh zmien v riadiacej dokumentácii.

P5
V rámci prípravy technických implementačných opatrení zabezpečiť:
o Podporu komunikácie s dodávateľmi IS o miere súladu dodaných IS s GDPR / zákona č. 18
a potrebe zmenových konaní na zabezpečenie súladu.
o Vypracovanie špecifikácie požiadaviek na IS, ktorý je schopný zabezpečiť informačné povinnosti
voči fyzickým osobám podľa zákona.
o Návrh rámca dodatočných primeraných technických opatrení na ochranu osobných údajov.
P6
o
o
o
o

Podpora pri zabezpečovaní súladu MZ SR so zákonom o kybernetickej bezpečnosti.
Podpora komunikácie s Úradom na ochranu osobných údajov.
Podpora pri príprave podkladov pre finančné plánovanie na rok 2019 v oblasti GDPR
a kybernetickej bezpečnosti.
Podpora vyhodnocovania zabezpečovania súladu organizácií Organizácie v pôsobnosti MZ SR.

P.č.

Položka / názov

m.j.

Množstvo

1
2
3
4
5
6

P1
P2
P3
P4
P5
P6
Celkovo

človeko-deň
človeko-deň
človeko-deň
človeko-deň
človeko-deň
človeko-deň
človeko-deň

8
14
64
15
9
7
117

Jednotková
cena bez
DPH
400
400
400
400
400
400
400

Celková
cena bez
DPH
3200
5600
25600
6000
3600
2800
46800

Celková
cena s DPH
(20 %)
3840
6720
30720
7200
4320
3360
56160

Strana 8 z 8

