Dohoda o všeobecných obchodných podmienkach IBM
Na základe tejto Dohody o všeobecných obchodných podmienkach IBM (ďalej len „VOP“) môže Zákazník objednať Programy,
Cloudové a iné Služby, Stroje a Zariadenia (spoločne „Produkty IBM“) a produkty a služby tretích strán (ďalej len „Non-IBM
Produkty“) dostupné od IBM Slovensko, spol. s r.o. (ďalej len „IBM“). Podrobné informácie o produktoch, ponukách alebo
objednávkach sú uvedené v Prílohách a Transakčných dokumentoch. Tieto VOP a príslušné Prílohy a Transakčné dokumenty
tvoria úplnú zmluvu (ďalej len „Zmluva“), ktorej budú podliehať transakcie realizované na základe týchto VOP.
Programy
Program je počítačový program IBM a súvisiace materiály,
na ktoré IBM poskytuje licenciu za úhradu. Podrobné
informácie o programe sú uvedené v Prílohe s názvom
Licenčné informácie (LI). Programy nezahŕňajú Strojový kód
alebo Projektové materiály. Programy sú chránené
autorskými právami a poskytujú sa na základe licencie
(nepredávajú sa). Keď IBM akceptuje objednávku Programu,
IBM udelí Zákazníkovi nevýhradnú licenciu na: a) používanie
Programu maximálne v rozsahu udelených oprávnení a v
súlade s Licenčnými informáciami Programu; b) vytváranie a
inštaláciu kópií Programu na podporu takéhoto oprávneného
používania a c) vytvorenie záložnej kópie. Programy môže
používať Zákazník, oprávnení zamestnanci a dodávatelia
Zákazníka, a to výhradne v rámci Spoločnosti Zákazníka, ale
nikdy nie s cieľom poskytovať služby hostingu alebo
zdieľania Programu s akoukoľvek treťou stranou. Zákazník
nesmie udeľovať sublicencie, postúpiť alebo previesť licenciu
na akýkoľvek Program. IBM môže Zákazníkovi po zaplatení
ďalšieho poplatku alebo na základe iných podmienok udeliť
ďalšie oprávnenia. IBM neudeľuje neobmedzené práva na
používanie Programu a Zákazník neuhradil v plnej miere
úplnú ekonomickú hodnotu Programu. Niektoré Programy
môžu obsahovať kód tretích strán, licencia na ktorý sa
poskytuje na základe samostatných zmlúv definovaných v
Licenčných informáciách.
Udelenie licencie pre Program je podmienené tým, že
Zákazník:
a.
b.

c.

d.

bude reprodukovať oznámenia o autorských právach a
iné označenia,
zabezpečí to, že iné osoby budú Program používať
výhradne na oprávnené účely v spoločnosti Zákazníka a
v súlade s licenciou,
nebude spätne zostavovať, spätne kompilovať,
prekladať alebo vykonávať postupy spätného
inžinierstva pre Program a
nebude používať žiadne súčasti Programu alebo
súvisiace licenčné materiály oddelene od Programu.

Metriky, ktoré sa vzťahujú na licenciu pre Program, sú
definované v Prílohe alebo Transakčnom dokumente. Všetky
licencie založené na serverových metrikách alebo
kapacitných metrikách sa musia získať pre plnú kapacitu
servera, na ktorom je Program nainštalovaný, pokiaľ IBM
neposkytuje možnosť subkapacitného využívania a Zákazník
dodrží príslušné subkapacitné požiadavky.
Služby – Cloudové služby
Cloudová služba je ponuka IBM hostovaná alebo
spravovaná IBM a je sprístupnená prostredníctvom siete.
Každá Cloudová služba je popísaná v Transakčnom
dokumente alebo Prílohe s názvom Popis služby. Keď IBM
akceptuje objednávku zo strany Zákazníka, IBM udelí
Zákazníkovi oprávnenia uvedené v Transakčnom
dokumente. Cloudové služby boli navrhnuté pre nepretržitú
dostupnosť okrem času údržby. Zákazník bude informovaný
o plánovanej údržbe. Záväzky týkajúce sa úrovne

Z126-6548-SK-01 01/2015

poskytovaných služieb, ak sa uplatňujú, sú uvedené v
Prílohe alebo Transakčnom dokumente.
Zákazník môže ku Cloudovej službe pristupovať a používať
ju iba v rozsahu oprávnení, ktoré Zákazník zakúpil. Za
používanie Cloudových služieb osobami, ktoré ku Cloudovej
službe získajú prístup s použitím prihlasovacích údajov
Zákazníka, bude niesť zodpovednosť Zákazník. Cloudová
služba sa nesmie používať na ukladanie nezákonného,
obscénneho, urážlivého alebo podvodného obsahu alebo na
činnosť, v žiadnej krajine a žiadnym užívateľom, napríklad s
cieľom napomôcť pri spôsobovaní škody alebo spôsobiť
škodu, zmeniť alebo narušiť integritu alebo bezpečnosť siete
alebo systému, obísť filtre, posielať nevyžiadané, hanlivé
alebo podvodné správy, vírusy a škodlivý kód alebo porušiť
práva tretích strán. V prípade sťažnosti alebo oznámenia o
porušení povinností sa môže pozastaviť prístup, kým sa
problém nevyrieši, alebo, ak sa problém bezodkladne
nevyrieši, poskytovanie služby sa môže ukončiť. Pokiaľ v
Transakčnom dokumente nie je výslovne uvedené inak,
Zákazník nemá právo používať Cloudovú službu s cieľom
poskytovať služby hostingu alebo zdieľania Služby s
akoukoľvek treťou stranou.
Všetky Cloudové služby sú navrhnuté so zreteľom na
ochranu proprietárneho obsahu, ktorý Zákazník vkladá do
Cloudovej služby, a prístup k tomuto obsahu je možný iba v
rámci Cloudovej služby. Pokiaľ v Transakčnom dokumente
nie je uvedené inak, IBM poskytne prístup k proprietárnemu
obsahu Zákazníka svojim zamestnancom a zmluvným
dodávateľom, ak to bude potrebné pre poskytovanie
Cloudovej služby. IBM nevyzradí proprietárny obsah
Zákazníka a po ukončení alebo zrušení poskytovania
Cloudovej služby, alebo skôr na žiadosť Zákazníka, ho vráti
alebo zničí. IBM si môže účtovať poplatky za niektoré
činnosti vykonané na žiadosť Zákazníka (napríklad
poskytnutie obsahu v špecifickom formáte.
Popis každej Cloudovej služby zahŕňa bezpečnostné funkcie
a vlastnosti Cloudových služieb. Cloudové služby IBM majú
certifikáciu systému Bezpečný prístav EÚ, pokiaľ v Prílohe
alebo Transakčnom dokumente nie je uvedené inak. IBM
oznámi Zákazníkovi neoprávnený prístup tretej strany k
obsahu Zákazníka, o ktorom IBM získa vedomosť, a vyvinie
primeranú snahu s cieľom odstrániť zistené bezpečnostné
nedostatky. V prípade straty alebo poškodenia obsahu
Zákazníka IBM poskytne Zákazníkovi súčinnosť pri jeho
obnove v Cloduovej službe z poslednej záložnej kópie
Zákazníka v kompatibilnom formáte.
Doba poskytovania Cloudovej služby vrátane doby
obnovenia je uvedená v Prílohe alebo Transakčnom
dokumente. IBM môže ukončiť poskytovanie Cloudovej
služby, musí však túto skutočnosť oznámiť 12 mesiacov
vopred, pokiaľ v Prílohe alebo Transakčnom dokumente nie
je uvedené inak. IBM môže pokračovať v poskytovaní
Cloudovej služby po zvyšok aktuálneho obdobia Zákazníka,
alebo v spolupráci so Zákazníkom vykonať migráciu do inej
Služby IBM. V prípade, že IBM zistí závažné porušenie
záväzkov Zákazníka, narušenie bezpečnosti alebo porušenie
právnych predpisov, IBM je oprávnená pozastaviť, zrušiť
Strana 1 z 6

alebo obmedziť prístup Zákazníka ku Cloudovej službe. Pri
každom z týchto prerušení služby Cloud Service budú
naďalej plynúť poplatky za Službu. Ak je príčinu pozastavenia
poskytovania Cloudovej služby možné odstrániť pri
primeranej snahe, IBM oznámi Zákazníkovi kroky, ktoré musí
vykonať, aby sa mohla znova poskytovať Cloudová služba.
Ak Zákazník nevykoná tieto kroky v primeranom termíne,
IBM môže vypovedať Cloudovú službu.
Všetky zmeny v Popise služby zo strany IBM nadobudnú
účinnosť dňom ďalšej dohodnutej obnovy alebo predĺženia.
IBM je oprávnená zmeniť výpočtové prostredie, v ktorom sa
poskytuje Cloudová služba, avšak bez zhoršenia jeho
funkčnosti alebo obmedzenia bezpečnostných funkcií.
Služby – Iné služby
IBM poskytuje služby poradenstva, inštalácie, prispôsobenia
a konfigurácie, údržby a iné služby, ako je uvedené v Prílohe
alebo Transakčnom dokumente. Vlastníkom autorských práv
k autorskému dielu, ktoré IBM vyvinie pre Zákazníka v rámci
Popisu služieb, bude Zákazník (ďalej len „Projektové
materiály“). Projektové materiály nezahŕňajú autorské diela
poskytnuté Zákazníkovi, ktoré však neboli vytvorené v rámci
Popisu prác, ani žiadne úpravy alebo vylepšenia týchto diel
vykonané v rámci Popisu prác (ďalej len „Existujúce diela“).
Niektoré existujúce diela podliehajú samostatnej licenčnej
zmluve (ďalej len „Existujúce licencované diela“). Program je
príkladom Existujúceho licencovaného diela a riadi sa
podmienkami Programu. IBM udeľuje Zákazníkovi
neodvolateľnú (podlieha uhradeniu príslušných poplatkov zo
strany Zákazníka), nevýhradnú, celosvetovú licenciu na
používanie, spúšťanie, reprodukciu, zobrazovanie,
vykonávanie, prípravu a vytváranie odvodených diel od
Existujúcich diel, ktoré nie sú Existujúcimi licencovanými
dielami. IBM si ponechá neodvolateľnú, nevýhradnú,
celosvetovú, plne uhradenú licenciu na používanie,
spúšťanie, reprodukciu, zobrazovanie, vykonávanie,
sublicencovanie, distribúciu a vytváranie odvodených diel od
Projektových materiálov.
Službu môže ukončiť ktorákoľvek zo zmluvných strán, ak
v primeranej lehote nedôjde k náprave podstatného
porušenia povinností v súvislosti so Službou. IBM oznámi
ukončenie poskytovania Služby minimálne 90 dní vopred.
Zákazník uhradí poplatky za Služby poskytnuté do dátumu
účinnosti ukončenia. V prípade, ak Zákazník ukončí Službu
bez uvedenia dôvodu alebo IBM Službu ukončí z dôvodu
porušenia zmluvných záväzkov zo strany Zákazníka,
Zákazník splní všetky svoje záväzky v oblasti minimálneho
odberu a uhradí poplatky za predčasné ukončenie alebo
zmenu definované v Popise prác alebo Transakčnom
dokumente, ako aj všetky ďalšie náklady, ktoré IBM
primerane vzniknú v dôsledku predčasného ukončenia, ako
sú napríklad náklady súvisiace so subdodávateľskými
zmluvami alebo relokáciou. IBM vykoná primerané kroky na
minimalizáciu týchto ďalších nákladov.
Stroje a Zariadenia
Stroj je zariadenie IBM vrátane všetkých súčastí, rozšírení a
príslušenstva. Zariadenie je kombinácia Programu a Stroja
určená na vykonávanie konkrétnej funkcie. Pokiaľ nie je
určené inak, podmienky, ktoré sa vzťahujú na Program, sa
vzťahujú na Programovú súčasť Zariadenia a podmienky,
ktoré sa vzťahujú na Stroj, sa vzťahujú na Strojovú súčasť
Zariadenia. Zákazník nesmie používať alebo previesť
Programovú súčasť Zariadenia oddelene od Zariadenia.
Keď IBM akceptuje objednávku zo strany Zákazníka, IBM
prevedie vlastníctvo k Strojom a strojom nepochádzajúcim od
Z126-6548-SK-01 01/2015

IBM na Zákazníka alebo prenajímateľa Zákazníka po prijatí
všetkých splatných čiastok, s výnimkou Spojených štátov,
kde vlastníctvo prechádza pri odoslaní. IBM znáša
nebezpečenstvo škody do dodania Stroja prepravcovi za
účelom odoslania. IBM znáša náklady na poistenie Stroja za
Zákazníka do dodania do miesta Zákazníka. Zákazník je
povinný písomne ohlásiť akékoľvek škody IBM do 10
pracovných dní od dodania Stroja a postupovať podľa
reklamačného poriadku. Ak je za inštaláciu Stroja
zodpovedná IBM, Zákazník umožní inštaláciu Stroja do 30
kalendárnych dní od odoslania Stroja, v opačnom prípade sa
môžu účtovať dodatočné poplatky. Pri inštalácii Strojov
konfigurovaných Zákazníkom musí Zákazník postupovať
podľa poskytnutých pokynov.
Stroje a ich diely, ktoré boli odstránené alebo vymenené
v rámci upgradu, záručného servisu alebo údržby, sú
majetkom IBM a Zákazník je povinný ich bezodkladne vrátiť
IBM. Na náhradný diel prechádza záručný stav alebo
servisný status nahradeného diela. Stroj môže obsahovať
diely, ktoré nie sú nové a v niektorých prípadoch mohli byť
Stroje už v minulosti nainštalované. Bez ohľadu na túto
skutočnosť sa budú uplatňovať záručné podmienky IBM.
Zákazník je povinný bezodkladne nainštalovať všetky
povinné technické zmeny, prípadne umožniť, aby ich
nainštalovala IBM. Zákazník môže zakúpiť Stroje iba na
použitie v Spoločnosti Zákazníka v krajine, v ktorej zakúpil
Stroje, nie na ďalší predaj, prenájom alebo prevod.
Financovanie prostredníctvom spätného lízingu je dovolené.
Strojový kód a Vstavaná kapacita
Stroje môžu obsahovať Strojový kód a Vstavanú kapacitu.
Strojový kód predstavuje počítačové inštrukcie, opravy,
náhrady a súvisiace materiály, ako sú údaje a heslá, ktoré sú
poskytované alebo generované Strojovým kódom, sú od
neho závislé alebo s ním používané, ktoré umožňujú
prevádzku procesorov, úložných systémov a iných funkcií
Stroja. Strojový kód je chránený autorskými právami a
poskytuje sa na základe licencie (nepredáva sa). IBM
poskytuje kópie, opravy a náhrady Strojového kódu iba pre
Stroje v záručnej dobe alebo Stroje, na ktoré sa vzťahuje
zmluva o údržbe IBM, alebo na základe samostatnej
písomnej zmluvy, s ktorou môžu byť spojené ďalšie
poplatky. Zákazník súhlasí s tým, že všetky kópie, opravy
alebo náhrady Strojového kódu bude nadobúdať iba
spôsobom autorizovaným IBM. IBM udeľuje Zákazníkovi
nevýhradnú licenciu na používanie Strojového kódu iba (i) na
Stroji, pre ktorý ho IBM poskytla, a (ii) na účely prístupu
a používania Vstavanej kapacity iba v rozsahu uhradenom
Zákazníkom a aktivovanom IBM v súlade s Prílohou s
názvom IBM Authorized Use Table for Machines (AUT), ktorá
je dostupná u IBM a na adrese:
http://www.ibm.com/systems/support/machine_warranties/ma
chine_code/aut.html. Vstavaná kapacita predstavuje
výpočtové prostriedky (ako sú procesory, úložné systémy a
iné funkcie), ktoré IBM poskytuje pre Stroj. Využívanie
Vstavanej kapacity môže byť obmedzené zmluvne, ako aj
prostredníctvom technologických a iných prostriedkov.
Zákazník súhlasí s implementáciou technologických a iných
prostriedkov, ktoré obmedzujú, monitorujú a nahlasujú
využívanie Vstavanej kapacity alebo Strojového kódu, zo
strany IBM a s inštaláciou všetkých ich zmien poskytnutých
IBM. Zákazník nesmie upravovať, spätne zostavovať, spätne
kompilovať a prekladať Strojový kód alebo vykonávať
postupy spätného inžinierstva so Strojovým kódom alebo
obchádzať alebo ľubovoľným spôsobom upravovať zmluvné,
technologické a iné prostriedky IBM obmedzujúce,
monitorujúce alebo vykazujúce používanie Vstavanej
Strana 2 z 6

kapacity alebo Strojového kódu. Zákazník môže previesť
vlastníctvo Strojového kódu iba zároveň s prevodom Stroja.
Zákazník nesmie previesť svoju licenciu na Strojový kód.
Príjemca licencie musí licenciu zakúpiť priamo od IBM. Táto
Zmluva sa vzťahuje na Strojový kód a Vstavanú kapacitu
Strojov zakúpených od tretích strán. Využívanie Vstavanej
kapacity nad rámec oprávnení udelených IBM podlieha
ďalším poplatkom.
Záruky a pozáručná podpora
IBM zaručuje, že Programy používané v určenom
operačnom prostredí zodpovedajú svojim oficiálne
publikovaným špecifikáciám. Záručná doba pre Program (nie
Programovú súčasť Stroja) je jeden rok alebo trvanie
úvodného licenčného obdobia, ak je kratšie ako jeden rok,
pokiaľ v Prílohe alebo Transakčnom dokumente nie je
uvedené inak. Počas záručnej doby Programu bude IBM
poskytovať službu Registrácie a podpory (S&S), na základe
ktorej bude mať Zákazník získavať informácie o oprave chýb,
obmedzeniach, možných spôsoboch obídenia problémov a o
nových vydaniach a verziách, ktoré IBM všeobecne
sprístupní. Pokiaľ sa Zákazník nerozhodne zrušiť službu
S&S, služba S&S sa bude každoročne automaticky
obnovovať pri aktuálnych cenách služby, pokiaľ sa verzia
alebo vydanie S&S nestiahne z trhu. Ak sa Zákazník
rozhodne pokračovať vo využívaní služby S&S pre Program
v určenej lokalite Zákazníka, Zákazník musí získať službu
S&S na všetky použitia a inštalácie Programu v danej
lokalite.
Záruka na Stroje zakúpené v Západnej Európe bude v
platnosti vo všetkých západoeurópskych krajinách pod
podmienkou, že boli tieto Stroje uvedené a sprístupnené v
týchto krajinách. Na účely tohto odseku bude pojem
„Západná Európa“ znamenať nasledujúce krajiny: Andorra,
Rakúsko, Belgicko, Bulharsko, Cyprus, Chorvátsko, Česká
republika, Dánsko, Estónsko, Fínsko, Francúzsko, Nemecko,
Grécko, Maďarsko, Island, Írsko, Taliansko, Lotyšsko,
Lichtenštajnsko, Litva, Luxembursko, Malta, Monako,
Holandsko, Nórsko, Poľsko, Portugalsko, Rumunsko, San
Maríno, Slovensko, Slovinsko, Španielsko, Švédsko,
Švajčiarsko, Spojené kráľovstvo, Svätá stolica (Vatikánsky
mestský štát) a všetky ďalšie krajiny, ktoré vstúpia do
Európskej únie, počnúc dátumom ich vstupu.
IBM zaručuje, že Cloudové a iné služby bude poskytovať s
vynaložením primeranej odbornej starostlivosti a znalosti v
súlade s príslušnou Prílohou alebo Transakčným
dokumentom vrátane kritérií dokončenia a že Projektové
materiály budú v čase doručenia v súlade s Prílohou alebo
Transakčným dokumentom. Záručná doba Služby končí
dňom ukončenia poskytovania Služby.
IBM zaručuje, že Stroje používané v určenom operačnom
prostredí zodpovedajú svojim oficiálne publikovaným
špecifikáciám. Záručná doba Stroja alebo Zariadenia je
uvedená v Prílohe alebo Transakčnom dokumente. Počas
záručnej doby IBM bezplatne opraví alebo vymení Stroj, ako
je uvedené v Prílohe. Zákazník si môže zakúpiť rozšírenia
záručných služieb a pozáručnú podporu, ak je k dispozícii. V
prípade Zariadení bude pozáručná podpora zahŕňať služby
údržby a služby Registrácie a podpory.
Ak počas záručnej doby Stroj alebo Program nefunguje v
súlade so špecifikáciami a IBM nie je schopná opraviť alebo
nahradiť ho funkčne ekvivalentným produktom, Zákazník ho
môže vrátiť IBM, pričom IBM refunduje sumu zaplatenú
Zákazníkom (v prípade pravidelných platieb maximálne do

Z126-6548-SK-01 01/2015

výšky platieb za dvanásť mesiacov) a licencia alebo právo
Zákazníka na jeho používanie týmto zanikne.
IBM nezaručuje, že prevádzka Produktu IBM bude
neprerušovaná alebo bez chýb, alebo že IBM opraví
všetky chyby, zabráni narušeniam prevádzky tretími
stranami a zabráni tretím stranám v neoprávnenom
prístupe k Produktu IBM. Tieto záruky predstavujú
výlučné záruky zo strany IBM a nahrádzajú všetky ďalšie
záruky, vrátane konkludentných záruk alebo
predpokladov uspokojivej kvality, predajnosti,
neporušenia práv a vhodnosti na určitý účel. Záruky IBM
sa nebudú uplatňovať v prípade zneužitia, úpravy alebo
poškodenia, ktoré nespôsobila IBM, nedodržania
pokynov poskytnutých IBM, alebo ak je v Prílohe alebo
Transakčnom dokumente uvedené inak. Non-IBM
Produkty sa predávajú na základe tejto Zmluvy „ako sú“
bez záruky akéhokoľvek druhu. Tretie strany môžu
Zákazníkovi poskytovať svoje vlastné záruky.
Poplatky, dane, platby a overovanie
Zákazník súhlasí s tým, že uhradí príslušné poplatky určené
IBM, poplatky za využívanie služby nad rámec udelených
oprávnení, všetky colné poplatky, dane, odvody alebo
poplatky uložené akýmikoľvek orgánmi, vyplývajúce zo
zakúpenia produktov Zákazníkom na základe tejto Zmluvy,
vrátane všetkých poplatkov z omeškania. Všetky sumy sú
splatné po prijatí faktúry do 30 dní od dátumu fakturácie na
účet určený IBM. Predplatené Služby sa musia využiť počas
príslušného obdobia. IBM neudeľuje žiadne dobropisy ani
nerefunduje predplatené jednorazové poplatky alebo už
splatné alebo splatené poplatky.
Zákazník súhlasí s tým, že: i) uhradí zrážkovú daň priamo
príslušnému orgánu, pokiaľ to vyžadujú platné právne
predpisy, ii) získa potvrdenie o uhradení dane,
prostredníctvom ktorého IBM dokáže jej uhradenie, iii) IBM
uhradí iba čistú sumu po zdanení a iv) bude v plnej miere
spolupracovať s IBM pri hľadaní spôsobu, ako eliminovať
alebo znížiť takéto dane a bezodkladne vyplní a poskytne
relevantné dokumenty.
IBM môže zmeniť pravidelné poplatky, cenu práce a
minimálne poskytované množstvá, pričom túto zmenu musí
oznámiť aspoň tri mesiace vopred. Zmena sa uplatní v deň
fakturácie alebo prvý deň spoplatneného obdobia od dátumu
platnosti, ktorý IBM uvedie v oznámení. IBM môže zmeniť
jednorazové platby bez predchádzajúceho upozornenia.
Zmena jednorazových poplatkov sa nebude vzťahovať na
objednávku, ak i) IBM prijme objednávku pred dátumom
oznámenia zvýšenia a ii) IBM doručí alebo sprístupní
Zákazníkovi produkt do troch mesiacov od prijatia
objednávky.
Zákazník i) bude uchovávať a na požiadanie poskytne
záznamy, výstupy zo systémových nástrojov a prístup do
objektov Zákazníka v miere potrebnej na to, aby IBM a jej
nezávislý audítor mohli overiť dodržiavanie Zmluvy zo strany
Zákazníka vrátane licencií na Strojový kód a Program a
metrík, ako napríklad subkapacitné používanie, a ii)
bezodkladne objedná všetky vyžadované oprávnenia, uhradí
všetky ďalšie poplatky pri sadzbách IBM platných v danom
čase (vrátane používanie nad rámec oprávnení alebo
autorizácií Zákazníka a súvisiacej služby S&S a služby
údržby), ako aj ďalšie finančné záväzky zistené pri takomto
overovaní. Tieto záväzky týkajúce sa dodržiavania súladu s
nariadeniami sa budú uplatňovať počas doby platnosti
Zmluvy a dva roky po jej ukončení.

Strana 3 z 6

Zodpovednosť a náhrada škody
Celková zodpovednosť IBM v prípade akýchkoľvek
nárokov vzniknutých v súvislosti so Zmluvou
nepresiahne sumu zodpovedajúcu skutočnej priamej
škode vzniknutej Zákazníkovi, maximálne do výšky sumy
zaplatenej za produkt alebo službu, ktoré sú predmetom
nároku, a to bez ohľadu na právny základ nároku (v
prípade opakovaných platieb do výšky platieb za 12
mesiacov).
S prihliadnutím na ustanovenie § 379 Obchodného
zákonníka, zákon č. 513/1991 Zb. v znení neskorších
predpisov, obe zmluvné strany konštatujú vzhľadom na
všetky okolnosti súvisiace s uzatvorením Zmluvy, že
úhrnná predvídateľná škoda, ktorá by mohla vzniknúť,
neprekročí čiastky uvedené v predchádzajúcom odseku,
a že sa jedná o maximum, za ktoré bude IBM
zodpovedná. Toto obmedzenie sa vzťahuje kolektívne na
IBM, jej spriaznené spoločnosti, zmluvných partnerov a
dodávateľov. IBM nenesie zodpovednosť za zvláštne,
náhodné, exemplárne, nepriame alebo následné
ekonomické škody alebo ušlý zisk, stratu obchodných
príležitostí, hodnoty, výnosov, dobrého mena alebo
očakávaných úspor.
Vyššie uvedené obmedzenie náhrady škody sa nevzťahuje
na nasledovné čiastky, ak je za nezmluvná strana právne
zodpovedná: i) platby hradené tretím stranám, ktoré sú
uvedené v nasledujúcom odseku, ii) náhradu škody na zdraví
(vrátane usmrtenia), iii) náhradu škody na nehnuteľnom a
hmotnom osobnom majetku a iv) náhradu škody, ktorej výška
nemôže byť podľa príslušných právnych predpisov
obmedzená.
V prípade, ak tretia strana uplatní voči Zákazníkovi nárok z
dôvodu, že Produkt IBM, ktorý Zákazník zakúpil na základe
tejto Zmluvy, porušuje práva k patentu alebo autorské práva,
IBM bude hájiť Zákazníka proti takému nároku a uhradí sumu
priznanú súdom alebo určenú v mimosúdnom urovnaní
schválenom IBM, a to za predpokladu u, že Zákazník
bezodkladne (i) písomne oznámi IBM uplatnenie takého
nároku, (ii) poskytne informácie požadované IBM a (iii)
umožní IBM viesť obhajobu a súvisiace rokovanie o
urovnaní, pričom poskytne primeranú súčinnosť, vrátane
snahy o zmiernenie následkov (výšky odškodnenia).
IBM nenesie žiadnu zodpovednosť za nároky sčasti alebo
úplne súvisiace s Produktmi nepochádzajúcimi od IBM (NonIBM Produkty), položkami neposkytnutými IBM alebo
porušením akéhokoľvek právneho predpisu alebo práv tretích
strán, spôsobeným obsahom, materiálmi, návrhmi a
špecifikáciami Zákazníka alebo v dôsledku používania
neaktuálnej verzie alebo vydania Produktu IBM v prípade, že
použitím aktuálnej verzie alebo vydania by sa mohlo vyhnúť
nárokom v dôsledku porušenia práv.
Ukončenie
Ktorákoľvek zo zmluvných strán je oprávnená ukončiť túto
Zmluvu: a) bez uvedenia dôvodu na základe písomnej
výpovede doručenej druhej strane minimálne jeden mesiac
po uplynutí trvania alebo ukončení svojich záväzkov
vyplývajúcich z tejto Zmluvy, alebo b) okamžite s uvedením
dôvodu, pokiaľ druhá strana podstatným spôsobom porušuje
túto Zmluvu, za predpokladu, že porušujúca strana bola
písomne upozornená na túto skutočnosť a bol jej stanovený
primeraný čas na nápravu. Neuhradenie splatnej ceny sa
považuje za podstatné porušenie Zmluvy. Ustanovenia, ktoré
svojou povahou presahujú platnosť Zmluvy, zostanú
v platnosti do ich splnenia a vzťahujú sa aj na právnych
Z126-6548-SK-01 01/2015

nástupcov a postupníkov. IBM je oprávnená ukončiť licenciu
Zákazníka na používanie Programu alebo Strojového kódu,
ak Zákazník nebude dodržiavať ustanovenia tejto Zmluvy. Po
ukončení licencie ktoroukoľvek stranou Zákazník
bezodkladne zničí všetky kópie Programu alebo Strojového
kódu.
Rozhodné právo a geografický rozsah
Každá zo zmluvných strán bude povinná dodržiavať: i)
právne predpisy a nariadenia vzťahujúce sa na obchodné
operácie a obsah a ii) právne predpisy a nariadenia týkajúce
sa dovozu, vývozu a ekonomických sankcií vrátane tých
právnych predpisov USA, ktoré zakazujú alebo obmedzujú
vývoz, opätovný vývoz alebo prevod produktov, technológií,
služieb alebo údajov, či už priamo alebo nepriamo, do
niektorých krajín, na niektoré koncové použitia a niektorým
koncovým užívateľom alebo v ich prospech. Za používanie
produktov IBM alebo produktov nepochádzajúcich od IBM
Zákazníkom bude niesť zodpovednosť Zákazník. Všetky
spory budú rozhodnuté príslušným súdom Slovenskej
republiky.
Obe zmluvné strany súhlasia s tým, že táto Zmluva bude
podliehať právnym predpisom krajiny, v ktorej sa tieto
transakcie uskutočňujú, bez ohľadu na normy určujúce
rozhodné právo. Práva a povinnosti každej zmluvnej strany
sú platné iba v krajine, v ktorej sa uskutočňuje transakcia,
alebo, v prípade súhlasu IBM, v krajine, v ktorej sa produkt
produktívne používa, a to okrem licencií, ktoré platia
v rozsahu, v akom boli udelené. V prípade, ak by niektoré
ustanovenie Zmluvy bolo považované za neplatné alebo
nevymáhateľné, zvyšné ustanovenia zostanú v plnej
platnosti. Zákonné práva spotrebiteľov, ktoré nie je možné
zmluvne obmedziť alebo vylúčiť, nie sú touto Zmluvou
dotknuté. Dohovor OSN o zmluvách o medzinárodnej kúpe
tovaru sa na transakcie uskutočnené na základe tejto Zmluvy
neaplikuje.
Všeobecné ustanovenia
Zmluvné strany nebudú sprístupňovať dôverné informácie,
pokiaľ neexistuje samostatná podpísaná zmluva o ochrane
dôverných informácií. Ak sa v súvislosti s touto Zmluvou
vymieňajú dôverné informácie, súčasťou tejto Zmluvy sa
stane príslušná zmluva o ochrane dôverných informácií a
bude jej podliehať.
Pre transakcie, v rámci ktorých budú spracúvané osobné
údaje, platia nasledovné podmienky.
Ak Zákazník sprístupní IBM alebo Produktu IBM osobné
údaje, medzi Zákazníkom a IBM, je Zákazník považovaný za
jediného prevádzkovateľa osobných údajov a Zákazník
poverí IBM ako sprostredkovateľa spracúvaním (v zmysle
definície pojmov v Smernici Európskeho parlamentu a Rady
95/46/EHS, v znení neskorších predpisov alebo zmien)
týchto osobných údajov. Zákazník nebude používať Produkt
IBM v spojení s osobnými údajmi do miery, ktorá by v
prípade, ak by ho používal, bola v rozpore s platnými
zákonmi o ochrane osobných údajov. S výnimkou prípadov
uvedených v Transakčnom dokumente, IBM bude spracúvať
také osobné údaje iba v rozsahu požadovanom na
sprístupnenie Produktu IBM v súlade s Prílohou alebo
Transakčným dokumentom a Zákazník súhlasí s tým, že
akékoľvek takéto spracúvanie je v súlade s pokynmi
Zákazníka. Zákazník súhlasí, že IBM môže použiť
subdodávateľov celosvetovo, vrátane iných spoločností IBM,
na poskytovanie Produktu IBM. Tam, kde subdodávatelia
spracúvajú osobné údaje Zákazníka, Zákazník potvrdzuje, že
mu boli poskytnuté detaily o takýchto subdodávateľoch k
Strana 4 z 6

dátumu uzavretia Prílohy alebo Transakčného dokumentu a
IBM oznámi Zákazníkovi akékoľvek zmeny subdodávateľov.
IBM bude so Zákazníkom primerane spolupracovať v jeho
plnení akejkoľvek právnej povinnosti, vrátane poskytovania
prístupu Zákazníkovi k osobným údajom. Ak to vyžaduje
zákon, strany vstúpia do ďalších dohôd na ochranu osobných
údajov. Zákazník súhlasí s tým, že IBM môže prenášať
osobné údaje Zákazníka cez hranice, aj mimo Európskeho
hospodárskeho priestoru (EHP). Ak sa certifikát EÚ
Bezpečného prístavu nevzťahuje na prenos osobných
údajov, strany alebo ich príslušné dcérske spoločnosti, môžu
vstúpiť do samostatných štandardných nemodifikovaných
dohôd o EÚ Modelovej doložke v ich príslušných úlohách
podľa Rozhodnutia Komisie 2010/87/EÚ (v znení neskorších
predpisov, alebo zmien), s odstránením voliteľných doložiek.
Všetky spory alebo zodpovednosť vyplývajúce z týchto
dohôd, a to aj v prípade ich uzatvorenia s dcérskymi
spoločnosťami, budú považované stranami, ako keby spor
alebo zodpovednosť vznikli medzi nimi na základe
podmienok tejto Zmluvy. Ak IBM vykoná zmenu spôsobu,
akým spracúva a uchováva osobné údaje v rámci Produktu
IBM a takáto zmena spôsobí, že Zákazník by porušil zákon o
ochrane osobných údajov, Zákazník môže ukončiť dotknutý
Produkt IBM na základe písomnej výpovede doručenej IBM
do 30 dní od oznámenia IBM zmeny Zákazníkovi.
Transakčný dokument alebo Príloha opisuje vhodné
technické a organizačné bezpečnostné opatrenia, ktoré bude
IBM implementovať na ochranu osobných údajov.
Používaním Produktu IBM, Zákazník akceptuje, že tieto
spĺňajú požiadavky Zákazníka. IBM vráti alebo zničí osobné
údaje Zákazníka po uplynutí alebo zrušení Cloudových, iných
Služieb, údržby, alebo podpory Programu, alebo skôr, na
žiadosť Zákazníka.
Zákazník vyjadruje súhlas s Prílohou alebo Transakčným
dokumentom objednaním, registráciou, používaním alebo
uhradením produktu, ponuky alebo služby. Keďže sa táto
Zmluva môže vzťahovať na mnoho budúcich objednávok,
IBM si vyhradzuje právo zmeniť ju, pričom o tejto skutočnosti
bude Zákazníka písomne informovať aspoň tri mesiace
vopred. Zmeny však nie sú retroaktívne, budú sa vzťahovať
odo dňa účinnosti iba na nové objednávky a obnovenia. V
prípade transakcií s definovaným obnoviteľným zmluvným
obdobím môže Zákazník požiadať IBM o odklad dátumu
účinnosti do skončenia aktuálneho zmluvného obdobia.
Zákazník vyjadrí súhlas so zmenami odoslaním nových
objednávok po dátume nadobudnutia účinnosti týchto zmien
alebo povolením obnovenia transakcií po doručení
oznámenia o zmene. Okrem situácií definovaných vyššie
musia byť všetky zmeny Zmluvy písomné a musia byť
podpísané obomi zmluvnými stranami. V prípade nesúladu
majú ustanovenia Prílohy alebo Transakčného dokumentu
prednosť pred ustanoveniami tejto Zmluvy.
IBM je nezávislým dodávateľom, nie je zástupcom
Zákazníka, účastníkom spoločného podniku, partnerom
alebo zmocnencom Zákazníka, nezaväzuje sa plniť žiadne
zo zákonných povinností Zákazníka a nebude niesť
zodpovednosť za podnikanie alebo obchodné operácie
Zákazníka. Každá zmluvná strana je zodpovedná za určenie
úloh svojho personálu a zmluvných partnerov, ako aj ich
usmernenie, riadenie a finančnú kompenzáciu. IBM Business
Partneri sú nezávislí od IBM a svoje ceny a podmienky
stanovujú samostatne. IBM nenesie zodpovednosť za ich
kroky, omeškania, vyhlásenia alebo ponuky.
Zákazník je zodpovedný za získanie všetkých potrebných
súhlasov na používanie, poskytovanie, uchovávanie a
Z126-6548-SK-01 01/2015

spracovanie obsahu v rámci Cloudových alebo iných služieb,
ako aj v rámci služieb údržby a podpory Programu a udelí
IBM oprávnenie na vykonávanie týchto úloh. Za adekvátne
zálohovanie obsahu je zodpovedný Zákazník. Obsah
Zákazníka môže podliehať vládnym nariadeniam alebo sa
môžu vyžadovať bezpečnostné opatrenia nad rámec
opatrení definovaných IBM pre ponuku. Zákazník nezadá ani
neposkytne takýto obsah, pokiaľ IBM najskôr písomne
nevyjadrí súhlas s implementáciou ďalších potrebných
bezpečnostných opatrení.
IBM a jej zmluvní dodávatelia môžu spracúvať obchodné
kontaktné informácie Zákazníka, jeho zamestnancov a
dodávateľov po celom svete na účely podpory obchodného
vzťahu s IBM, pričom Zákazník je povinný zaobstarať
potrebné súhlasy. IBM bude dodržiavať požiadavky týkajúce
sa prístupu k takýmto kontaktným informáciám, ich
aktualizácie alebo odstránenia. IBM môže na účely podpory
poskytovania produktov a služieb využívať personál a
prostriedky v krajinách po celom svete a služby externých
dodávateľov.
Žiadna zo zmluvných strán nesmie postúpiť túto Zmluvu, či
už ako celok alebo jej časť, bez predchádzajúceho
písomného súhlasu druhej strany. Postúpenie práv IBM
týkajúcich sa peňažných pohľadávok IBM a v prípade
predaja časti svojich obchodných operácií zahŕňajúcich
produkt alebo službu nie je obmedzené.
Všetky oznámenia na základe tejto Zmluvy musia byť
písomné a musia byť doručené na adresu uvedenú nižšie,
pokiaľ niektorá zo zmluvných strán písomne neurčí inú
adresu. Zmluvné strany vyjadrujú súhlas s tým, že
komunikácie realizované prostredníctvom elektronických
prostriedkov a faxové prenosy komunikácií sa budú
považovať za podpísané dokumenty. Akákoľvek reprodukcia
tejto Zmluvy vytvorená dôveryhodným spôsobom sa bude
považovať za originál Zmluvy. Táto Zmluva nahrádza všetky
dohody, diskusie a prehlásenia medzi zmluvnými stranami.
Táto Zmluva, ani žiadna transakcia vykonaná na základe
tejto Zmluvy, neudeľuje žiadnej tretej strane práva, ani
nezakladá žiadne nároky. Zmluvné strany súhlasia, že
právne alebo iné úkony súvisiace s porušením Zmluvy
uplatnia najneskôr do 4 rokov odo dňa, kedy mohol byť úkon
uplatnený po prvýkrát. Žiadna zo zmluvných strán nebude
niesť zodpovednosť za plnenie nefinančných záväzkov,
pokiaľ k tejto situácii dôjde v dôsledku okolností, ktoré táto
zmluvná strana nedokáže ovplyvniť. Predtým, ako niektorá
zo zmluvných strán namietne neplnenie záväzkov druhej
zmluvnej strany, dá druhej zmluvnej strane primeranú
príležitosť na nápravu. V prípade, že sa bude vyžadovať
schválenie, súhlas, akceptácia, prístup, spolupráca alebo
podobný úkon od niektorej zmluvnej strany, táto zmluvná
strana nebude bezdôvodne odďaľovať vykonanie tohto
úkonu alebo ho bezdôvodne neodmietne.
Táto Zmluva sa vzťahuje na IBM a Zákazníka (podpisujúce
strany) a na príslušné Spoločnosti zo skupiny spoločností, na
ktoré sa vzťahuje táto Zmluva. Podpisujúce strany budú
koordinovať aktivity Spoločností zo skupiny spoločností v
súlade s touto Zmluvou. Spoločnosti zo skupiny spoločností
budú zahŕňať (i) spoločnosti pôsobiace v tej istej krajine,
ktoré sú pod kontrolou Zákazníka alebo IBM (Zákazník alebo
IBM vlastnia viac ako 50 % akcií s hlasovacím právom) a (ii)
akýkoľvek iný právny subjekt, pod ktorého kontrolou je
Zákazník alebo IBM, ktorý je pod kontrolou Zákazníka alebo
IBM alebo je pod spoločnou kontrolou so Zákazníkom alebo
IBM a podpísal Prílohu o pristúpení k tejto Zmluve.

Strana 5 z 6

Za stranu:

Za stranu:

Názov spoločnosti Zákazníka:

IBM Slovensko, spol. s r.o.

______________________________________

______________________________________

Podpis oprávnenej osoby

Podpis oprávnenej osoby

Titul:

Titul:

Meno (tlačeným písmom):

Meno (tlačeným písmom):

Dátum:

Dátum:

Číslo Zákazníka:

Číslo zmluvy:

Číslo podniku:
Adresa Zákazníka:

Adresa IBM:
Apollo II, Mlynské Nivy 49, 821 09 Bratislava, Slovenská
republika

Z126-6548-SK-01 01/2015

Strana 6 z 6

