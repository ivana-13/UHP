Zmluva Zm2017.068

Strana 1 / 13

LICENČNÁ ZMLUVA A ZMLUVA O POSKYTOVANÍ SLUŽIEB
Č. ZM2017.068
uzatvorená podľa ustanovení § 65 a nasl. zákona č. 185/2015 Z. z. o autorskom práve a právach
súvisiacich s autorským právom (autorský zákon) v znení neskorších
predpisov a ustanovenia § 269 ods. 2 zákona č. 513/1991 Zb. Obchodný zákonník
v znení neskorších predpisov (ďalej len „Zmluva“)
medzi týmito zmluvnými stranami:
Článok I.
Zmluvné strany
NADOBÚDATEĽ:
Obchodné meno:

Sídlo:
IČO:
DIČ:
IČ DPH:
Štatutárny orgán:
Peňažný ústav:
IBAN:
SWIFT:
Kontaktná osoba:
Tel./Fax::
E-mail:
(ďalej len „Nadobúdateľ“)

Záchranná služba Košice
Štátna príspevková organizácia
Zriadená Zriaďovacou listinou MZ SR č. 1842/1990-A/I-5
zo dňa 18.12.1990
Rastislavova 42, 041 91 Košice
00606731
2021141980
Ing. Milan Kurčík, generálny riaditeľ
Ing. Martin Jaš, ekonomický riaditeľ
MUDr. Ľubica Bajerovská, MPH, medicínsky riaditeľ
Štátna pokladnica
SK42 8180 0000 0070 0028 9408
SPSRSKBAXXX
Bc. Milan Bednár, manažér IT
055 – 6814437 / 055-6814480
mit@kezachranka.sk
a

POSKYTOVATEĽ:
Obchodné meno:
Sídlo:
IČO:
DIČ:
IČ DPH:
Štatutárny orgán:

Peňažný ústav:
Číslo účtu, IBAN:
Kontaktná osoba:
Tel./Fax::
E-mail:
(ďalej len „Poskytovateľ“)

PROSOFT, spol. s r.o. Košice
Letná 27, 040 01 Košice
31666540
2020485236
SK2020485236
konatelia,
Ing. Pavol Jesenský,
Ing. Ján Gecelovský, CSc.
Spoločnosť je zapísaná v Obch.registri Okresného súdu
Košice I., oddiel: Sro, vložka č. 2632/V
Všeobecná úverová banka (VÚB), a.s.
SK30 0200 0000 0020 7879 8453

Zmluva Zm2017.068

1.

2.

1.

1.

2.

3.
4.

5.
6.

Strana 2 / 13

Článok II.
Preambula
Táto zmluva je uzatvorená výsledok zadávania zákazky s nízkou hodnotou podľa ust. §
117 zákona č. 343/2015 Z. z. o verejnom obstarávaní a o zmene a doplnení niektorých
zákonov v znení neskorších predpisov s názvom predmetu: „Rozšírenie programu
Doprava o licencie pre pripojenie stredísk ZZS do eZdravia“.
Vzájomné vzťahy oboch zmluvných strán sa riadia ust. zákona č. 513/1991 Zb. Obchodný
zákonník v znení neskorších predpisov (ďalej len „Obchodný zákonník“), ust. zákona č.
343/2015 Z. z. o verejnom obstarávaní a o zmene a doplnení niektorých zákonov v znení
neskorších predpisov (ďalej len „zákon o verejnom obstarávaní“) a ďalšími zákonmi, ktoré
upravujú oblasť predmetu tejto zmluvy.
Článok III.
PREDMET ZMLUVY
Predmetom tejto Zmluvy je rozšírenie programu DOPRAVA o licencie pre pripojenie
stredísk ZZS do eZdravia (NZIS)“. Vlastná dodávka bude pozostávať z modulu
Interoperabilita eZdravie (ďalej len „Softvér“), ktorý je súčasťou programového
vybavenia s názvom „Medicínsky informačný systém PROMIS®“ v rámci programu
DOPRAVA a to spolu so sprievodnými službami. Detailný rozsah dodávky je uvedený
v Prílohe č.1., ktoré budú zahŕňať:
1.1 licencia na 47 pripojení k odosielaniu údajov, vrátane inštalácie, implementácie,
zaškolenia zamestnancov;
1.2 podpora a upgrade počas prvých 12 mesiacov;
1.3 podpora a upgrade počas ďalších 36 mesiacov
1.4 náklady v prípade odstúpenia od používania licencie;
Príloha č. 1 tvorí neoddeliteľnú súčasť tejto zmluvy.
Článok IV.
LICENCIA
Na predmet plnenia tejto zmluvy udeľuje Poskytovateľ Nadobúdateľovi ku dňu podpisu
preberacieho protokolu ohľadom plnenia predmetu tejto zmluvy časovo obmedzenú (po
dobu trvania tejto zmluvy), nevýhradnú a cenou podľa tejto zmluvy plne splatenú licenciu
(ďalej len „Licencia“) na použitie Softvéru, a to na účel súvisiaci s predmetom tejto
zmluvy. Zmluvné strany sa dohodli, že sa jedná o nevýlučné a neobchodovateľné právo na
prístup k Softvéru.
Poskytovateľ vyhlasuje, a zmluvné strany berú na vedomie a súhlasia s tým, že v prípade
ak Poskytovateľ nie je autorom diela, tak k jednotlivým plneniam dodaným alebo
poskytnutým Poskytovateľom Nadobúdateľovi podľa tejto zmluvy na základe licencií
udelených Poskytovateľovi tretími osobami, ktoré k nim majú a/alebo vykonávajú
autorské práva a/alebo práva priemyselného vlastníctva a/alebo iného duševného
vlastníctva, Poskytovateľ udeľuje Nadobúdateľovi právo na ich používanie
Nadobúdateľom v súlade, v rozsahu, spôsobom a za ďalších podmienok, za ktorých boli
tieto plnenia dodané/poskytnuté Poskytovateľovi príslušnou z takých tretích osôb, ako sú
také licenčné podmienky špecifikované v tejto zmluve.
Nadobúdateľ je oprávnený používať Softvér výhradne sám alebo prostredníctvom svojich
zamestnancov.
Nadobúdateľ je oprávnený použiť Softvér formou inštalácie na vlastných počítačoch
Nadobúdateľa v počte a štruktúre podľa Prílohy č.1 (vecný rozsah Licencie) a to výlučne
na území Slovenskej republiky a Európskej únie (územný rozsah Licencie).
Nadobúdateľ nie je oprávnený udeliť tretej osobe súhlas na použitie Softvéru v rozsahu
udelenej Licencie (sublicencia) ani Licenciu postúpiť.
Osoba, ktorá by bola majetkovo a/alebo osobnostne prepojená s Nadobúdateľom nie je
oprávnená používať Softvér z titulu tejto Zmluvy.

Zmluva Zm2017.068

7.

8.

9.

10.

11.

12.

1.

1.

2.

Strana 3 / 13

Celková cena za poskytnutý predmet zmluvy v rozsahu podľa čl. III ods. 1 tejto zmluvy
a v cenách podľa Prílohy č.1 je :
Cena bez DPH:
24.400,- €
DPH 20%:
4.880,- €
Cena s DPH 20%:
29.280,- €
Cena podľa odseku 7 tohto článku zmluvy za predmet zmluvy uvedený v čl. III predstavuje
maximálnu cenu za rozsah stanovený v čl. III tejto zmluvy a sú v nej zahrnuté všetky
náklady Poskytovateľa vrátane dopravy, inštalácie, implementácie, zaškolenia
zamestnancov, podporných služieb a upgrade po dobu trvania zmluvy ako aj náklady
v prípade odstúpenia od používania. Poskytovateľ prehlasuje, že cenová ponuka je
kompletná a v priebehu plnenia zmluvy nemá nárok na navýšenie ceny.
Poskytovateľ vyhlasuje, že má k predmetu zmluvy, pokiaľ ide o duševné vlastníctvo,
majetkové práva zodpovedajúce autorským právam a právo s predmetom zmluvy
nakladať , a že vykonáva všetky práva, vrátane práv k počítačovým programom, viažucim
sa k Medicínskemu informačnému systému PROMIS®“ a že je oprávnený udeliť
Nadobúdateľovi Licencie podľa tejto Zmluvy.
Poskytovateľ vyhotoví faktúry za služby podľa čl. III ods. 1.1 po dodaní licencií a po
podpísaní preberacieho protokolu zodpovedným zamestnancom Nadobúdateľa, a doručí
ju doporučene Nadobúdateľovi najneskôr do 10 kalendárnych dní odo dňa podpísania
preberacieho protokolu.
Poskytovateľ vyhotoví za poskytnuté podporné služby podľa čl. III ods. 1.2 a 1.3 tejto
zmluvy faktúry kvartálne v cenách podľa Prílohy č.1 a tak, že faktúra bude vystavená
vždy k prvému dňu posledného mesiaca kvartálu a doručená doporučene Nadobúdateľovi
Splatnosť faktúr v ods. 10 a 11 tohto článku zmluvy je 30 dní od doručenia faktúry
Nadobúdateľovi. Nadobúdateľ má právo vrátiť Poskytovateľovi faktúru, ktorá nebude
obsahovať náležitosti v zmysle platnej legislatívy, pričom nová lehota splatnosti začne
plynúť odo dňa doručenia správne opravenej faktúry. Faktúra sa považuje za uhradenú
dňom pripísania fakturovanej sumy na účet Poskytovateľa. V prípade omeškania
Nadobúdateľa s úhradou má Poskytovateľ právo fakturovať úroky z omeškania vo výške
0,025% z fakturovanej sumy za každý deň omeškania.
Článok V.
IMPLEMENTÁCIA SOFTVÉRU
Predmet zmluvy podľa čl. III ods. 1.1 tejto zmluvy poskytovateľ dodá najneskôr do
31.01.2018.
ČLÁNOK VI.
POSKYTOVANIE SLUŽIEB
Poskytovateľ sa zaväzuje na základe tejto Zmluvy poskytovať Nadobúdateľovi balík
služieb uvedených v čl. III ods. 1.2 a 1.3 tejto zmluvy, zahŕňajúcich podporu k prevádzke
Softvéru, ktorý je bližšie špecifikovaný v Prílohe č. 2 tejto Zmluvy vo forme „Dohody
o úrovni poskytnutých služieb“ (SLA - Service Level Agreement; ďalej len v „SLA“) .
Miestom dodania predmetu plnenia je sídlo Nadobúdateľa na Rastislavovej 43, 041 91
Košice.

Zmluva Zm2017.068

3.

4.

5.

6.

1.
2.
3.

Strana 4 / 13

Nadobúdateľ sa zaväzuje, že bude bezodkladne informovať o všetkých skutočnostiach,
ktoré by mohli ovplyvniť správne fungovanie Softvéru (napr. skryté chyby softvéru,
nesprávne používanie softvéru, zmeny konfiguračných nastavení v rozpore so Zmluvou,
inštalácia nevhodného Softvéru tretích osôb, výpadky spôsobené činnosťou tretích osôb,
a pod.).
Poskytovateľ poskytuje Nadobúdateľovi záruku po dobu platnosti tejto zmluvy na
realizovateľnosť, spoľahlivosť a bezvadnosť Softvéru. Poskytovateľ nenesie zodpovednosť
za obchodnú stratu, stratu obchodných informácií, poškodenie počítačových dát alebo
akúkoľvek inú stratu spôsobenú nesprávnym používaním produktu, neodbornou prácou
so Softvérom, nepriaznivým spolupôsobením iných programov na produkt, vonkajším
zásahom do programového zabezpečenia Softvéru, pôsobením tretej osoby na predmet
plnenia.
Pri uplatňovaní reklamácie, pri uplatňovaní nárokov z titulu zodpovednosti Poskytovateľa
za chybné plnenie, budú zmluvné strany postupovať podľa ustanovení § 422 - 441
Obchodného zákonníka.
Súčasťou príloh je aj zoznam výrobcov a autorov diela. V prípade uplatnenia si nárokov
zodpovednosti za vady diela je možné si ich uplatniť priamo u autorov a výrobcov diela,
pokiaľ nie je možné si ich uplatňovať u Poskytovateľa.
Článok VII.
PORUŠENIE ZMLUVNÝCH POVINNOSTÍ
V prípade neplnenia záväzkov vyplývajúcich z tejto Zmluvy platia sankcie podľa zákona
č.513/ 1991 Zb. (Obchodný zákonník) v znení neskorších predpisov.
V prípade neuhradenej faktúry Nadobúdateľom 90 dní po jej splatnosti, Poskytovateľ má
právo prerušiť poskytovanie služieb podľa bodu 1 čl. VI 13 tejto Zmluvy.
V prípade, že akákoľvek tretia osoba, vrátane zamestnancov Poskytovateľa, bude mať
akýkoľvek nárok proti Nadobúdateľovi z titulu porušenia jeho autorských práv a/alebo
práv priemyselného vlastníctva a/alebo práv iného duševného vlastníctva alebo
akékoľvek iné nároky v akejkoľvek súvislosti s plnením poskytnutým Poskytovateľom
podľa tejto zmluvy, Poskytovateľ sa zaväzuje:
a) Bezodkladne obstarať na svoje vlastné náklady a výdavky od takejto tretej osoby
súhlas na používanie jednotlivých plnení dodaných, poskytnutých, vykonaných
alebo vytvorených Poskytovateľom, subdodávateľom alebo tretími osobami pre
Nadobúdateľa tak, aby už ďalej neporušovali autorské práva a/alebo práva
priemyselného vlastníctva a/alebo práva iného duševného vlastníctva tretej osoby,
alebo nahradiť jednotlivé plnenia dodané, poskytnuté, vykonané alebo vytvorené
Poskytovateľom, subdodávateľmi alebo tretími osobami pre Nadobúdateľa
rovnakými, alebo aspoň takými plneniami, ktoré majú aspoň podstatne podobné
kvalitatívne, operačné a technické parametre funkčnosti, alebo, ak sa jedná
o plnenie poskytnuté na základe licencie tretej osoby, taký nárok vyriešiť v súlade
s tým, čo pre taký prípad stanovujú jej licenčné podmienky stanovené v tejto
zmluve, ak takých niet, tak v súlade s týmito podmienkami,
b) Poskytnúť Nadobúdateľovi akúkoľvek a všetku účinnú pomoc a uhradiť náklady
a výdavky, ktoré vzniknú Nadobúdateľovi v súvislosti s uplatnením vyššie
uvedeného nároku tretej osoby, maximálne do výšky ceny diela,
c) Nahradiť Nadobúdateľovi akúkoľvek a všetku škodu, ktorá vznikne
Nadobúdateľovi v dôsledku uplatnenia vyššie uvedeného nároku tretej osoby, a to
v plnej výške a bez akéhokoľvek obmedzenia.

Zmluva Zm2017.068

4.

5.

Strana 5 / 13

Nadobúdateľ sa zaväzuje o každom nároku vznesenom takou treťou osobou bezodkladne
informovať Poskytovateľa, a bude v súvislosti s takým nárokom postupovať podľa
primeraných pokynov Poskytovateľa a tak, aby sa predišlo vzniku a prípadne zvýšeniu
škôd, nevykoná smerom k takej tretej osobe žiaden úkon, v dôsledku ktorého by sa jej
postavenie zlepšilo, a v prípade potreby vystaví pre Poskytovateľa plnú moc potrebnú na
to, aby sa Poskytovateľ mohol účinne brániť a s takou treťou osobou o urovnaní sporu
rokovať, a aj inak postupovať tak, ako je to potrebné v záujme ochrany práv oboch strán.
Poskytovateľ nenesie zodpovednosť za akúkoľvek Poskytovateľom neautorizovanú
zmenu vykonanú Nadobúdateľom alebo treťou osobou poverenou Nadobúdateľom.
Spôsob autorizácie zmien je povinnou súčasťou dodávky diela.
Článok VIII.
Zmena zmluvy

1.

2.

3.
4.

Túto zmluvu je možné počas jej trvania zmeniť iba vzostupne číslovanými písomnými
dodatkami, pokiaľ tieto nebudú v rozpore s ust. § 18 ods. 2 zákona o verejnom obstarávaní
a nezmení sa charakter tejto zmluvy, ktoré sa po podpísaní zmluvnými stranami
a nadobudnutím ich účinnosti stávajú jej neoddeliteľnou súčasťou.
Túto zmluvu je možné zmeniť vo forme písomného dodatku k tejto zmluve počas jej
trvania, ak potreba zmeny vyplynula z okolností, ktoré Nadobúdateľ ako verejný
obstarávateľ nemohol pri vynaložení náležitej starostlivosti predvídať a zmenou sa
nemení charakter tejto zmluvy.
Túto zmluvu je možné zmeniť počas jej trvania bez nového verejného obstarávania
dodatkom k tejto zmluve maximálne do 10 % hodnoty pôvodnej zmluvnej ceny uvedenej
v čl. IV bod 7 tejto zmluvy.
Túto zmluvu je ďalej možné zmeniť počas jej trvania vo forme písomného dodatku k tejto
zmluve, ak:
a) vznikne dôvodná úprava ceny uvedenej v čl. IV ods. 7 tejto zmluvy smerom nadol taká,
že časť predmetu zmluvy sa počas jej plnenia prejavila ako časť predmetu zmluvy,
ktorú nie je potrebné k jej splneniu zrealizovať,
b) nastane potreba realizácie doplňujúcej časti predmetu zmluvy špecifikovaného v čl. III
tejto zmluvy, ktoré sú nevyhnutné pre splnenie predmetu zmluvy, avšak nie sú
zahrnuté v tejto zmluve, poskytuje ich pôvodný Poskytovateľ a zmena Poskytovateľa
nie je možná z ekonomických alebo technických dôvodov, pričom ide najmä o
požiadavku vzájomnej zameniteľnosti alebo interoperability s existujúcim predmetom
zmluvy definovaným podľa tejto zmluvy a zmena Poskytovateľa spôsobí
Nadobúdateľovi významné ťažkosti alebo podstatnú duplicitu nákladov.
c) potreba zmeny zmluvy vyplynie z okolností, ktoré Nadobúdateľ nemohol pri
vynaložení náležitej starostlivosti predvídať. Poskytovateľ najneskôr do 5-tich
pracovných dní odo dňa zistenia vyššie uvedených skutočnosti predloží
Nadobúdateľovi k odsúhlaseniu zoznam položiek, špecifikáciu a ceny k odsúhlaseniu.
Až po písomnom súhlase zo strany Nadobúdateľa, strany zmluvy uzavrú dodatok k
tejto zmluve.
d) nastane neočakávaná potreba dojednať medzi zmluvnými stranami zmenu termínu
plnenia z dôvodov:
- vzniku skutočností definovaných ako vyššia moc,
- vzniknutých nepredvídaných prekážok zo strany Nadobúdateľa,
e) nastane situácia vedúca k nahradeniu pôvodného poskytovateľa novým
poskytovateľom, za podmienky, že tento poskytovateľ spĺňa pôvodne určené
podmienky účasti a je právnym nástupcom pôvodného poskytovateľa v dôsledku jeho
reorganizácie, vrátane zlúčenia a splynutia alebo úpadku,
f) nastane potreba vykonať formálne alebo administratívne zmeny zmluvy (napr. zmena
v osobe štatutárneho orgánu, zmena čísla bankového účtu a pod.)

Zmluva Zm2017.068

1.

2.

3.
4.

5.
6.

7.
8.
9.

Strana 6 / 13

Článok IX.
Odstúpenie od zmluvy
Ktorákoľvek zo zmluvných strán je oprávnená odstúpiť od tejto zmluvy pri podstatnom
porušení povinnosti vyplývajúcej z tejto zmluvy a požadovať náhradu škody, ktorá jej
vznikla zavinením druhej zmluvnej strany. Zmluvné strany sa dohodli, že za podstatné
porušenie povinnosti budú považovať:
a) porušenie povinnosti za podmienok uvedených v ust. § 345 ods. 2 Obchodného
zákonníka, alebo
b)nesplnenie akejkoľvek technickej špecifikácie alebo požiadavky Nadobúdateľa uvedenej
v tejto zmluve alebo
c) porušenie povinnosti Poskytovateľavyplývajúce z tejto zmluvy, pri ktorom je uvedené,
že Nadobúdateľ má právo odstúpiť od zmluvy.
Nadobúdateľ je oprávnený odstúpiť od tejto zmluvy aj v nasledovných prípadoch:
a) Poskytovateľ nedodržiava kvalitu dodania predmetu plnenia a Poskytovateľ zistené
vady opakovane neodstráni v dohodnutých termínoch, pričom za opakované sa
v tomto prípade rozumie viac ako dvakrát,
b) Poskytovateľ bezdôvodne, podľa ustanovení čl. IV bodu 1, nebude schopný plniť
predmet zmluvy alebo jeho časť, okrem prípadov charakterizovaných ako vyššia moc,
c) Poskytovateľ viac ako dvakrát poruší niektorú z povinností, ktorá mu vyplýva z
ustanovení tejto zmluvy alebo z ustanovení príslušných právnych predpisov,
d) Poskytovateľ zadá celý predmet plnenia alebo ho postúpi tretej osobe bez súhlasu
Nadobúdateľa,
e) Poskytovateľ pri dodávke predmetu plnenia koná spôsobom, kedy Nadobúdateľovi
vzniká škoda alebo hrozí vznik škody.
Poskytovateľ je oprávnený odstúpiť od tejto zmluvy v prípade, ak Nadobúdateľ je
v omeškaní s úhradou fakturovanej ceny za predmet zmluvy o viac ako 30 (tridsať)
kalendárnych dní odo dňa jej splatnosti.
Zmluvné strany sú oprávnené odstúpiť od tejto zmluvy, ak táto zmluva nemala byť
uzavretá s Poskytovateľom v súvislosti so závažným porušením povinnosti vyplývajúcej z
právne záväzného aktu Európskej únie, o ktorom rozhodol Súdny dvor Európskej únie v
súlade so Zmluvou o fungovaní Európskej únie.
Nadobúdateľ je oprávnený odstúpiť od tejto zmluvy, ak počas plnenia predmetu zmluvy
mu bol právoplatne uložený zákaz účasti vo verejnom obstarávaní podľa § 182 ods. 3
písm. b) zákona o verejnom obstarávaní.
Poskytovateľ vyhlasuje a podpisom tejto zmluvy potvrdzuje, že neporušuje zákaz
nelegálneho zamestnávania v zmysle zákona č. 82/2005 Z.z. o nelegálnej práci a nelegálnom
zamestnávaní a o zmene a doplnení niektorých zákonov. V prípade porušenia zákazu
nelegálneho zamestnávania Poskytovateľom je Nadobúdateľ oprávnený od tejto zmluvy
odstúpiť ako pri podstatnom porušení.
Odstúpenie od tejto zmluvy musí byť oznámené druhej zmluvnej strane písomne
s uvedením dôvodu, pre ktorý zmluvná strana odstupuje od zmluvy a bez zbytočného
odkladu po tom, ako sa o podstatnom porušení tejto zmluvy dozvedela.
Na odstúpenie od zmluvy sa vyžaduje písomná forma. Odstúpenie nadobúda účinnosť
dňom riadneho doručenia odstúpenia druhej zmluvnej strane.
V prípade odstúpenia od zmluvy ktoroukoľvek zmluvnou stranou budú plnenia začaté v
čase odstúpenia riadne ukončené a preukázateľné náklady spojené s plnením predmetu
zmluvy do tej doby budú v plnej výške zo strany Nadobúdateľa uhradené.

Zmluva Zm2017.068

1.

2.
3.
4.
5.

6.
7.

8.

9.

10.

11.
12.

13.

Strana 7 / 13

Článok X.
ZÁVEREČNÉ USTANOVENIA
Táto Zmluva sa uzatvára na dobu 48 mesiacov. Zmluvný vzťah je možné ukončiť písomnou
dohodou účastníkov k zvolenému dátumu, alebo jednostranne písomnou výpoveďou aj
bez uvedenia dôvodu. Výpovedná lehota je 3 mesiace a jej začiatok nastáva dňom
nasledujúcim po doručení písomného vyhotovenia výpovede druhej zmluvnej strane.
Neoddeliteľnou súčasťou tejto Zmluvy je Príloha č. 1 – Detailný rozsah dodávky a
Príloha č.2 - Dohoda o úrovni poskytnutých služieb (SLA).
Nadobúdateľ sa zaväzuje zachovať mlčanlivosť o skutočnostiach dôverného charakteru,
s ktorými sa zoznámi počas poskytovania služieb Poskytovateľom.
Poskytovateľ sa zaväzuje zachovať mlčanlivosť o skutočnostiach dôverného charakteru,
s ktorými sa zoznámi počas poskytovania služieb u Nadobúdateľa.
Zmluvné strany sa zaväzujú dodržiavať všeobecné záväzné právne predpisy a podmienky
tejto Zmluvy, ako i príslušné ustanovenia autorského zákona v znení neskorších
predpisov.
Každá zmena alebo doplnenie Zmluvy sa musia vykonať formou očíslovaných písomných
dodatkov, ktoré musia byť podpísané oboma zmluvnými stranami.
V prípade, že niektoré z ustanovení tejto Zmluvy sa stane neplatným, zostáva platnosť
ostatných ustanovení nedotknutá. Ak nastane takáto situácia, zmluvné strany sa písomne
dohodnú na riešení, ktoré zachová kontext a účel daného ustanovenia.
Táto Zmluva sa spravuje a vykladá podľa zákonov Slovenskej republiky. Akékoľvek spory
alebo nezhody pri jej interpretácii budú riešené predovšetkým vzájomnou dohodou
zmluvných strán. V prípade, že k takejto dohode nedôjde, bude ktorákoľvek zmluvná
strana oprávnená podať návrh na začatie konania na príslušný súd.
Zmluva a jej prílohy predstavujú celkovú dohodu medzi zmluvnými stranami o predmete
tejto Zmluvy a nahrádzajú všetky predchádzajúce i súčasné ústne alebo písomné
dojednania, dokumenty a dohovory zmluvných strán vzťahujúcemu sa k predmetu
zmluvy.
Zmluvné strany sa dohodli na zákaze postúpenia pohľadávok veriteľa podľa § 524 a nasl.
Zákona č. 40/1964 Zb. Občiansky zákonník v znení neskorších predpisov (ďalej len
„Občiansky zákonník“) bez predchádzajúceho súhlasu dlžníka. Právny úkon, ktorým budú
postúpené pohľadávky veriteľa v rozpore s dohodou dlžníka podľa predchádzajúcej vety,
bude podľa § 39 Občianskeho zákonníka neplatný. Súhlas dlžníka je zároveň platný len za
podmienky, že bol na takýto úkon udelený predchádzajúci písomný súhlas MZ SR.
Táto Zmluva je vyhotovená v štyroch rovnopisoch, z ktorých dve obdrží Poskytovateľ
a dve Nadobúdateľ.
Táto zmluva nadobúda platnosť dňom jej podpisu zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv Úradu vlády Slovenskej
republiky.
Zmluvné strany vyhlasujú, že osoby podpisujúce túto Zmluvu sú k podpisu Zmluvy
oprávnené, s jej obsahom sa oboznámili a jej zneniu porozumeli. Zmluva bola uzatvorená
po vzájomnej dohode zmluvných strán, je prejavom ich slobodnej a vážnej vôle a nebola
uzatvorená v tiesni a za nápadne nevýhodných podmienok. Na znak súhlasu s ňou ju
vlastnoručne podpisujú.

Zmluva Zm2017.068

Strana 8 / 13

V ........................... ,dňa .........................

V.............................., dňa .........................

Za Poskytovateľa:

Za Nadobúdateľa:

............................................................
Ing.Pavol Jesenský
PROSOFT spol. s r.o. Košice
konateľ

..........................................................................
Ing. Milan Kurčík
Záchranná služba Košice
generálny riaditeľ

............................................................
Ing. Martin Jaš
Záchranná služba Košice
ekonomický riaditeľ

PRÍLOHY:
Príloha č. 1
Príloha č. 2

Detailný rozsah dodávky
Dohoda o úrovni poskytnutých služieb

Zmluva Zm2017.068

Strana 9 / 13

PRÍLOHA Č. 1 ZMLUVY ZM2017.068
Detailný rozsah dodávky
a. Jednorázové poplatky - licencie, implementáciu a školenie:
P. č.

Tovar / služba

MJ

Množstvo

1.

Licencia za pripojenie do eZdravia
a odosielanie údajov prostredníctvom
existujúceho programového
vybavenia PROMIS® DOPRAVA
Služby spojené s inštaláciou a
implementáciou celého dodaného
riešenia
Služby spojené so zaškolením
jednotlivých zamestnancov, ak to je
nevyhnutné
Ďalšie extra školenie zamestnancov
(opcia)

lic

47

ks

1

V rámci ceny
v bode 1

ks

1

2 hod. školenia v 0,- €
rámci ceny
v bode 1.
40,- €/hod.

2.
3.
4.

hod.

Jednotková
Spolu bez DPH,
cena bez DPH, € €
300,- €
14.100,-€

b. Kvartálne poplatky za upgrade a podporu na obdobie 48 mesiacov:
P. č.

Tovar / služba

MJ

1.

Poplatok za upgrade a technickú
podporu za pripojenie 47 staníc ZZS
do eZdravia prostredníctvom
programu PROMIS® DOPRAVA
prvých 12 mesiacov (1.-12.mesiac)
Poplatok za upgrade a technickú
podporu za pripojenie 47 staníc ZZS
do eZdravia prostredníctvom
programu PROMIS® DOPRAVA
ďalších 36 mesiacov (13.48.mesiac)

47
PC/1
kvartál

2.

47
PC/1
kvartál

Cena bez
DPH, €
822,01 €

584,33 €

c. Náklady spojené s odstúpením od používania softvéru
1.

Náklady spojené s odstúpením od
používania softvéru

0,00

0,- €

Zmluva Zm2017.068

Strana 10 / 13

Príloha č. 2 Zmluvy Zm2017.068
Dohoda o úrovni poskytnutých služieb, verzia v 1.0
SLA (Service Level Agreement)
1.

Všeobecné ustanovenia
Táto dohoda o úrovni poskytnutých služieb (ďalej len SLA) sa uzatvára medzi
Poskytovateľom a Nadobúdateľom a je neoddeliteľnou súčasťou „Licenčnej zmluvy a
zmluvy o poskytovaní služieb Zm2017.068“.
Slovník základných termínov:
Incident (porucha) – je neplánované prerušenie alebo obmedzenie služby IT,resp. kvality
služby IT. Incident môže mať rad príčin, resp. rad pôvodcov: skryté chyby softvéru, chybná
činnosť Nadobúdateľa pri správe softvéru, nesprávne používanie softvéru
Nadobúdateľom, zmeny konfiguračných položiek, činnosť tretích osôb a pod.
Urgentná priorita – priorita incidentu pridelená Nadobúdateľom v prípade, že dôjde
k úplnému znefunkčneniu celého „Medicínskeho informačného systému PROMIS“
Urgentná priorita znamená, že incident má najvyšší dopad a najvyššiu naliehavosť pre
objedávateľa služieb.
Problém – ak je neznáma príčina jedného alebo viacerých súvisiacich incidentov, incident
/ incidenty prechádzajú do problému.

2.

Popis a charakteristika služieb

2.1

Objednané služby, resp. balík služieb
Nadobúdateľ si objednáva Balík služieb IT „Nemocnica - PROMIS Service BASIC“ pre
prevádzku v sídle firmy, ako je uvedené v čl. VI ods. 2 licenčnej zmluvy.
Balík služieb IT „Nemocnica – PROMIS Service BASIC“ obsahuje nasledovné služby:
a) Nové verzie programov, ktoré vzniknú na základe zmien uverejnených v Zbierke
zákonov, resp. zmien požadovaných zdravotnými poisťovňami (ďalej len „ZP“) bez
vykonania ktorých by Nadobúdateľ neobdržal úhradu zo ZP
b) Konzultácie „hot-line“
Rozsah: max 12 konzultácií/rok, v celkovom rozsahu max 120 minút.
c) Konzultácie emailom
Rozsah: max 12 konzultácií/rok
d) Riešenie incidentov, vrátane odstránenia chýb
Rozsah: max 4 incidenty/rok (incidenty, ktorých príčina je na strane
Poskytovateľa nie sú do tohto počtu zarátavané)
e) Servisný zásah na požiadanie formou vzdialeného prístupu
Rozsah: max 4 servisných zásahov/rok (zásahy, ktorých príčina je na strane
Poskytovateľa, nie sú do tohto počtu zarátavané)

Zmluva Zm2017.068

Strana 11 / 13

3.

Práva a povinnosti

3.1

Poverené osoby
V súvislosti s dodržiavaním podmienok tejto SLA, sú ako kontaktné osoby určení:
Za Poskytovateľa:
Meno:
Ing. Pavol Jesenský, konateľ
e-mail1:
jesensky.pavol@prosoftke.sk
telefón:
055/ 7996451, 7996452
mobil:
0905 406 220
poštová adresa: Letná 27, 040 01 Košice
, resp.
Meno:
Ing. Ján Gecelovský, CSc., konateľ
e-mail1:
gecelovsky.jan@prosoftke.sk,
telefón:
055/ 7996451, 7996452
mobil:
0905 221 699
poštová adresa: Letná 27, 040 01 Košice

Za Nadobúdateľa:

Meno:
e-mail:
mobil:

Bc. Milan Bednár
mit@kezachranka.sk
0914345258

3.2

Práva a povinnosti Poskytovateľa
Poskytovateľ je povinný:

dodržiavať časy odozvy v súlade s prioritou priradenou k jednotlivým incidentom
v rámci poskytovania služby,

udržiavať procesy potrebné k dosiahnutiu a udržiavaniu dohodnutej úrovne
poskytovaných služieb.

3.3

Práva a povinnosti Nadobúdateľa
Nadobúdateľ (resp. osoba ním poverená) je povinný:

byť dostupný e-mailom, telefonicky, alebo osobne v prípade riešenia incidentu, resp.
problému alebo požiadavky v súvislosti s poskytovaním služby,

informovať Poskytovateľa o špecifických požiadavkách na služby.

4.

TECHNICKÁ PODPORA

4.1

Doba poskytovania služieb
Poskytovateľ bude objednané služby podľa bodu 2.1 tejto SLA poskytovať v režime 5x8 (
t.j. počas pracovných dní v čase od 8:00 hod. do 16:00 hod.). V osobitných prípadoch je
možné vzájomne dohodnúť poskytnutie služieb aj inak.

4.2

Nahlasovanie incidentov
Incidenty je možné nahlásiť nasledovnými spôsobmi:
a) e-mailom
b) telefonicky

Zmluva Zm2017.068

Strana 12 / 13

4.2.1 Nahlásenie bežného incidentu
Nadobúdateľ nahlási incident súvisiaci s poskytovaním a prevádzkovaním služieb
postupne v nasledovných krokoch:
a) e-mailovou správou na adresu: helpdesk@prosoftke.sk, Poskytovateľ zároveň potvrdí
e-mailom Nadobúdateľovi obdržanie správy,
b) v prípade nemožnosti nahlásenia incidentu podľa predošlého bodu (napríklad
technický problém), je Nadobúdateľ povinný nahlásiť incident telefonicky, a to na
niektoré z nasledovných telefónnych čísel:
055/799 6451, 799 6452
0911 884 910, 0948 997 793
0905 221 699, 0905 406 220
a to len počas doby poskytovania služieb uvedenej v bode 4.1.
4.2.2 Nahlásenie incidentu s urgentnou prioritou
V prípade incidentu s urgentnou prioritou je postup nahlásenia nasledovný:
a)
počas doby poskytovania služieb uvedenej v bode 4.1 na jednom z nasledujúcich
telefónnych čísel:
055/799 6451, 799 6452
0911 884 910, 0948 997 793
0905 221 699, 0905 406 220
b)

mimo doby poskytovania služieb uvedenej v bode 4.1 na jednom z nasledujúcich
telefónnych čísel:
0911 884 910, 0948 997 793, 0905 221 699, 0905 406 220
Nadobúdateľ je povinný incident s urgentnou prioritou nahlásiť okrem vyššie uvedeného
spôsobu aj zaslaním sms (na 0905 406 220, resp. 0905 221 699) a emailu na emailovú
adresu: helpdesk@prosoftke.sk. Momentom nahlásenia incidentu sa
rozumie jeho emailové nahlásenie.
4.2.3 Nedodržanie postupu nahlásenia incidentu
Nadobúdateľ je povinný dodržať presný postup krokov nahlasovania incidentov
uvedených v bodoch 4.2.1 a 4.2.2. Poskytovateľ je povinný riešiť incident až od momentu
jeho správneho nahlásenia. Nadobúdateľ si nemôže uplatniť sankčný postih týkajúci sa
riešenia incidentov, pri ktorých nebol dodržaný postup správneho nahlásenia incidentu
(popísaný v bodoch 4.2.1 a 4.2.2).
4.3

Riešenie incidentov a problémov
Pri riešení incidentov sa bude brať ohľad na dostupnosť služieb Poskytovateľa, reakčnú
dobu, prioritu riešenia incidentu a postup pri eskalácii hľadania a odstraňovania príčiny
incidentu, resp. problému.
Vyriešenie incidentu znamená obnovenie služby v pôvodnom alebo dočasnom
náhradnom režime, aj keď by sa nepodarilo určiť a odstrániť príčinu.
Vyriešenie problému znamená nájdenie príčiny/príčin problému a jeho/ich odstránenie.

4.3.1 Dostupnosť nahlásenia incidentu
Pri nahlasovaní incidentu musí Nadobúdateľ zohľadniť dobu poskytovania služieb podľa
bodu 4.1 a spôsob nahlásenia incidentu podľa bodu 4.2.

Zmluva Zm2017.068

Strana 13 / 13

4.3.2 Odozva na nahlásený incident
Reakčná doba – je doba, dokedy musí dôjsť k „prvej reakcii“ zo strany poskytovateľa
smerujúcej k riešeniu incidentu. Dohodnutá reakčná doba Poskytovateľa pre objednané
služby podľa bodu 2.1, so zohľadnením bodu 4.1 tejto SLA je maximálne do 24 hodín od
registrácie incidentu Nadobúdateľom spôsobom uvedeným v bode 4.2.
Ak bolo Poskytovateľovi doručené hlásenie incidentu nesprávnym spôsobom (a tento má
vedomosť o vzniknutom incidente), Poskytovateľ upozorní Nadobúdateľa na
nedodržanie správneho postupu nahlásenia tohto incidentu.
4.3.3 Prioritizácia
Technická podpora Poskytovateľa priraďuje jednotlivým incidentom prioritu podľa ich
dopadu a naliehavosti (okrem urgentnej priority).
V prípade, ak Nadobúdateľ označí pri nahlasovaní prioritu incidentu ako „urgentná“
a tento incident spĺňa podmienky na urgentnú prioritu incidentu definovanú v čl.1 tejto
SLA, technická podpora Poskytovateľa musí pri prideľovaní priorít zohľadniť túto
skutočnosť.
Poskytovateľ garantuje vyriešenie bežného incidentu do 20 pracovných dní od jeho
nahlásenia.
V prípade, že Poskytovateľ nevyrieši bežný incident do 20 pracovných dní od jeho
nahlásenia má Nadobúdateľ nárok na zmluvnú pokutu vo výške 10 eur (slovom desať
eur ) za každý deň omeškania Poskytovateľa až do vyriešenia incidentu, najviac však do
výšky 60 % mesačných platieb za služby podľa tejto zmluvy.
Poskytovateľ garantuje vyriešenie incidentu s urgentnou prioritou do 48 hodín od jeho
nahlásenia bez ohľadu na kalendárne dni alebo dohodnutý čas dostupnosti služieb.
V prípade, že Poskytovateľ nevyrieši incident s urgentnou prioritou do 48 hodín od jeho
nahlásenia, má Nadobúdateľ nárok na zmluvnú pokutu vo výške 10 (slovom desať eur )
za každú hodinu omeškania Poskytovateľa až do vyriešenia incidentu, najviac však do
výšky 70 % mesačných platieb za služby podľa tejto zmluvy.
4.3.4 Eskalácia
Nahlásený incident rieši pracovník Zákazníckeho centra. V prípade, že nie je úspešný,
posúva incident na riešenie špecialistovi. Ak ani špecialista incident nevyrieši, zaoberá sa
ním expert. V prípade že ani expert nie je pri riešení incidentu úspešný, incident preberá
manažér služieb, ktorý ho rieši s vybraným tímom. Ak sa ani na tejto úrovni nepodarí
nájsť príčinu incidentu, incident sa transformuje na problém, ktorý je riešený
štandardným postupom pre riešenie problémov podľa interných postupov
Poskytovateľa.
4.4

Monitoring
Poskytovateľ na vyžiadanie Nadobúdateľa predloží zoznam riešených incidentov, resp.
problémov Nadobúdateľa.

5.

Záverečné ustanovenia
Podmienky tejto SLA môžu byť menené na základe potrieb oboch zmluvných strán.
Zmeny a úpravy SLA sú platné len v písomnej podobe.
Podmienky stanovené v SLA podliehajú spravidla každoročnej kontrole/auditu, pričom
po dobu auditu ostávajú podmienky tejto SLA účinné v plnom platnom znení.

