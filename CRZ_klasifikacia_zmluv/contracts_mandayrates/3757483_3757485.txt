č.p.: ÚpIA-571-2/2018

č. IIS
SAP:6100002003
Výtlačok č.:
Počet listov: 8
Prílohy:
2/11

Dohoda o urovnaní
uzatvorená podľa ustanovenia § 585 a nasl. zákona č. 40/1964 Zb. Občiansky zákonník
v znení neskorších právnych predpisov (ďalej len „Občiansky zákonník“) medzi účastníkmi
dohody (ďalej len „Dohoda“)

Obchodné meno:
Sídlo:
IČO:
Konajúci prostredníctvom:
Údaj o zápise:
DIČ:
IČ DPH:

SAP Slovensko s.r.o.
Mlynské nivy 16, 821 09 Bratislava
35 737 328
Mgr. Andrej Quittner Cibulka, PhD., konateľ a Reinhard Schwarz,
generálny riaditeľ
obchodný register Okresného súdu Bratislava I., oddiel: Sro,
vložke č. 16427/B
2020211193
SK2020211193

(ďalej len „SAP“)
a

Sídlo:
IČO:
Konajúci prostredníctvom:

IČO:
IČ DPH:

Slovenská republika
Ministerstvo obrany Slovenskej republiky
Kutuzovova 8, 832 47 Bratislava
30845572
Ing. Branislav CHLEBANA, riaditeľ Úradu pre investície
a akvizície Ministerstva obrany SR·
na základe plnomocenstva ministra obrany č. KaMO-11220/2018, zo dňa 25. októbra 2018.
30 845 572
SK2020947698

(ďalej len „Ministerstvo obrany“ alebo „Zákazník“)
(SAP a Ministerstvo obrany spolu ďalej len ako „Účastníci“)

1

Článok I.
Úvodné ustanovenia
1.1. Účelom tejto Dohody je uzavretie dohody o spôsobe urovnania a vysporiadania
doterajších sporných vzájomných práv jej Účastníkov.
1.2. Účastníci touto Dohodou deklarujú svoju vôľu urovnať sporné práva, splniť dohody
uvedené v tejto Dohode a vykonať kroky na splnenie predmetu tejto Dohody.
1.3. Účastníci vyhlasujú, že sú oprávnení túto Dohodu uzatvoriť a riadne plniť záväzky v nej
uvedené.

2.1.

2.2.

2.3.

2.4.

2.5.

2.6.

Článok II.
Popis existujúceho stavu a špecifikovanie sporných práv
SAP a Ministerstvo obrany majú vzájomné, dlhotrvajúce zmluvné vzťahy, z ktorých
niektoré zmluvy sú špecifikované v bodoch 2.2. až 2.4. tejto Dohody. Na základe
predmetných zmluvných vzťahov SAP, okrem iného, poskytuje Ministerstvu obrany
licenčné práva na užívanie softvéru SAP (ďalej len „Software SAP“ alebo „Softwarové
produkty SAP“). Spoločnosť SAP taktiež v rozsahu a po dobu trvania dohodnutú
v zmluvných vzťahoch poskytovala Ministerstvu obrany služby podpory SAP k Software
SAP (ďalej len „Služby podpory SAP“). Nakoľko SAP a Zákazník majú dlhodobé
rozdielne stanoviská ohľadom užívania nižšie uvedených produktov Software SAP
v súvislosti s nižšie uvedenými zmluvami, uzatvárajú túto Dohodou za účelom
predídenia budúcich sporov, ako aj za účelom odstránenia prekážok k ďalšiemu rozvoju
systému SAP. Ďalej uvedenými ustanoveniami nie sú dotknuté ostatné ustanovenia
dotknutých zmlúv, ako ani iné zmluvy, na základe ktorých Ministerstvo obrany licencuje
iné produkty.
SAP na základe Zmluvy o nadobudnutí informačného systému Defense Forces & Public
Security zo dňa 12.10.2004, ktorá bola zmenená / doplnená Dodatkom č. 1,
Dodatkom č. 2, Dodatkom č. 3 a Dohodou o zmene platobných podmienok pre rok 2012
nadväzne na Dodatok č. 3 (2010/8056) k zmluve DfaPS a Dodatkom č. 4 (ďalej len
„Zmluva 1“), poskytuje Ministerstvu obrany užívacie práva k rôznym Softwarovým
produktom SAP, okrem iného aj k Softwarovým produktom typu mySAP ERP. Súčasťou
Zmluvy 1 boli, okrem iného, v danom čase účinné Všeobecné obchodné podmienky,
verzia 1.0 zo dňa 01.07.2004 pre licenčné vzťahy týkajúce sa software (ďalej len
„VOP 2004“).
SAP na základe Licenčnej zmluvy na štandardný softvér a súvisiacu podporu zo dňa
27.12.2016 (ďalej len „Zmluva 2“) poskytuje Ministerstvu obrany užívacie práva
k rôznym Softwarovým produktom SAP, okrem iného aj k Softwarovému produktu SAP
NetWeaver Foundation for 3rd Party Applications, core based. Súčasťou Zmluvy 2 boli,
okrem iného, v danom čase účinné Všeobecné obchodné podmienky SAP Slovensko
s.r.o., verzia v. 8-2014 (ďalej len „VOP 2014“) pre licenciu a podporu pre štandardný
softvér.
Ministerstvo obrany počas užívania Software SAP testovalo na základe Licenčnej
zmluvy na testovanie počítačového programu (SAP Defense) uzatvorenej dňa
04.09.2006 medzi SAP a Ministerstvom obrany (ďalej len „Testovacia zmluva“)
produkt SAP Defense (nové označenie toho istého produktu je Military Data Exchange
for D&S).
Účastníci potvrdzujú, že dňa 05.11.2014 a dňa 08.05.2017 realizoval Zákazník v súlade
s licenčnými podmienkami SAP licenčné meranie (ďalej len „licenčné meranie“), na
základe ktorého SAP preskúmal / porovnal, či rozsah a spôsob používania Software SAP
a/alebo počet užívaných licencií v rozsahu predmetu licenčného merania zodpovedajú
podmienkam a rozsahu podľa Zmluvy 1 a Zmluvy 2. SAP poskytol výsledky licenčného
merania Ministerstvu obrany.
SAP má za to, že predmetné licenčné meranie preukázalo, že Ministerstvo obrany
v rámci užívania Software SAP užíva nasledovné Softwarové produkty SAP bez
udelenej licencie, resp. vo väčšom rozsahu, a to:

2

a)

SAP Real Estate management (ďalej len „Produkt 1“) je podľa licenčného
merania Softwarovým produktom typu mySAP ERP, ku ktorému nebola podľa
Zmluvy 1, ako ani podľa žiadnej inej zmluvy udelená licencia na užívanie zo strany
SAP a teda podľa SAP v nasledovnom rozsahu dochádza k užívaniu dotknutého
Softwarového produktu SAP bez oprávnenia:

Produkt

Jednotka

Merná
jednotka

Potreba
MO SR

CENA/1 (bez
DPH)

Cena spolu
(bez DPH)

SAP Real Estate
management

1

User

33

€7 500,00

€247 500,00

Produkt 1 predstavuje Softwarový produkt SAP, ktorý by v tomto prípade nebolo
možné užívať bez iných (zalicencovaných) komponentov SAP podľa Zmluvy 1, t.j.
neoprávneným užívaním Produktu 1 dochádza podľa SAP k porušeniam
Zmluvy 1.
b)

SAP NetWeaver Foundation for 3rd Party Applications (ďalej len „Produkt 2“) je
podľa licenčného merania SAP užívaný Ministerstvom obrany vo väčšom rozsahu,
ako je na to Ministerstvo obrany oprávnené v zmysle Zmluvy 2, a teda podľa SAP
v nasledovnom rozsahu dochádza k užívaniu dotknutého Softwarového produktu
SAP bez oprávnenia:

Produkt

Jednotka

Merná
jednotka

Potreba
MO SR

CENA/1 (bez
DPH)

Cena spolu
(bez DPH)

SAP NetWeaver Foundation
for 3rd Party Applications,
core based

1

Core

10

€30 000,00

€300 000,00

2.7. SAP má zároveň za to, že SAP Military Data Exchange for D&S (ďalej len „Produkt 3“)
je Softwarovým produktom SAP, ku ktorému bola podľa Testovacej zmluvy udelená
nevýhradná, časovo obmedzená licencia na užívanie zo strany SAP, a to výlučne za
účelom testovania. Podľa SAP v nasledovnom rozsahu dochádza k užívaniu dotknutého
Softwarového produktu SAP neoprávnene:
Produkt

Jednotka

Merná
jednotka

Potreba
MO SR

CENA/1 (bez
DPH)

Cena spolu
(bez DPH)

SAP Military Data Exchange
for D&S

1

Flat fee

1

€2 500 000,00

€2 500 000,00

2.7.1. SAP tiež uvádza, že Ministerstvo obrany bolo oprávnené v zmysle bodu 10.2
Testovacej zmluvy Produkt 3 (SAP Military Data Exchange for D&S) užívať na
testovacie účely po dobu 6 mesiacov od jej uzatvorenia. V zmysle článku 4.7.
Testovacej zmluvy nebolo Ministerstvo obrany oprávnené využívať Produkt 3
v produktívnej prevádzke, a to ani počas trvania Testovacej zmluvy ani po jej
uplynutí. Po skončení trvania Testovacej zmluvy bolo v súlade s článkom 10.5.
Ministerstvo obrany povinné Produkt 3 prestať užívať. SAP má za to, že v rozpore
s Testovacou zmluvou prišlo zo strany Ministerstva obrany k užívaniu Produktu 3
v produktívnej prevádzke, a to bez potrebného udelenia licenčných práv zo strany
SAP a Produkt 3 bol užívaný Ministerstvom obrany v produktívnej prevádzke
dlhodobo po skončení trvania Testovacej zmluvy.
2.7.2. Podľa SAP, Predmetný Produkt 3 predstavuje funkčnosť, ktorá nie je samostatne
ohraničená vo forme modulu, ale ide o funkčnosť, ktorá sa prejavuje v celom
3

systéme a modifikovala aj štandardne používané transakcie a tabuľky. Z toho
dôvodu nie je možné túto funkčnosť v súčasnosti jednoducho vypnúť a odstrániť z
produkčného systému, pretože stále dochádza k užívaniu tohto Software SAP.
Softwarový produkt SAP Military Data Exchange for D&S je zakomponovaný po
jeho aktivácii do produktívnej prevádzky v bežne používaných štandardných
transakciách. Nelicencované používanie SAP Military Data Exchange for D&S
zároveň bráni ďalšiemu rozvoju systému SAP na Ministerstve obrany.
(Produkt 1, Produkt 2 a Produkt 3 ďalej spolu ako „Produkty SAP“)
2.8. SAP si nárokoval a nárokuje od Ministerstva obrany, aby odplatne a za cenníkovú cenu
nadobudlo licenčné oprávnenia na užívanie predmetných Produktov SAP.
2.9. SAP uvádza, že pri užívaní Produktov dochádzalo počas poskytovania Služieb podpory
SAP k ich reálnemu poskytovaniu aj vo vzťahu k dotknutým, podľa SAP
nezalicencovaným, Produktom. V súlade s uvedeným si SAP zároveň nárokuje
uhradenie poplatkov za Služby podpory SAP, ktoré sa vzťahujú k Produktom.
2.10. Ministerstvo obrany má za to, že Produkt 2 užíva aktuálne v celkovom rozsahu 11 Core,
avšak zároveň má za to, že z toho licencie v počte 8 Core užíva oprávnene a tiež má
k nim riadne uhradenú odmenu (cenu) za licencie, a to na základe Licenčnej zmluvy na
štandardný softvér a súvisiacu podporu č. 2016/864 zo dňa 27. 12. 2016 Z uvedeného
dôvodu Ministerstvo obrany s tvrdením SAP uvedenom v bode 2.6. písm. b) tejto Dohody
nesúhlasí a má za to, že spornými zostáva vysporiadanie rozdielu, t.j. iba nárok SAP
voči Ministerstvu obrany na úhradu odmeny (ceny) za licenciu, avšak najviac v počte 3
Core. Ministerstvo obrany potvrdzuje, že Produkt 1 používa aktuálne v počte 33
používateľov, tak ako ukázali predmetné merania..
2.11. Ministerstvo obrany má za to, že Produkt 3 SAP Military Data Exchange for D&S po
skončení testovacieho obdobia reálne neužívalo, Produkt 3 prestalo užívať v stanovenej
lehote a tento riadne odovzdalo SAP. Ministerstvo obrany zároveň vyhlasuje, že Produkt
3 nemá záujem užívať v súčasnosti a ani do budúcna. Podľa Ministerstva obrany SAP
neupozornil Ministerstvo obrany na tú skutočnosť, že Produkt 3 sa nachádza v systéme
aj po skončení platnosti a účinnosti Testovacej zmluvy a má za to, že Produkt 3 bol na
nainštalovaný bez záujmu Ministerstva obrany za plnej súčinnosti a vedomia SAP.
V tejto súvislosti Ministerstvo obrany má ďalej tiež za to, že Produkt 3 bol spolu s inými
integrovaný a v roku 2008 prenesený do produktívneho prostredia systému Ministerstva
obrany s vedomím a za súčinnosti SAP, pričom Ministerstvo obrany nebolo zo strany
SAP upozornené na tú skutočnosť, že Produkt 3 sa v systéme nachádza neoprávnene,
resp. že Ministerstvo obrany naň nemá zakúpenú príslušnú licenciu. V nadväznosti na
vyššie uvedené má preto Ministerstvo obrany za to, že SAP voči Ministerstvu obrany
nemá nárok na zaplatenie ceny licencie za užívanie Produktu 3.
2.12. Medzi Účastníkmi je sporné, či Ministerstvo obrany oprávnene alebo neoprávnene užíva
Produkty SAP, a teda taktiež je medzi Účastníkmi sporný nárok SAP voči Ministerstvu
obrany na zaplatenie ceny licencií za užívanie predmetných Produktov SAP a nárok na
uhradenie poplatkov za poskytovanie Služieb podpory SAP (ďalej len „Sporné práva a
povinnosti“).
2.13. Účastníci majú záujem o urovnanie Sporných práv a povinností, pričom Ministerstvo
obrany má tiež záujem na prípadnom budúcom rozvoji systému SAP. Účastníci preto za
účelom odstránenia vzájomných rozporov uzatvárajú túto Dohodu.
Článok III.
Predmet Dohody – urovnanie
3.1. Účastníci sa za účelom urovnania Sporných práv a povinností dohodli, že uzatvárajú
licenčnú zmluvu k Produktu 1 a Produktu 2, t.j. SAP udeľuje Ministerstvu obrany
nevýhradnú licenciu k Produktu 1 a Produktu 2 špecifikovaným ďalej v tomto bode, a to
v nasledovnom rozsahu a za nasledovnú odmenu (cenu):

4

Produkt

Jednotka

Množstvo

Cena/1
(bez DPH)
v EUR

Celková cena
(bez DPH) v
EUR

Celková cena
s DPH v EUR

SAP Real Estate Management

User

33

7 500,00

247 500,00

297 000,00

SAP NetWeaver Foundation
for Third Party Applications

Core

3

30 000,00

90 000,00

108 000,00

DB2 Enterprise Server Edition
f. LUW

15% SAV

50 625,00

60 750,00

388 125,00

465 750,00

Spolu

3.2. Pre vylúčenie pochybností, nakoľko Ministerstvo obrany už v súčasnosti užíva Software
SAP na databáze DB2, tak v dôsledku nadobudnutia licencií k Produktu 1 a Produktu 2
zároveň nadobúda licenciu k predmetnej databáze, a to za cenu 15 % z ceny za licencie
k Produktu 1 a Produktu 2, ktorá je vyčíslená v 4 riadku tabuľky podľa bodu 3.1. článku
III. tejto Dohody.
3.3. Účastníci sa ďalej dohodli, že za účelom urovnania Sporných práv a povinností si SAP
nebude voči Ministerstvu obrany nárokovať úhradu ceny licencie za užívanie Produktu
3, t.j. Flat Fee v zmysle bodu 2.7 článku II. tejto Dohody vo výške 2.500.000,- € bez DPH.
Ministerstvo obrany uskutoční reimplementáciu svojho informačného systému tak, že
Produkt 3 zo svojho informačného systému odstráni.
3.4. Účastníci sa zhodli, že úmyslom Ministerstva obrany nie je Produkt 3 užívať
v produktívnom systéme. Zmluvné strany sa dohodli, že stav Produktu 3 popísaný
v bode 2.7.2. nepovažujú na účely tejto Dohody za užívanie Produktu 3, a tiež, že
funkčnosť Produktu 3 v systéme Ministerstva obrany, v akom je ku dňu podpisu tejto
Dohody, nepredstavuje na účely tejto Dohody užívanie Produktu 3 na obchodné alebo
administratívne procesy. V súlade s uvedeným Ministerstvo obrany a SAP potvrdzujú,
že Ministerstvo obrany Produkt 3 neužíva a ani nebude užívať.
Vo vzťahu k Produktu 3 (SAP Military Data Exchange for D&S) sa Účastníci ďalej
dohodli, že Ministerstvo obrany uskutoční reimplementáciu svojho informačného
systému tak, že Produkt 3 (SAP Military Data Exchange for D&S) do 31.12.2019 zo
svojho informačného systému odstráni. Ministerstvo obrany uskutoční reimplementáciu
informačného systému na platforme SAP HANA, a to za účelom jeho štandardizácie a
modernizácie. V prípade, že analýza týkajúca sa reimplementácie informačného
systému Ministerstva obrany, ktorá má byť vo vzťahu k Produktu 3 pripravená treťou
osobou, uvedie, že odstránenie Produktu 3 sa má uskutočniť k neskoršiemu dátumu ako
je 31.12.2019, bude pre strany záväzný dátum uvedený v analýze. V prípade, že analýza
nebude vypracovaná ani do 31.01.2019, zaväzujú sa Ministerstvo obrany a SAP
bezodkladne rokovať o stanovení dátumu odstránenia Produktu 3. z informačného
systému Ministerstva obrany, pričom Ministerstvo obrany uskutoční všetku očakávateľnú
snahu na odstránenie Produktu 3. z informačného systému.
SAP a Ministerstvo obrany sa dohodli, že až do odstránenia Produktu 3 z informačného
systému Ministerstva obrany, nebude Ministerstvo obrany užívať na obchodné alebo
administratívne procesy (v zmysle vymedzenia týchto procesov v bode 3.4. vyššie). Pre
vylúčenie pochybností sa Účastníci dohodli, že štandardný servis Produktu 3 za účelom
zabezpečenia funkčnosti informačného systému Ministerstva obrany nepredstavuje
užívanie Produktu 3. Ministerstvo obrany nie je oprávnené vykonávať akýkoľvek upgrade
výlučne Produktu 3., jeho rozvoj, vykonávať jeho nové funkčnosti, implementovať na
ňom ďalšie moduly ani uskutočňovať výlučne prostredníctvom Produktu 3. nové
business procesy.
3.5. Účelom uskutočnenia dohody v zmysle bodu 3.1. tejto Dohody je zabezpečenia súladu
užívania Produktu 1 a Produktu 2 s licenčnými podmienkami SAP. Typ licencie a rozsah
licencie k Produktu 1 a Produktu 2 sú uvedené v tabuľke v bode 3.1. vyššie a v Prílohe
č. 1 tejto Dohody.
5

3.6. Čas, na ktorý sa licencia k Produktu 1 a Produktu 2 udeľuje, účel udelenia licencie
a licenčné podmienky užívania Produktov sa spravujú VOP 2014 (t.j. Všeobecnými
obchodnými podmienkami SAP Slovensko s.r.o. pre licenciu a podporu pre štandardný
softvér, verzia 8/2014), ktoré tvoria Prílohu č. 1 tejto Dohody.
3.7. SAP udeľuje Ministerstvu obrany licenciu k Produktu 1 a Produktu 2 odo dňa účinnosti
tejto Dohody.
3.8. Celková odmena za poskytnutie licencie k Produktu 1 a Produktu 2 predstavuje sumu vo
výške 388 125,00 EUR (slovom: tristoosemdesiatosemtisíc jednostodvadsaťpäť euro)
bez DPH, pričom Účastníci uvádzajú, že ide o cenu, ktorá je výsledkom dohody
o urovnaní.
3.9. Ministerstvo obrany sa zaväzuje zaplatiť SAP odmenu za udelenie licencie k Produktu 1
a Produktu 2 do 30 (slovom tridsiatich) dní od dátumu vystavenia faktúry za udelenie
licencie k Produktu 1 a Produktu 2. SAP doručí predmetnú faktúru Ministerstvu obrany
do 2 pracovných dní odo dňa jej vystavenia, v opačnom prípade sa lehota splatnosti
predĺži o dobu, po ktorú sa SAP s doručením faktúry omeškal.
3.10. Pokiaľ výslovne k určitej sume nie je uvedené inak, všetky ceny v tejto Dohode sú
uvedené bez dane z pridanej hodnoty. Daň z pridanej hodnoty bude účtovaná v zmysle
príslušných predpisov účinných v čase vystavenia faktúry.
3.11. V súlade s bodom 5.1. nižšie, Účastníci tejto Dohody pre vylúčenie pochybností
potvrdzujú, že uzavretím tejto Dohody považujú za vysporiadané Sporné práva
a povinnosti, ktoré sú nahradené právami a povinnosťami podľa tejto Dohody a SAP si
vo vzťahu k Produktom nebude spätne nárokovať uhradenie licenčných poplatkov za
obdobie pred podpisom tejto Dohody. Po podpise tejto Dohody má SAP vo vzťahu
k Produktom 1 a 2 v ich rozsahu nadobúdaným touto Dohodou, nárok na licenčné
poplatky vo výške a za podmienok tejto Dohody.
Článok IV.
Osobitné ustanovenia
4.1. Vysporiadanie Služieb podpory SAP:
4.1.1. Služby podpory SAP boli Ministerstvu obrany poskytované na základe Zmluvy o
servisnej podpore SAP č. 2016/884 zo dňa 27.12.2016 (ďalej len „Zmluva o
podpore“) a na základe Zmluvy 2. Účastníci pre vylúčenie pochybností
uvádzajú, že k Software SAP, ktorý Ministerstvo obrany užíva v rozsahu a na
základe zmluvných vzťahov, sa Služby podpory SAP poskytovali v súlade so
Zmluvou o podpore na dobu určitú, a to do 31.12.2017.
4.1.2. Účastníci sa dohodli, že Ministerstvu obrany budú na základe tejto Dohody
sprístupnené produkty Služby podpory SAP (napr. updates, patche a pod.) za
obdobie odo dňa 01.01.2018 do 31.12.2018. V zmysle článku 8. Popisu Služieb
podpory SAP Standard Support (ďalej len „Popis“), ktorý je súčasťou Zmluvy
o podpore ako aj Zmluvy 2, v prípade, že sa Zákazník rozhodne, že mu nebudú
Služby podpory SAP Standard Support poskytované od prvého dňa mesiaca po
dodávke Riešení Standard Support alebo sa Služby podpory SAP Standard
Support inak ukončia podľa článku 6.1 vyššie bez uplatnenia práv podľa článku
6.2 alebo sa preruší na určité časové obdobie a následne sa vyžiada alebo
obnoví, SAP vyfakturuje Zákazníkovi poplatok za časové obdobie, počas ktorého
nebola podpora fakturovaná, zvýšený o poplatok za opätovné obnovenie.
4.1.3. V súlade s bodom 4.1.2. tejto Dohody, nakoľko Ministerstvu obrany budú
sprístupnené produkty Služby podpory SAP (napr. updates, patche a pod.) za
obdobie od 01.01.2018 do 31.12.2018, je súčasťou tejto Dohody aj dohoda o
sprístupnení produktov Služieb podpory SAP za obdobie od 01.01.2018 do
31.12.2018, a to k Software SAP užívanému Ministerstvom obrany v čase do
31.12.2018. SAP vyfakturuje v súlade s bodom 4.1.2. tejto Dohody poplatok za
sprístupnenie komponentov Služieb podpory od 01.01.2018 do 31.12.2018 vo
výške 1 154 154,36 EUR bez DPH, a to najneskôr do 15 dní od dátumu účinnosti
tejto Dohody. Pre vylúčenie pochybností, poplatok za sprístupnenie
6

komponentov Služieb podpory predstavuje poplatok za časové obdobie, počas
ktorého nebola podpora fakturovaná. Dátumom dodania je dátum vystavenia
faktúry. Faktúra je splatná do 30 dní od dátumu vystavenia. SAP doručí
predmetnú faktúru Ministerstvu obrany do 2 pracovných dní odo dňa jej
vystavenia, v opačnom prípade sa lehota splatnosti predĺži o dobu, po ktorú sa
SAP s doručením faktúry omeškal. Poskytovanie Služieb podpory SAP sa riadi
Popisom uvedeným v Prílohe č. 2 tejto Dohody a v ostatnom VOP 2014, ktoré
tvoria Prílohu č. 1 tejto Dohody.
4.1.4. Zmluvné strany sa dohodli, že v súvislosti s vysporiadaním Služieb podpory SAP
za obdobie od 01.01.2018 do 31.12.2018 v zmysle tohto článku IV. Dohody si
SAP nebude voči Ministerstvu obrany uplatňovať navyše k poplatku za
sprístupnenie komponentov Služieb podpory na predmetné časové obdobie
v zmysle bodu 4.1.3. tejto Dohody, nárok na úhradu poplatku za opätovné
obnovenie Služieb podpory SAP, tak ako je uvedené v článku 8 Popisu
v zmysle bod 4.1.2. tejto Dohody, resp. SAP vyhlasuje, že sa tohto nároku na
úhradu poplatku za opätovné obnovenie Služieb podpory SAP voči Ministerstvu
obrany vzdáva.
4.2. V súlade s bodom 5.1. nižšie sa Účastníci dohodli, že SAP si nebude nárokovať na
uhradenie poplatkov za poskytovanie Služieb podpory vo vzťahu k Produktom v rozsahu
vysporadúvaným v tejto Dohode, a to za obdobie pred dňom uzatvorenia tejto Dohody;
pre vylúčenie pochybností platí, že vo vzťahu Produktu 3 ani odo dňa uzatvorenia tejto
Dohody, keďže Ministerstvo obrany Produkt 3 neužíva a ani nebude užívať.
Článok V.
Záverečné ustanovenia
5.1. Účastníci sa dohodli, že Sporné práva a povinnosti zanikajú okamihom podpísania tejto
Dohody a nahrádzajú sa právami a povinnosťami podľa článku III. a článku IV. tejto
Dohody. Ostatné účinné ustanovenia Zmluvy 1, Zmluvy 2, prípadne iných zmluvných
vzťahov, ktoré nie sú zmenené touto Dohodou zostávajú naďalej účinné. Ministerstvo
obrany je i naďalej povinné dodržiavať licenčné podmienky SAP k Software SAP.
5.2. V prípade, že Ministerstvo obrany sa dostane do omeškania s uhradením odmeny za
udelenie licencie k Produktu 1 a Produktu 2 podľa článku 3.8. a 3.9. tejto Dohody, má
SAP právo odstúpiť od tejto Dohody, ak svoj záväzok Ministerstvo obrany nesplní ani
v dodatočnej lehote 30 pracovných dní.
5.3. Účastníci sa dohodli, že uzatvorením tejto Dohody sú vysporiadané finančné nároky SAP
vyplývajúce z licenčného merania zo dňa 05.11.2014 a 08.05.2017, nároky SAP na
uhradenie Flat Fee za Produkt 3 ako aj poplatky Služby podpory SAP do 31.12.2018.
Pre vylúčenie akýchkoľvek pochybností sa Účastníci dohodli, že neexistujú žiadne iné
spory a sporné práva, ktoré by mohli vyplývať z akýchkoľvek iných licenčných meraní,
ako tých ktoré sú uvedené v tejto Dohode, uskutočnených ku dňu podpisu tejto Dohody.
Týmto nie je dotknuté právo SAP uskutočniť v budúcnosti opätovne licenčné meranie za
účelom overenia riadneho užívania Software SAP zo strany Ministerstva obrany.
5.4. Účastníci Dohody sa dohodli, že Ministerstvo obrany nie je oprávnené započítať
akékoľvek svoje pohľadávky voči pohľadávkam SAP podľa tejto Dohody.
5.5. Všetky náklady vzniknuté Účastníkom v súvislosti s touto Dohodou a rokovaniami a
úkonmi, ktoré jej predchádzali (najmä na právnu pomoc a zastupovanie), si každý
z Účastníkov hradí sám a nebude si ich uplatňovať voči druhému Účastníkovi.
5.6. V prípade rozporov vznikajúcich na základe tejto Dohody alebo sporov ohľadom výkladu
jej ustanovení sa zmluvné strany dohodli, že spoločne vyvinú maximálne úsilie k ich
odstráneniu a k ich riešeniu zmierlivou cestou a vzájomnou dohodou. Ak zmier nemožno
dosiahnuť a zmluvné strany sa o to preukázateľné pokúsili, je ktorýkoľvek z Účastníkov
7

oprávnený domáhať sa nárokov alebo určenia práva, cestou miestne a vecne
príslušného súdu v Slovenskej republike.
5.7. Táto Dohoda je platná dňom podpisu obidvoma zmluvnými stranami a účinná dňom
nasledujúcim po dni jej zverejnenia v súlade s § 47a ods. 1 Občianskeho zákonníka.
Táto Dohoda sa povinne zverejňuje v súlade so zákonom č. 211/2000 Z. z. o slobodnom
prístupe k informáciám a o zmene a doplnení niektorých zákonov (zákon o slobode
informácií) v znení neskorších predpisov.
5.8. Táto Dohoda je vyhotovená v štyroch exemplároch v slovenskom jazyku, pre každého
Účastníka po dve vyhotovenia.
5.9. Túto Dohodu je možné meniť len na základe dohody Účastníkov, a to vo forme
písomných číslovaných dodatkov k tejto Dohode.
5.10. Účastníci vyhlasujú, že sú plne spôsobilí na tento právny úkon, úmyselne neuviedli
žiadnu zo strán do omylu a že ustanovenia tejto Dohody obsahujú ich slobodnú, vážnu,
určitú a zrozumiteľnú vôľu, prejavenú bez tiesne alebo nápadne nevýhodných
podmienok. Táto Dohoda bola uzatvorená medzi účastníkmi v rozsahu zásad poctivého
obchodného styku, účastníci všetky sporné otázky vzájomne prerokovali, náležite
posúdili a na znak súhlasu s jej obsahom ju podpisujú.
5.11. Neoddeliteľnou súčasťou tejto Dohody sú nasledujúce prílohy:
5.11.1. Príloha č. 1, ktorá obsahuje Všeobecné obchodné podmienky SAP Slovensko
s.r.o. pre licenciu a podporu pre štandardný softvér, verzia 8/2014 (“Príloha č.
1”).

5.11.2. Príloha č. 2, ktorá obsahuje Popis Služieb podpory SAP Standard Support, verzia
5-2018 (“Príloha č. 2”).

V Bratislave, dňa ........................2018

V Bratislave, dňa ........................2018

Ministerstvo obrany

SAP Slovensko s.r.o.

_______________________
Ing. Branislav Chlebana·
riaditeľ Úradu pre investície a akvizície·

_______________________
Mgr. Andrej Quittner Cibulka, PhD.
konateľ
SAP Slovensko s.r.o.

_______________________
Reinhard Schwarz
generálny riaditeľ
SAP Slovensko s.r.o.

8

Príloha č.1
Všeobecné obchodné podmienky SAP Slovensko s.r.o. pre licenciu a podporu pre štandardný
softvér, verzia 8/2014

9

Príloha č. 2
Popis Služieb podpory SAP Standard Support

10

