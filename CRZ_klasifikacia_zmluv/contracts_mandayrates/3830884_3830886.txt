Ev. č. práv.: 369/18/CEZ

Zmluva o poskytovaní služieb technickej podpory k SW produktom Oracle
uzavretá podľa § 269 ods.2 zákona č. 513/1991 Zb. Obchodný zákonník v znení neskorších predpisov
medzi zmluvnými stranami:
1. Objednávateľ

Slovenský plynárenský priemysel, a.s.

Sídlo:

Mlynské nivy 44/a
825 11 Bratislava 26
Akciová spoločnosť zapísaná v Obchodnom registri Okresného súdu Bratislava I.
Oddiel Sa, vložka 2749/B
JUDr. Adriana Khandlová
Zastúpená:
riaditeľka odboru obstarávania a nákupu
IČO
35 815 256
IČ DPH
SK2020259802
DIČ
2020259802
Bankové spojenie I.
VÚB, a.s.
SWIFT (BIC)
SUBASKBX
IBAN
SK85 0200 0000 0000 3110 0012
Bankové spojenie II.
Tatra banka, a.s.
SWIFT (BIC)
TATRSKBX
IBAN
SK55 1100 0000 0026 4700 0019
Osoba oprávnená zastupovať
Objednávateľa vo veciach zmluvných:

Mgr. Zuzana Lomnická, strategický nákupca

Osoba oprávnená zastupovať
Objednávateľa vo veciach technických:

vedúci oddelenia prevádzky ICT

ďalej len „Objednávateľ“
a
2. Dodávateľ

TEMPEST a.s.

Sídlo:

Galvaniho 17/B, 821 04 Bratislava 2

Akciová spoločnosť zapísaná v Obchodnom registri Okresného súdu Bratislava I.
Oddiel Sa, vložka 3771/B
Zastúpená:
Ing. Roman Kriško, člen predstavenstva
IČO
IČ DPH
DIČ
Bankové spojenie
Číslo účtu:
SWIFT (BIC)
IBAN
Osoba oprávnená zastupovať
Dodávateľa vo veciach zmluvných
Osoba oprávnená zastupovať
Dodávateľa vo veciach technických

31326650
SK2020327716
2020327716
Tatra banka, a.s.
2620041080/1100
TATRSKBX
SK13 1100 0000 0026 2004 1080

ďalej len „Dodávateľ“
1 / 14

DEFINÍCIE POJMOV
1. Softvér sa pre účely tejto zmluvy rozumejú softvérové produkty Oracle a ich programové vybavenie,
používané Objednávateľom ako oprávneným držiteľom licencií.
2. Vada sa pre účely tejto zmluvy rozumie akákoľvek vada, chyba, nedostatok, porucha alebo akýkoľvek
iný problém softvéru, brániaci jeho riadnemu a/alebo bezchybnému užívaniu, vrátane právnych vád
softvéru (časti softvéru), a/alebo spôsobujúci jeho čiastočnú alebo úplnú nefunkčnosť, a/alebo
spôsobujúci čiastočné a/alebo úplné obmedzenie jeho používania/prevádzky.
3. Človekodeň (MD) sa pre účely tejto zmluvy rozumie 8 (osem) hodín strávených 1 (jedným)
pracovníkom Dodávateľa poskytovaním príslušného plnenia predmetu tejto zmluvy.
4. Človekohodina (MH) sa pre účely tejto zmluvy rozumie 60 (šesťdesiat) minút strávených 1 (jedným)
pracovníkom Dodávateľa poskytovaním príslušného plnenia predmetu tejto zmluvy.
5. On site sa pre účely tejto zmluvy rozumie poskytovanie služieb Dodávateľa v priestoroch
Objednávateľa.
I.
PREDMET ZMLUVY
1. Predmetom tejto zmluvy je záväzok Dodávateľa poskytovať Objednávateľovi za podmienok dohodnutých
v tejto zmluve:
1.1. služby technickej podpory k softvérovým produktom Oracle uvedenými v Prílohe č. 1 tejto Zmluvy,
zahŕňajúce službu Software Update License & Support: nové verzie programov; servisné
aktualizácie; dočasné opravy programov; nové verzie dokumentácie a prístup k informáciám o
oprave chýb a dočasných opravách programov prostredníctvom webového systému My Oracle
Support; asistencia s požiadavkami na službu 24 hodín x 7 dní v týždni; prístup do webového
systému My Oracle Support (24x7 on-line elektronické technické služby); možnosť zakladania
požiadaviek na službu prostredníctvom webového systému My Oracle Support; počas pracovných
hodín poskytovanie zákazníckych služieb, ktoré nemajú technický charakter (napr. administrácia
CSI čísla, pomoc pri zakladaní požiadaviek do My Oracle Support). Služby technickej podpory budú
poskytované v súlade s podmienkami licenčných zmlúv akceptovaných pri nadobudnutí licencií a v
zmysle pravidiel poskytovania technickej podpory, ktoré podliehajú zmene. Aktuálna verzia pravidiel
“Zásady poskytovania služieb technickej podpory Oracle“ je dostupná na internetovej adrese:
http://www.oracle.com/us/support/policies/index.html,
1.2. služby On site technickej podpory k softvérovým produktom Oracle, ktoré budú vykonávané
databázovým špecialistom seniorom Dodávateľa.
1.2.1. Plnenie tejto časti predmetu zmluvy je možné len na základe čiastkových zmlúv, ktoré
Objednávateľ uzatvorí s Dodávateľom v prípade potreby poskytnutia služieb On site
technickej podpory, (resp. ak sa rozhodne požiadať Dodávateľa o poskytnutie služieb).
Čiastkové zmluvy môžu mať aj formu objednávky vystavenej a potvrdenej zmluvnými
stranami v súlade s podmienkami zmluvy, pričom obsah pojmov pre účely použitia v ďalšom
texte zmluvy je identický.
1.2.2. Objednávateľ je oprávnený požadovať plnenie v rozsahu podľa svojich potrieb a v súlade
s podmienkami tejto zmluvy, pričom minimálny rozsah jednej On site technickej podpory sú 2
človekohodiny. Rozsah a druh plnenia Objednávateľ určí v čiastkovej zmluve, resp.
objednávke, ktorá musí obsahovať minimálne tieto náležitosti: označenie zmluvných strán,
rozsah a presnú špecifikáciu požadovaného plnenia, termín plnenia a cenu určenú
spôsobom dohodnutým v tejto zmluve.
1.2.3. Objednávky bude Objednávateľ zasielať Dodávateľovi e-mailom na e-mail:
................................... . Dodávateľ sa zaväzuje akceptovať každú objednávku Objednávateľa
vyhotovenú a doručenú v súlade s touto zmluvou, bez zbytočného odkladu, najneskôr však
do dvoch (2) pracovných dní odo dňa jej doručenia e-mailom na e-mail uvedený na
objednávke. Neopodstatnené neakceptovanie objednávky zo strany Dodávateľa sa považuje
za podstatné porušenie zmluvných povinností.
1.2.4. Dodávateľ sa zaväzuje potvrdiť prijatie každej objednávky nasledovným spôsobom:
doručením potvrdenej objednávky s uvedením mena, priezviska a podpisom oprávnenej
osoby a pečiatky Dodávateľa s poznámkou „potvrdzujem“, Objednávateľovi poštou, prípadne
doručením naskenovanej potvrdenej podpisovej strany objednávky na e-mailovú adresu
uvedenú v objednávke. Objednávka sa považuje za uzavretú okamihom doručenia
potvrdenej objednávky Objednávateľovi.
2

1.2.5. Pre účely uzavretia čiastkovej zmluvy (objednávky) je rozhodujúci deň doručenia potvrdenej
objednávky emailom.
2. Objednávateľ sa zaväzuje riadne poskytnuté plnenie Dodávateľa protokolárne prevziať a zaplatiť
dohodnutú cenu v súlade s článkom III. tejto zmluvy.
II.
TERMÍNY A MIESTA PLNENIA
1. Dodávateľ sa zaväzuje poskytnúť Objednávateľovi plnenia predmetu zmluvy špecifikované v čl. I tejto
zmluvy nasledovne:
a) plnenia v zmysle článku I. odsek 1 bod 1.1 – priebežne od 01.01.2019 do 31.12.2019,
b) plnenie v zmysle článku I. odsek 1 bod 1.2 – začať realizáciu plnenia najneskôr do 3 pracovných
dní od uzavretia objednávky, ak sa zmluvné strany nedohodnú inak.
2. Miestom plnenia tejto zmluvy sú prevádzkové priestory Objednávateľa v Bratislave, Mlynské nivy 44/a
a v Nitre, Levická 9. Prevádzkové priestory Objednávateľa v Nitre môžu byť nahradené prevádzkovými
priestormi niektorého, v budúcnosti vybraného komerčného dátového centra v Bratislave.
III.
CENA, MENA A PLATOBNÉ PODMIENKY
1. Zmluvné strany sa dohodli na cene za poskytované plnenie predmetu zmluvy v súlade so zákonom č.
18/1996 Z. z. o cenách v platnom znení. Právo na zaplatenie ceny vzniká Dodávateľovi riadnym
a včasným splnením jeho záväzku. Cena sa uhrádza na základe faktúry, vystavenej Dodávateľom po
splnení jeho záväzku v mene euro. Súčasťou každej faktúry musí byť aj dodací / akceptačný protokol,
potvrdený Objednávateľom.
2. Ceny sú uvedené bez dane z pridanej hodnoty. K fakturovaným cenám bude uplatnená DPH v zmysle
platných právnych predpisov v čase plnenia.
3. Zmluvné strany sa dohodli na celkovej cene za plnenie predmetu zmluvy v rozsahu článku I. odsek 1
bod 1.1 v zmysle Prílohy č. 1 vo výške 223.800,00 eur slovom Dvestodvadsaťtritisícosemsto eur.
4. Cena za plnenie predmetu zmluvy v zmysle článku I. odsek 1 bod 1.2 bude určená na základe rozsahu
plnenia a sadzby za 1 človekodeň (t.j. 8 človekohodín) databázového špecialistu on site technickej
podpory, ktorá je uvedená v Prílohe č. 1 tejto zmluvy.
5. Úhrada ceny bude realizovaná bezhotovostným platobným stykom, na základe faktúr nasledovne:
- za plnenie predmetu zmluvy v zmysle článku I. odsek 1 bod 1.1 vo forme štvrťročných poplatkov.
Štvrťročný poplatok nesmie presiahnuť ¼ celkovej ceny za plnenie predmetu zmluvy, ktorá je
uvedená v bode 3. tohto článku. Faktúra bude vystavená vždy na začiatku prvého mesiaca
kalendárneho štvrťroka, nasledujúceho po štvrťroku, na ktorý sa poplatok za poskytovanie služieb
vzťahuje.
- za plnenie predmetu zmluvy v zmysle článku I. odsek 1 bod 1.2 po vykonaní a prevzatí plnenia na
základe čiastkovej zmluvy, resp. objednávky.
6. V cene plnenia sú zahrnuté všetky náklady (dopravné, skúšky, ...) Dodávateľa spojené s realizáciou
plnenia predmetu zmluvy.
7. Faktúra musí obsahovať všetky náležitosti v zmysle platných právnych predpisov a ďalej musí
obsahovať: označenie, že ide o faktúru; IČO a bankové spojenie oboch zmluvných strán vo forme IBAN
a BIC /SWIFT/; číslo objednávky zaevidovanej v SAPe; odpočet uhradených záloh (v prípade existencie
záloh); sumu celkom k úhrade v mene, v ktorej sa bude uhrádzať. Faktúra ďalej môže obsahovať: číslo
zmluvy (vrátane platných dodatkov); pečiatku vystavovateľa faktúry; miesto plnenia; konštantný symbol;
dohodnutú formu úhrady; meno, podpis a telefonické / e-mailové spojenie zodpovedného pracovníka
vystavovateľa; deň splatnosti faktúry (potrebné uvádzať počet dní od doručenia faktúry). V prípade, že
faktúra nebude obsahovať dohodnuté náležitosti podľa tejto zmluvy, Objednávateľ je oprávnený faktúru
vrátiť bez zaplatenia. Oprávneným vrátením faktúry prestáva plynúť lehota splatnosti a táto plynie celá
znovu odo dňa doručenia novej (opravenej) faktúry.
8. Bankové spojenie veriteľa vo forme IBAN a SWIFT (BIC) uvedené na faktúre musí byť zhodné
s bankovým spojením dohodnutým v zmluve. V opačnom prípade je dlžník oprávnený uhradiť
fakturovanú sumu na bankové spojenie uvedené na faktúre.
9. V prípade uvedenia nesprávneho bankového spojenia vo formáte IBAN a SWIFT (BIC) alebo
rozdielneho bankového spojenia vo formáte IBAN a SWIFT (BIC) v zmluve a vo faktúre zo strany
veriteľa, dlžník nezodpovedá za prípadnú škodu, ktorá môže v dôsledku takto nesprávne adresovanej
úhrady vzniknúť; v prípade, ak z takéhoto dôvodu škoda vznikla na ťarchu dlžníka, dlžník má právo
uplatniť si náhradu škody u veriteľa, ktorý škodu spôsobil, a to v plnej výške formou vystavenej faktúry.
3

10. Zmluvné strany sa dohodli, že žiadna zmluvná strana nesmie previesť svoje práva vyplývajúce z tejto
zmluvy bez predchádzajúceho písomného súhlasu druhej zmluvnej strany. V opačnom prípade je takýto
prevod práv neplatný.
11. Bankové poplatky dlžníka znáša dlžník, bankové poplatky veriteľa znáša veriteľ.
12. Zmluvné strany postupujú pri vysporiadaní svojich daňových povinností podľa právnych predpisov
platných v Slovenskej republike s vylúčením možnosti prevzatia daňovej povinnosti za obchodného
partnera.
13. Lehota splatnosti faktúr je 60 dní odo dňa ich doručenia druhej zmluvnej strane. Za deň splnenia
peňažného záväzku sa považuje deň odpísania dlžnej sumy z účtu dlžníka v prospech účtu veriteľa.
Pokiaľ posledný deň lehoty splatnosti pripadne podľa slovenského kalendára na deň pracovného voľna,
pokoja alebo sviatok ako deň splnenia peňažného záväzku bude zmluvným partnerom za rovnako
dohodnutých cenových a platobných podmienok akceptovaný nasledujúci prvý pracovný deň.
14. Úhrada záväzkov oboch zmluvných strán bude vykonaná v mene euro.
15. Vystavené faktúry budú zaslané na adresu sídla Objednávateľa: Slovenský plynárenský priemysel, a.s.,
Mlynské nivy 44/a, 825 11 Bratislava.
IV.
DAŇOVÉ PODMIENKY
1. Dodávateľ, ktorý je platiteľom dane v zmysle zákona č. 222/2004 Z.z. o dani z pridanej hodnoty v znení
neskorších predpisov („zákon o DPH“) vyhlasuje, že ku dňu uzavretia zmluvy u neho nenastali dôvody
na zrušenie registrácie pre daň z pridanej hodnoty podľa § 81 ods. 4 písm. b) druhého bodu zákona
o DPH a/alebo nie je zverejnený v príslušnom zozname platiteľov dane z pridanej hodnoty, u ktorých
nastali dôvody na zrušenie registrácie vedenom Finančným riaditeľstvom Slovenskej republiky v zmysle
ustanovenia § 69 ods. 14 písm. b) a § 69 ods. 15 zákona o DPH (ďalej aj ako „zoznam DPH platiteľov
vedený Finančným riaditeľstvom Slovenskej republiky“).
Dodávateľ vyhlasuje, že ku dňu uzavretia zmluvy jeho štatutárny orgán, člen štatutárneho orgánu alebo
spoločník nie je štatutárnym orgánom, členom štatutárneho orgánu alebo spoločníkom Objednávateľa.
V prípade, ak kedykoľvek po uzavretí zmluvy a pred zánikom zmluvy
a) nastanú u Dodávateľa dôvody na zrušenie registrácie pre daň z pridanej hodnoty podľa § 81 ods.
4 písm. b) druhého bodu zákona o DPH a/alebo Dodávateľ bude zverejnený v príslušnom
zozname DPH platiteľov vedenom Finančným riaditeľstvom Slovenskej republiky, alebo
b) štatutárny orgán, člen štatutárneho orgánu alebo spoločník Dodávateľa sa stane štatutárnym
orgánom, členom štatutárneho orgánu alebo spoločníkom Objednávateľa okrem prípadu, ak je
Dodávateľom spoločnosť, v ktorej má Objednávateľ priamu majetkovú účasť alebo ak je
Dodávateľom spoločnosť, ktorá má priamu majetkovú účasť v spoločnosti Objednávateľa, alebo
c) vstúpi Dodávateľ do likvidácie, začne sa voči Dodávateľovi konkurzné konanie alebo
reštrukturalizačné konanie,
sa Dodávateľ zaväzuje najneskôr do 3 dní od vzniku tejto skutočnosti písomne oznámiť vznik tejto
skutočnosti Objednávateľovi. V prípade, že Dodávateľ v stanovenej lehote neoznámi písomne vznik
niektorej zo skutočností uvedených v písm. a), b) a c) tohto bodu Objednávateľovi, je Objednávateľ
oprávnený vyúčtovať Dodávateľovi zmluvnú pokutu vo výške 15% z dohodnutej celkovej ceny plnenia
predmetu zmluvy (čl. III bod 3) bez DPH bez ohľadu na to, či bolo plnenie v celom rozsahu poskytnuté.
Dodávateľ je povinný Objednávateľom vyúčtovanú zmluvnú pokutu zaplatiť Objednávateľovi.
Zaplatením zmluvnej pokuty nie je dotknutý nárok Objednávateľa na náhradu vzniknutej škody v celom
rozsahu.
V prípade, ak kedykoľvek po uzavretí zmluvy a pred zánikom zmluvy vznikne (nastane) ktorákoľvek zo
skutočností uvedených v písm. a), b) a c) tohto bodu vyššie, má Objednávateľ právo zadržať z ceny
plnenia alebo z častí ceny plnenia fakturovaných Dodávateľom podľa zmluvy, čiastku vo výške
zodpovedajúcej výške dane z pridanej hodnoty uvedenej na príslušnej faktúre (ďalej aj ako
„nevyplatená čiastka z ceny plnenia“). Vo vzťahu k nevyplatenej čiastke z ceny plnenia sa Objednávateľ
nedostáva do omeškania ani sa nedopúšťa iného porušenia zmluvy, ak nevyplatenú čiastku z ceny
plnenia vysporiada alebo použije podľa ustanovení tohto bodu.
Objednávateľ uhradí Dodávateľovi nevyplatenú čiastku z ceny plnenia bezodkladne po tom, čo
Dodávateľ Objednávateľovi preukáže, že daň z pridanej hodnoty uvedenú na faktúre pre Objednávateľa
podľa zmluvy v plnej výške odviedol príslušnému daňovému úradu.
Ak daňový úrad rozhodnutím uloží Objednávateľovi ako ručiteľovi uhradiť Dodávateľom nezaplatenú
daň z pridanej hodnoty (ďalej aj ako „nezaplatená daň“), Objednávateľ túto skutočnosť bezodkladne
oznámi Dodávateľovi. Dodávateľ je povinný bezodkladne, najneskôr však do 3 dní odo dňa doručenia
4

oznámenia Objednávateľa podľa predchádzajúcej vety, poskytnúť Objednávateľovi všetky informácie
a dokumenty, na základe ktorých možno uplatniť námietky voči povinnosti Objednávateľa ako ručiteľa
uhradiť daňovému úradu Dodávateľom nezaplatenú daň. Komunikácia medzi zmluvnými stranami môže
byť v tomto prípade realizovaná e-mailom na adresu Dodávateľa tempest_financie@tempest.sk
a adresu Objednávateľa dph@spp.sk a zoscanovanými prílohami, na požiadanie je každá zo zmluvných
strán povinná potvrdiť druhej zmluvnej strane príslušné oznámenie písomne. Dokumenty umožňujúce
uplatnenie námietky voči povinnosti Objednávateľa ako ručiteľa uhradiť daňovému úradu dodávateľom
nezaplatenú daň je Dodávateľ povinný poskytnúť Objednávateľovi v origináli alebo v notársky overenej
kópii.
Ak daňový úrad uloží Objednávateľovi ako ručiteľovi povinnosť uhradiť Dodávateľom nezaplatenú daň,
Objednávateľ je oprávnený použiť nevyplatenú čiastku z ceny plnenia na úhradu takejto nezaplatenej
dane. Objednávateľ ako ručiteľ je oprávnený použiť na úhradu Dodávateľom nezaplatenej dane na
základe rozhodnutia daňového úradu akúkoľvek nevyplatenú čiastku z ceny plnenia, vrátane
nevyplatených čiastok z ceny plnenia z iných faktúr vystavených Dodávateľom Objednávateľovi, a to aj
na základe iných zmlúv uzavretých medzi Objednávateľom a Dodávateľom. Objednávateľ
je
oprávnený, nie však povinný, uplatniť akékoľvek opravné prostriedky proti rozhodnutiu daňového úradu,
ktorým Objednávateľovi ako ručiteľovi uloží zaplatiť Dodávateľom nezaplatenú daň. V prípade
rozhodnutia Objednávateľa o podaní opravného prostriedku je Dodávateľ povinný poskytnúť
Objednávateľovi plnú súčinnosť. O použití príslušnej nevyplatenej čiastky z ceny plnenia na úhradu
Dodávateľom nezaplatenej dane bude Objednávateľ informovať Dodávateľa. Dodávateľ nemá nárok na
vyplatenie nevyplatenej čiastky z ceny plnenia, ktorú Objednávateľ použil podľa tohto bodu.
Objednávateľ je oprávnený postupovať podľa tohto odseku bez ohľadu na vykonanie oznámení podľa
predchádzajúceho odseku.
Ak Objednávateľ ako ručiteľ uhradí daňovému úradu Dodávateľom nezaplatenú daň a z akéhokoľvek
dôvodu nebude pre Objednávateľa možné alebo vhodné použiť na úhradu nevyplatenú čiastku z ceny
plnenia, vzniká Objednávateľovi pohľadávka voči Dodávateľovi vo výške takto zaplatenej dane (ďalej aj
ako „Pohľadávka“). O zaplatení dane z titulu ručenia za Dodávateľa bez použitia nevyplatenej čiastky
z ceny plnenia bude Objednávateľ informovať Dodávateľa. Vzniknutá Pohľadávka sa stáva splatnou
dňom nasledujúcim po dni odpísania zaplatenej dane z účtu Objednávateľa. Objednávateľ je oprávnený
jednostranne si započítať Pohľadávku proti akejkoľvek pohľadávke alebo pohľadávkam Dodávateľa voči
Objednávateľovi, a to bez ohľadu na skutočnosť, či sú splatné alebo nesplatné. Objednávateľ je tiež
oprávnený vymáhať voči Dodávateľovi zaplatenie Pohľadávky všetkými právnymi prostriedkami. Pre
vylúčenie pochybností platí, že Dodávateľ nie je oprávnený jednostranne si započítať nevyplatenú
čiastku z ceny plnenia proti Pohľadávke ani proti akýmkoľvek iným pohľadávkam Objednávateľa voči
Dodávateľovi a Dodávateľ tiež nie je oprávnený postúpiť pohľadávku spočívajúcu v nevyplatenej čiastke
z ceny plnenia na tretiu osobu bez predchádzajúceho písomného súhlasu Objednávateľa.
Ustanovenia tohto bodu majú prednosť pred akýmikoľvek odchylnými ustanoveniami zmluvy
a zostávajú zachované aj v prípade zániku zmluvy, týmto zmluvné strany vylučujú vo vzťahu k tomuto
bodu aplikovateľnosť ustanovenia § 273 ods. 2 Obchodného zákonníka. zmluvné strany výslovne
vylučujú oprávnenie Dodávateľa ako dlžníka podľa ustanovenia § 309 Obchodného zákonníka na
uplatnenie námietok voči Objednávateľovi ako ručiteľovi, ak Objednávateľ ako ručiteľ uhradí z titulu
ručenia daň nezaplatenú Dodávateľom ako dlžníkom bez vedomia Dodávateľa.
V.
PRÁVA A POVINNOSTI ZMLUVNÝCH STRÁN
1. Dodávateľ je povinný plniť túto zmluvu prostredníctvom vhodného a odborne vysokokvalifikovaného
personálu. Objednávateľ má právo v odôvodnených prípadoch jednotlivých členov personálu
Dodávateľa odmietnuť.
2. Objednávateľ je povinný poskytnúť Dodávateľovi riadne a včas súčinnosť, nevyhnutne potrebnú na
splnenie predmetu tejto zmluvy. Objednávateľ je povinný umožniť Dodávateľovi prístup do miesta
plnenia. Dodávateľ sa zaväzuje, že pri realizácii plnenia predmetu zmluvy nebude v neprimeranej miere
zasahovať do prevádzkovej činnosti Objednávateľa.
3. Zmluvné strany sa dohodli, že ak jedna zo zmluvných strán bude mať vedomosť o akejkoľvek
skutočnosti alebo okolnosti, ktorá by mohla mať priamo alebo nepriamo vplyv na plnenie predmetu
zmluvy, je táto zmluvná strana povinná bez zbytočného odkladu o tejto skutočnosti alebo okolnosti
informovať druhú zmluvnú stranu.
4. Dodávateľ sa zaväzuje, že poskytované plnenie predmetu zmluvy bude aj v súlade s platnými
všeobecne záväznými právnymi predpismi, týkajúcimi sa úpravy práv duševného vlastníctva, inak
zodpovedá Objednávateľovi za škodu.
5

5. Dodávateľ nebude v omeškaní, ak jeho záväzok na plnenia podľa tejto zmluvy nemohol byť riadne
a včas splnený preto, že Objednávateľ mu riadne a včas neposkytol súčinnosť povinnú podľa tejto
zmluvy.
6. Dodávateľ sa zaväzuje dodržiavať všeobecne záväzné právne predpisy na zaistenie bezpečnosti
a ochrany zdravia pri práci a požiarnej ochrany; zásady bezpečnej práce, zásady ochrany zdravia pri
práci a zásady bezpečného správania na miestach plnenia zmluvy u Objednávateľa, určené pracovné
postupy a interné pokyny a predpisy Objednávateľa na zaistenie bezpečnosti a ochrany zdravia pri práci
a požiarnej ochrany, s ktorými bol preukázateľne oboznámený. Oboznámenie vykoná Objednávateľ bez
zbytočného odkladu po uzavretí zmluvy.
7. Dodávateľ je povinný:
- vybaviť svojich zamestnancov viditeľným označením logom firmy Dodávateľa,
- zabezpečiť pohyb svojich zamestnancov a ďalších osôb, konajúcich v jeho mene len na miestach
plnenia predmetu zmluvy a priestoroch súvisiacich s plnením predmetu tejto zmluvy.
8. Objednávateľ písomne potvrdí prevzatie výsledkov plnenia, v prípade ak predmet plnenia bude
vykonaný / dodaný v súlade s ustanoveniami tejto zmluvy a podmienkami Objednávateľa.
9. Zmluvné strany môžu kedykoľvek počas platnosti tejto zmluvy meniť kontaktné údaje o osobách, emailových adresách, telefónnych číslach a adresách miesta plnenia a to písomným oznámením
doručeným druhej zmluvnej strane.
10. Dodávateľ je povinný Objednávateľovi do 10 dní po uzatvorení zmluvy oznámiť podiel zmluvnej ceny,
ktorá má charakter CAPEX a podiel OPEX.
VI.
ZODPOVEDNOSŤ ZA VADY A ZÁRUKA
1. Dodávateľ zodpovedá za bezchybné vykonávanie služieb tvoriacich predmet plnenia tejto zmluvy, t.j. za
to, že tieto služby budú poskytované s vynaložením primeranej odbornej starostlivosti a budú
zodpovedať aktuálnemu popisu príslušnej služby, vrátane kritérií plnenia, ako aj za to, že tieto služby
vykonáva v súlade so všeobecne záväznými právnymi predpismi a technickými normami.
2. Dodávateľ poskytuje Objednávateľovi na výsledky plnenia predmetu zmluvy záruku v trvaní 12
mesiacov. Záručná doba začína plynúť odo dňa protokolárneho prevzatia výsledku plnenia
Objednávateľom. Počas záručnej doby vzniká Objednávateľovi právo požadovať a Dodávateľovi
povinnosť bezplatne odstrániť vzniknuté vady bez ďalšej úhrady nákladov.
3. Objednávateľ je povinný u Dodávateľa písomne reklamovať vadu poskytnutého plnenia bez zbytočného
odkladu po jej zistení.
4. V prípade, ak Dodávateľ nezabezpečí prostredníctvom Oracle odstránenie vady v zmysle ods. 2 tohto
článku a funkčnosť softvéru Oracle tak, ako bola popísaná v používateľskej, produktovej alebo
technickej dokumentácii je vážne poškodená, alebo naďalej neplní svoje funkcie, alebo je vada
neodstrániteľná (nefunkčnosť), má Objednávateľ právo požadovať primerané zníženie cien služieb
(zľavu) za dobu tejto nefunkčnosti, od momentu oznámenia reklamovanej vady do doby jej odstránenia
alebo odstúpiť od zmluvy, ak sa zmluvné strany nedohodnú inak.
VII.
ZODPOVEDNOSŤ ZA ŠKODU
1. Ak poruší jedna zmluvná strana svoje povinnosti alebo akýkoľvek záväzok, vyplývajúci z tejto zmluvy, je
povinná nahradiť preukázateľnú priamu škodu tým spôsobenú druhej zmluvnej strane. Za škodu sa
považuje skutočná škoda, ušlý zisk a náklady vzniknuté poškodenej zmluvnej strane v súvislosti so
škodovou udalosťou v rámci tejto zmluvy ako priamy dôsledok takéhoto porušenia.
2. Zmluvná strana, ktorá porušila svoju povinnosť alebo akýkoľvek záväzok, vyplývajúci z tejto zmluvy, sa
môže zbaviť zodpovednosti na náhradu škody, ak preukáže, že k porušeniu povinnosti alebo
akéhokoľvek záväzku, vyplývajúceho z tejto zmluvy, došlo v dôsledku porušení povinností druhej
zmluvnej strany alebo okolností vylučujúcich zodpovednosť, v zmysle §374 Obchodného zákonníka.
VIII.
ZMLUVNÉ SANKCIE
1. V prípade akéhokoľvek omeškania Dodávateľa s plnením predmetu zmluvy podľa čl. I. odsek 1 bod 1.1
v termínoch v ňom uvedených počas celej doby platnosti zmluvy v zmysle článku II. odsek 1 bod a) tejto
zmluvy alebo dohodnutých zmluvnými stranami v konkrétnom prípade, je Objednávateľ oprávnený

6

fakturovať Dodávateľovi zmluvnú pokutu vo výške 0,2% z ceny štvrťročného poplatku plnenia podľa čl.
III. bod 5. tejto zmluvy, a to za každý, aj začatý deň omeškania.
2. V prípade akéhokoľvek omeškania Dodávateľa s plnením predmetu zmluvy podľa čl. I. odsek 1 bod 1.2,
v termínoch uvedených v článku II. odsek 1 bod b) tejto zmluvy alebo dohodnutých v čiastkových
zmluvách (objednávkach), je Objednávateľ oprávnený fakturovať Dodávateľovi zmluvnú pokutu vo
výške 0,2% z celkovej ceny plnenia čiastkovej zmluvy (objednávky), určenej podľa Prílohy č. 1 a to za
každý, aj začatý kalendárny deň omeškania.
3. V prípade omeškania so splnením peňažného záväzku je veriteľ oprávnený fakturovať dlžníkovi úrok
z omeškania vo výške 0,02% z dlžnej čiastky, a to za každý deň omeškania. Úrok z omeškania nie je
predmetom DPH.
4. Uplatnením nároku na zaplatenie zmluvnej pokuty nie je dotknuté právo Objednávateľa na náhradu
preukázateľnej škody, prevyšujúcej výšku zmluvnej pokuty.
IX.
OCHRANA DÔVERNÝCH INFORMÁCIÍ
1. Zmluvné strany sú si vedomé toho, že v rámci plnenia predmetu zmluvy môžu oni alebo ich
zamestnanci či zmluvní partneri, získať vedomou činnosťou druhej zmluvnej strany alebo jej
opomenutím prístup k dôverným informáciám tejto druhej zmluvnej strany.
2. Dôvernou informáciou sa rozumie taká informácia, ktorú označuje zmluvná strana, ktorá informáciu
poskytuje, ako dôvernú, a okrem toho a bez označenia aj informácie, týkajúce sa jej výskumu, vývoja,
obchodných údajov, osobných údajov zamestnancov alebo údajov o produktoch, materiáloch
a metodológií, vlastnených príslušnou zmluvnou stranou, vrátane know-how.
3. Zmluvné strany sa zaväzujú, že zabezpečia dostatočné poučenie pre všetky osoby, ktoré sa na ich
strane budú zúčastňovať na plnení tejto zmluvy, o podstate dôvernej informácie v zmysle tejto zmluvy
a nevyhnutnosti jej utajenia v súlade s touto zmluvou. Prístup k dôverným informáciám bude
obmedzený na tých zamestnancov zmluvnej strany, ktoré tieto informácie potrebujú poznať na účely
a v rozsahu, vymedzenom touto zmluvou. Zmluvné strany sú povinné zabezpečiť, aby záväzok utajenia
dôverných informácií v zmysle tejto zmluvy prevzali všetky osoby, ktoré sú odlišné od samotných
zmluvných strán a ktoré sa budú zúčastňovať na plnení tejto Zmluvy. Splnenie tejto povinnosti je
príslušná zmluvná strana povinná preukázať, ak ju o to druhá zmluvná strana požiada.
4. Zmluvné strany sa zaväzujú zaobchádzať s dôvernými informáciami ako s predmetom obchodného
tajomstva, najmä uchovávať ich v tajnosti a zabezpečiť vykonanie všetkých právnych a technických
opatrení, zabraňujúcich ich neoprávnenému sprístupneniu tretej osobe či ich zneužitiu, a to v rozsahu
a spôsobom primeraným stupňu utajenia príslušnej dôvernej informácie a jej zrejmému významu, alebo
významu, ktorý tejto dôvernej informácii zreteľne priradí tá zmluvná strana, ktorej príslušná dôverná
informácia prislúcha.
5. Zmluvné strany môžu poskytnúť tieto dôverné informácie len svojim zamestnancom alebo zmluvným
partnerom v rozsahu nutnom pre riadne plnenia tejto zmluvy, pri súčasnej realizácii vyššie uvedených
opatrení. Dôverné informácie nesmú byť kopírované alebo reprodukované bez písomného súhlasu
zmluvnej strany, ktorá tieto informácie poskytla.
6. V prípade porušenia ustanovení uvedených v tomto článku je poškodená zmluvná strana oprávnená
požadovať od druhej zmluvnej strany zaplatenie zmluvnej pokuty vo výške 10 000,- €, za každé
porušenie povinnosti zvlášť.
X.
UKONČENIE ZMLUVY
1. Táto zmluva sa uzatvára na dobu určitú – do 31.12.2019.
2. Táto zmluva nadobúda platnosť a účinnosť dňom podpísania oprávnenými zástupcami oboch
zmluvných strán; ustanovenia osobitných predpisov tým nie sú dotknuté.
3. Platnosť tejto zmluvy môže byť ukončená:
- písomnou dohodou zmluvných strán, alebo
- zánikom niektorej zo zmluvných strán bez právneho nástupcu, alebo
- výpoveďou, alebo
- odstúpením od zmluvy, alebo
- skončením platnosti zmluvy.
4. Objednávateľ je oprávnený platnosť zmluvy ukončiť písomnou výpoveďou bez uvedenia dôvodov s
troj(3)mesačnou výpovednou lehotou a Dodávateľ so šesť(6)mesačnou výpovednou lehotou.
7

Výpovedná lehota začína plynúť prvým dňom kalendárneho mesiaca nasledujúceho po mesiaci,
v ktorom bola doručená výpoveď druhej zmluvnej strane.
5. Ktorákoľvek zo zmluvných strán je oprávnená odstúpiť od tejto zmluvy v prípade jej podstatného
porušenia druhou zmluvnou stranou. Odstúpenie od zmluvy musí byť vykonané v písomnej forme a
musia v ňom byť uvedené dôvody odstúpenia. Odstúpenie od zmluvy nadobúda právne účinky
doručením oznámenia o odstúpení od zmluvy druhej zmluvnej strane. Za podstatné porušenie sa pre
účely tejto zmluvy rozumie porušenie akejkoľvek zmluvnej povinnosti, ak k náprave nedôjde ani po
uplynutí dodatočnej primeranej lehoty, poskytnutej druhou zmluvnou stranou na odstránenie tohto
porušenia.
XI.
RIEŠENIE SPOROV
1. Zmluvné strany sa zaväzujú, že v prípade sporov o obsah a plnenie tejto zmluvy vynaložia všetko úsilie,
ktoré je možné od nich spravodlivo požadovať k tomu, aby tieto spory boli vyriešené cestou zmieru,
najmä, aby boli odstránené okolnosti vedúce k vzniku práva od zmluvy odstúpiť alebo okolností
spôsobujúcich jej neplatnosť.
2. Ak sa nedohodnú zmluvné strany na spôsobe riešenia vzájomného sporu, má každá zo zmluvných
strán právo predložiť spor na rozhodnutie príslušnému súdu.
XII.
ZÁVEREČNÉ USTANOVENIA
1. V prípade, že by sa niektoré ustanovenia tejto zmluvy stali neplatnými alebo neúčinnými, alebo ak by sa
v dôsledku legislatívnych zmien dostali niektoré z ustanovení tejto zmluvy do rozporu s platným
právnym poriadkom Slovenskej republiky, nie je týmto dotknutá platnosť a účinnosť zostávajúcich
ustanovení tejto zmluvy. Namiesto neplatného alebo neúčinného ustanovenia platia za zmluvne
dohodnuté tie ustanovenia, ktoré sa svojim zmyslom a účelom neplatnému alebo neúčinnému
ustanoveniu zmluvy najviac približujú.
2. Zmluvu je možné zmeniť len po vzájomnej dohode zmluvných strán formou písomného dodatku.
3. Zmluvné strany sa dohodli, že pre účely tejto Zmluvy sa za doručenú písomnosť bude považovať (ak
doručenie nenastane preukázateľne skôr):
písomnosť odoslaná e-mailom na adresu kontaktnej osoby druhej zmluvnej strany - najbližší
pracovný deň nasledujúci po dni odoslania písomnosti,
písomnosť odoslaná poštovou prepravou - uplynutím lehoty 3 pracovných dní odo dňa uloženia
neprevzatej písomnosti na pošte, alebo
dňom odmietnutia prevzatia doručovanej písomnosti.
4. Pokiaľ nie je v tejto Zmluve výslovne uvedené inak, pod pojmom písomne sa rozumie vyhotovenie a
doručenie dokumentu buď v listinnej alebo elektronickej forme.
5. Právne vzťahy touto Zmluvou alebo čiastkovými zmluvami neupravené a ich právne dôsledky, vrátane
otázok platnosti tejto Zmluvy sa riadia právnym poriadkom Slovenskej republiky, najmä zákonom č.
513/1991 Zb. Obchodný zákonník v platnom znení.
6. V prípade, ak by sa niektoré ustanovenia tejto Zmluvy stali neplatnými, nie je tým dotknutá platnosť a
účinnosť zostávajúcich ustanovení tejto Zmluvy.
7. Dodávateľ týmto berie na vedomie, že Objednávateľ je právnickou osobou, ktorá poskytuje finančné
prostriedky podľa § 2 ods. 1 písm. a) prvého bodu zákona č. 315/2016 Z. z. o registri partnerov
verejného sektora a o zmene a doplnení niektorých zákonov v znení neskorších predpisov (ďalej len
„Zákon o registri partnerov verejného sektora“). Dodávateľ vyhlasuje, že on ako aj všetci jemu známi
subdodávatelia, ktorí sú považovaní za partnerov verejného sektora v zmysle Zákona o registri
partnerov verejného sektora, sú v čase uzavretia tejto Zmluvy zapísaní v Registri partnerov verejného
sektora vedeného Ministerstvom spravodlivosti Slovenskej republiky (ďalej len „Register“). Dodávateľ sa
zároveň zaväzuje, že bude počas celej doby trvania tejto Zmluvy zapísaný v Registri a bude plniť všetky
povinnosti vyplývajúce mu, ako partnerovi verejného sektora, zo Zákona o registri partnerov verejného
sektora. Nesplnenie ktorejkoľvek povinnosti podľa predchádzajúcej vety sa bude považovať za
podstatné porušenie zmluvných povinností Dodávateľa zakladajúce oprávnenie Objednávateľa od tejto
Zmluvy odstúpiť.
8. Dodávateľ je povinný dodržiavať právne predpisy a zabezpečiť dodržiavanie právnych predpisov tretími
osobami, ktoré sa podieľajú na plnení Zmluvy, zdržať sa akéhokoľvek konania, ktoré je v rozpore
s právnymi predpismi alebo ktoré je spôsobilé ohroziť alebo porušiť záujmy Objednávateľa, a zabrániť
takémuto konaniu. Pri plnení Zmluvy je dodávateľ povinný najmä zdržať sa konania, ktoré by mohlo
8

viesť k vyvodeniu trestnej zodpovednosti Objednávateľa v zmysle zákona č. 91/2016 Z. z. o trestnej
zodpovednosti právnických osôb v znení neskorších predpisov alebo takého predpisu, ktorý ho nahradí.
9. Práva a povinnosti neupravené touto zmluvou a jej prílohami sa riadia ustanoveniami Prílohy č.2 a
Obchodného zákonníka v platnom znení. Práva a povinnosti upravené touto zmluvou majú prednosť
pred ustanoveniami uvedenými v Prílohe č. 2.
10. Táto zmluva je vyhotovená v štyroch vyhotoveniach, z ktorých dve si ponechá Objednávateľ a dve
Dodávateľ.
11. Dodávateľ vyhlasuje, že podpisom tejto zmluvy zároveň prevzal prílohy tejto zmluvy, ktoré sú jej
neoddeliteľnou súčasťou.
Príloha č.1 Kalkulácia ceny
Príloha č. 2 Všeobecné podmienky Oracle

V Bratislave dňa:
Za Objednávateľa:

....................................................................
Mgr. Zuzana Lomnická
strategický nákupca

V Bratislave dňa: 14.12.2018
Za Dodávateľa:

........................................................................
Ing. Roman Kriško
Člen predstavenstva

....................................................................
JUDr. Adriana Khandlová
riaditeľka odboru obstarávania a nákupu

9

Príloha č. 1 Kalkulácia ceny
Ceny za plnenie v zmysle článku I. odsek 1 bod 1.1:
Referenčné
Názov softvérového produktu
číslo

TYP

39962701

Oracle Database Enterprise Edition – Processor Perpetual

39198241

Oracle Database Enterprise Edition – Processor Perpetual

40691493

Oracle Database Enterprise Edition – Processor Perpetual

41659023

Oracle Database Enterprise Edition – Processor Perpetual

78659680

Oracle Database Standard Edition – Processor Perpetual

96819725

Partitioning – Processor Perpetual

FULL
USE
FULL
USE
FULL
USE
FULL
USE
FULL
USE
FULL
USE

CPU

13

127.000,00 EUR

6

45.000,00 EUR

3

28.000,00 EUR

4

15.500,00 EUR

1

2.800,00 EUR

4

5.500,00 EUR

Cena spolu za technickú podporu produktov Oracle

Sadzba za plnenie v zmysle článku I. odsek 1 bod 1.2:
Cena za 1
človekodeň
(8 človekohodín)
500,00 EUR

On site technická podpora databázového špecialistu seniora

10

Cena služieb
bez DPH
na obdobie
(01.01.2019 –
31.12.2019)

223.800,00 EUR

Príloha č. 2 – Všeobecné podmienky Oracle

11

12

13

14

