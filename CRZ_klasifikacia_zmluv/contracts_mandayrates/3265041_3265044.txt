č. IIS SAP 6100001849

MINISTERSTVO OBRANY SR
č.p.: ÚpIA-1499-15/2017

Výtlačok číslo:
Počet listov: 6
Prílohy: 2/4

Zmluva o licenčnej podpore produktov Oracle č.2017/860
uzatvorená v zmysle ustanovení § 269 ods. 2 Obchodného zákonníka.
Článok I.
ZMLUVNÉ STRANY
1.1 Objednávateľ:

Slovenská republika - Ministerstvo obrany SR
Kutuzovova 8
832 47 Bratislava

Zastúpený :

Ing. Robert SEDLÁK
riaditeľ Úradu pre investície a akvizície Ministerstva obrany SR
na základe plnomocenstva ministra obrany
č. KaMO-2-250/2016 z 3. októbra 2016
Zastúpený vo veciach technických úkonov je veliteľ ZaSKIS Olbrachtova 5, 911 01 Trenčín, tel:
0960-406 000, alebo osoba ním poverená. Zastúpený vo veciach fakturačných úkonov je
generálny riaditeľ Sekcie modernizácie a infraštruktúry MO SR, tel: 0960 317 572, alebo osoba
ním poverená.
Bankové spojenie :
Číslo účtu :

IČO :

Štátna pokladnica
7000171215/8180
IBAN : SK59 8180 0000 0070 00171215
BIC : NBSBSKBX
30845572

(ďalej len „objednávateľ“)
1.2 Poskytovateľ:

InterWay, a.s.
Stará Vajnorská 21
831 04 Bratislava

Zastúpený:

Ing. Petr Weber
prokurista

Vybavuje:

Ing. Roman Kytka
tel.: +421/2/3278 8888
fax: +421/2/3278 8890
357 28 531
SK2020268294
Všeobecná úverová banka
SK23 0200 0000 0020 7529 1059
SUBASKBX
OR Okresného súdu Bratislava I
Oddiel: Sa
6123/B

IČO:
IČ DPH:
Bankové spojenie:
IBAN:
SWIFT kód:
zapísaný v registri :
Vložka číslo:

(ďalej len „poskytovateľ“)

Zmluva o licenčnej podpore Oracle č.2017/860

1/6

PREAMBULA
Táto zmluva sa uzatvára podľa § 269 ods. 2 zák. č. 513/1991 Zb. Obchodného zákonníka v znení
neskorších predpisov a na základe Zmluvy o budúcich dodávkach č. 2010/516 uzavretej medzi
zmluvnými stranami dňa 11.06.2010, v znení Doplnku č. 1 zo dňa 30.09.2010, Dodatku č.2 zo dňa
18.12.2013 a Dodatku č.3 zo dňa 28.12. 2015.
Článok II.
PREDMET ZMLUVY
2.1

Predmetom tejto zmluvy je záväzok poskytovateľa za podmienok tejto zmluvy poskytnúť
objednávateľovi licenčnú podporu produktov Oracle v rozsahu špecifikovaných v Prílohe č.1
a č. 2 tejto zmluvy, ktoré sú jej neoddeliteľnou súčasťou (ďalej len „licenčná podpora“).

2.2

Objednávateľ sa zaväzuje zaplatiť za riadne poskytnutie licenčnej podpory podľa tejto zmluvy
cenu uvedenú v článku III. tejto zmluvy.
Článok III.
CENA

3.1

Cena za licenčnú podporu je stanovená dohodou v zmysle zákona č.18/1996 Z.z. o cenách v
znení neskorších predpisov vo výške:
782 070,48 Eur vrátane 20% DPH\
(slovom: sedemstoosemdesiatdvatisícsedemdesiat EUR štyridsaťosem centov vrátane DPH )

3.2

V dohodnutej cene sú zahrnuté všetky náklady poskytovateľa súvisiace s riadnym poskytnutím
licenčnej podpory vrátane dopravy. Presná špecifikácia celkovej ceny vrátane rozpisu všetkých
jednotlivých položiek je uvedená v prílohe 2. tejto zmluvy.

3.3

Dohodnutá cena uvedená v bode 3.1 je konečná a môže byť menená iba so súhlasom obidvoch
zmluvných strán, ak v priebehu plnenia zmluvy dôjde k zmene výšky sadzby DPH, alebo iných
zákonných noriem a predpisov, ktoré budú mať vplyv na dohodnutú cenu.
Článok IV.
TERMÍNY A SPÔSOB PLNENIA PREDMETU ZMLUVY

4.1

Termín

odovzdania „Certifikátu o poskytnutí licenčnej podpory produktov Oracle na
obdobie od 1.1.2018 do 31.12.2018“ je najneskôr do 27.12.2017.

4.2

Miestom plnenia je: Základňa stacionárnych komunikačných a informačných systémov (ďalej
len „ZaSKIS“) Olbrachtova 5, 911 01 Trenčín.

4.3

Oprávnenou osobou objednávateľa zodpovednou za komunikáciu s poskytovateľom a na
prevzatie licenčnej podpory je veliteľ ZaSKIS Olbrachtova 5, 911 01 Trenčín, alebo osoba ním
poverená.

4.4

Poskytovateľ sa zaväzuje odovzdať „Certifikátu o poskytnutí licenčnej podpory produktov
Oracle na obdobie od 1.1.2018 do 31.12.2018“ najneskôr do 27.12.2017 objednávateľovi na
základe preberacieho zápisu. Preberací zápis bude podpísaný oprávnenými osobami
objednávateľa a poskytovateľa.

4.5

Poskytovateľ a ním poverení pracovníci sú povinní rešpektovať existujúci stav komunikačnej
infraštruktúry rezortu MO SR a súčasne garantovať, že v dôsledku implementácie a realizácie
predmetu zmluvy nedôjde k porušeniu funkčnosti, bezpečnosti a výkonnosti existujúcich
informačných systémov prevádzkovaných v rezorte MO SR.

Zmluva o licenčnej podpore Oracle č.2017/860

2/6

Článok V.
PLATOBNÉ PODMIENKY
5.1

Právo na zaplatenie zmluvnej ceny podľa článku III. tejto zmluvy vznikne poskytovateľovi po
riadnom odovzdaní „Certifikátu o poskytnutí licenčnej podpory produktov Oracle na obdobie od
1.1.2018 do 31.12.2018“ a podpísaní preberacieho zápisu oprávnenými zástupcami
objednávateľa a poskytovateľa. Poskytovateľ vystaví faktúru v dvoch vyhotoveniach a doručí ju
objednávateľovi na adresu: Sekcia modernizácie a podpory MO SR, Kutuzovova 8, 832 47
Bratislava najneskôr do 28.12.2017. Súčasťou faktúry predloženej poskytovateľom musí byť
preberací zápis a kópia „Certifikátu o poskytnutí licenčnej podpory produktov Oracle na
obdobie od 1.1.2018 do 31.12.2018“.

5.2

Dohodnutú cenu vrátane DPH objednávateľ uhradí poskytovateľovi na základe predloženej
faktúry, s lehotou splatnosti 30 kalendárnych dní odo dňa jej doručenia objednávateľovi. Pre
tento účel sa za deň úhrady považuje dátum odpísania zaplatenej sumy z účtu objednávateľa.

5.3

Okrem povinných údajov uvedených v § 74 zákona 222/2004 Z.z. o dani z pridanej hodnoty
v znení neskorších predpisov, bude faktúra obsahovať minimálne tieto údaje:
- označenie faktúry a jej číslo
- názov a sídlo objednávateľa a poskytovateľa
- deň vystavenia a deň jej odoslania
- názov banky a IBAN účtu, na ktorý má byť platba realizovaná
- špecifikáciu predmetu fakturácie
- ceny za jednotlivé položky bez DPH
- náležitosti DPH
- celková cena na úhradu.

5.4

Objednávateľ je oprávnený vrátiť poskytovateľovi bez zaplatenia faktúru, ktorá neobsahuje
všetky náležitosti podľa bodu 5.3. Oprávneným vrátením faktúry prestáva plynúť doba jej
splatnosti. Nová lehota splatnosti začína plynúť odo dňa doručenia opravenej faktúry.
Objednávateľ uvedie dôvody vrátenia takejto faktúry.
Článok VI.

Kvalita služieb a záruka
6.1

Poskytovateľ sa zaväzuje riadne poskytnúť licenčnú podporu s odbornou starostlivosťou a
v súlade s podmienkami tejto zmluvy a v súlade s platnou legislatívou.

6.2

Objednávateľ má právo uplatniť voči poskytovateľovi právo zo zodpovednosti za vady podľa
Obchodného zákonníka a zistené vady reklamovať u poskytovateľa v lehote 14 dní od zistenia
týchto vád. Poskytovateľ je povinný vybaviť uplatnenú reklamáciu v lehote do 14 dní od jej
uplatnenia. Poskytovateľ zároveň poskytuje záruku na licenčnú podporu na obdobie do
31.12.2018.

6.3

Záruka podľa predchádzajúceho bodu tejto zmluvy sa nevzťahuje na vady spôsobené v dôsledku
nesprávneho alebo neodborného zaobchádzania objednávateľa. Pri vadnom plnení poskytovateľ
zodpovedá za vady preukázateľne spôsobené zavinením pracovníkov poskytovateľa alebo
skutočnosťou, že licenčná podporapodľa tejto zmluvy bola poskytnutá odlišne od tejto zmluvy.

6.4

V Oznámení o reklamácii objednávateľ uvedie:
1.
2.

6.5

popis reklamovanej vady a
dátum a spôsob vzniku vady.
Oznámenie o reklamácii objednávateľ zašle na adresu uvedenú v bode 1.1 zmluvy.

Zmluva o licenčnej podpore Oracle č.2017/860

3/6

Článok VII.
Zmluvné pokuty, náhrada škody a úrok z omeškania
7.1

V prípade, že poskytovateľ nedodá „Certifikátu o poskytnutí licenčnej podpory produktov
Oracle na obdobie od 1.1.2018 do 31.12.2018“v termíne podľa bodu 4.1 tejto zmluvy a/alebo
neposkytne riadne licenčnú podporu podľa tejto zmluvy môže objednávateľ požadovať
zmluvnú pokutu vo výške 0,05 % z celkovej ceny uvedenej v bode 3.1 tejto zmluvy, a to za
každý deň omeškania. Ak došlo k omeškaniu poskytovateľa z dôvodu pôsobenia vyššej moci
(napr. živelná pohroma, vojnový konflikt, štrajk, a iné), objednávateľ neuplatní zmluvnú pokutu
ani iné sankcie podľa tejto zmluvy voči Poskytovateľovi po dobu trvania vyššej moci (§ 374
Obchodného zákonníka).

7.2

V prípade omeškania objednávateľa s úhradou faktúry uhradí tento poskytovateľovi úrok z
omeškania vo výške 0,05% z neuhradenej sumy za každý deň omeškania.

7.3

V prípade, že poskytovateľ nevybaví uplatnenú reklamáciu v dobe stanovenej v tejto zmluve,
zaplatí objednávateľovi zmluvnú pokutu vo výške 16,60 Eur s DPH za každý deň omeškania.

7.4

Zmluvné strany sa tiež dohodli, že v prípade, ak niektorej zo zmluvných strán vznikne v zmysle
tejto zmluvy nárok na zmluvnú pokutu, jej nárok na náhradu škody spôsobenej porušením
povinnosti zabezpečenej zmluvnou pokutou, tým nie je dotknutý. Základom pre výpočet
sankcie, úroku z omeškania, zmluvnej pokuty je cena s DPH.

7.5

Sankcie povinná strana uhradí strane oprávnenej do 30 dní odo dňa ich uplatnenia.

7.6

Zmluvné strany sa dohodli, že zmluvná strana nie je v omeškaní s plnením svojich záväzkov
podľa tejto zmluvy, pokiaľ tento svoj záväzok nemôže plniť v dôsledku omeškania druhej
zmluvnej strany. Ak jedna zo zmluvných strán spôsobí porušením svojich povinností
vyplývajúcich jej z tejto zmluvy, akúkoľvek škodu druhej zmluvnej strane, jej zodpovednosť za
túto škodu a povinnosť na náhradu škody takto spôsobenej druhej zmluvnej strane sa bude
spravovať ustanoveniami § 373 a nasl. Obchodného zákonníka.

Článok VIII.
Obchodné tajomstvo
8.1

Zmluvné strany sa dohodli, že všetky informácie a dokumenty získané počas alebo
v súvislosti s plnením tejto zmluvy sú predmetom obchodného tajomstva v zmysle § 17
a nasl. Obchodného zákonníka.

8.2

Zmluvné strany sa týmto zaväzujú všetky tieto informácie a dokumenty udržať v
utajení a tieto neposkytnúť ani
neumožniť ich sprístupnenie, bez predchádzajúceho
písomného súhlasu druhej zmluvnej strany, žiadnym tretím osobám, či už vedome alebo
nevedome, tak počas trvania vzájomných zmluvných vzťahov medzi zmluvnými stranami, ako
aj po ich skončení. Zmluvné strany sa zaväzujú nepoužiť získané dokumenty
a informácie za iným účelom, ako je uvedený v tejto zmluve.

8.3

Za dôverné sa nepovažujú informácie, ktoré v čase ich sprístupnenia druhej zmluvnej strane
boli už verejne dostupné iným spôsobom ako porušenie tejto zmluvy, alebo boli získané od
osoby, ktorá je oprávneným držiteľom takýchto informácií a je oprávnená ich použiť alebo
zverejniť. Za porušenie ustanovení o utajení v zmysle tejto zmluvy sa nepovažuje
zverejnenie základných údajov o druhom zmluvnom partnerovi v referenčných listinách
alebo podobných dokumentoch.
Článok IX.
ODSTÚPENIE OD ZMLUVY A ÚHRADA SÚVISIACÍCH NÁKLADOV

9.1

Zmluvné strany môžu od zmluvy odstúpiť v súlade s príslušnými ustanoveniami Obchodného
zákonníka. Nesplnenie záväzku poskytovateľa postupovať pri plnení zmluvy s odbornou

Zmluva o licenčnej podpore Oracle č.2017/860

4/6

starostlivosťou a/alebo neposkytnutie licenčnej podpory riadne a za podmienok stanovených v
zmluve, budú považovať zmluvné strany za podstatné porušenie zmluvného vzťahu. Účinky
odstúpenia od tejto zmluvy nastanú dňom doručenia písomného oznámenia o odstúpení druhej
zmluvnej strane. Zásielka s oznámením o odstúpení od zmluvy sa považuje za doručenú aj
vtedy, ak bola vrátená ako nedoručiteľná. Zmluva v takomto prípade zaniká dňom nasledujúcim
po preukázateľnom vrátení takejto zásielky.
9.2

Zmluvná strana, ktorá od zmluvy odstúpila, má právo na úhradu preukázateľných nákladov
vzniknutých v súvislosti s plnením zmluvy.
Článok X.
OSOBITNÉ USTANOVENIA

10.1 Zmluvné strany sa dohodli, že všetky informácie a dokumenty získané počas alebo v súvislosti
s plnením tejto zmluvy sú prísne dôverné a zmluvné strany ich považujú za svoje obchodné
tajomstvo v zmysle § 17 a nasl. Obchodného zákonníka a trvajú na ich utajení.
10.2 Zmluvné strany sa týmto zaväzujú všetky tieto informácie a dokumenty udržať v prísnom
utajení a tieto neposkytnúť, ani neumožniť ich sprístupnenie, bez predchádzajúceho písomného
súhlasu druhej zmluvnej strany, žiadnym tretím osobám, či už vedome alebo nevedome, tak
počas trvania vzájomných zmluvných vzťahov medzi zmluvnými stranami, ako aj po ich
skončení. Zmluvné strany sa zaväzujú nepoužiť získané dokumenty a informácie za iným
účelom, ako je uvedený v tejto zmluve.
10.3 Za dôverné sa nepovažujú informácie, ktoré v čase ich sprístupnenia druhej zmluvnej strane boli
už verejne dostupné iným spôsobom ako porušením tejto zmluvy, alebo boli získané od osoby,
ktorá je oprávneným držiteľom takýchto informácií a je oprávnená ich použiť alebo zverejniť.
Za porušenie ustanovení o utajení v zmysle tejto zmluvy sa nepovažuje zverejnenie základných
údajov o druhom zmluvnom partnerovi v referenčných listinách alebo podobných dokumentoch.
10.4 Zmluvné strany sa zaväzujú navzájom si poskytovať primeranú a potrebnú súčinnosť, pričom
súčinnosťou sa pre účely tejto zmluvy rozumie taká súčinnosť zmluvných strán, ktorá je
nevyhnutná a náležitá na riadne plnenie zmluvy, a ktorá spočíva najmä, ale nielen v:
• poskytnutí všetkých potrebných údajov a podkladov , ktoré môžu byť oprávnene požadované
zmluvnou stranou za účelom riadneho plnenia tejto zmluvy,
• v zabezpečení pripravenosti príslušných priestorov pre vykonávanie služieb, zabezpečení
prístupu pracovníkov poskytovateľa, resp. ním určených osôb do príslušných priestorov
v súvislosti s plnením tejto zmluvy
• určení kontaktných osôb, ktoré sú oprávnené konať za jednotlivé zmluvné strany v určenom
rozsahu
• ďalšej súčinnosti, ktorá sa preukáže ako účelná.
Článok XI
OKOLNOSTI VYLUČUJÚCE ZODPOVEDNOSŤ
11.1 Zodpovednosť strán za čiastočné alebo úplné neplnenie zmluvných povinností je vylúčená
v týchto prípadoch:
a) v dôsledku vyššej moci. Ak kedykoľvek v priebehu trvania tejto zmluvy bude splnenie celej
alebo časti akejkoľvek povinnosti ktorejkoľvek strany znemožnené alebo oneskorené z dôvodu
vis major (najmä, ale nielen, vládneho rozhodnutia, alebo zmeny právnych predpisov, vojny,
občianskych nepokojov, sabotáže, požiaru, záplav, epidémií, karanténneho opatrenia, porúch
dodávok bežne dodávaných energií, štrajku a výluky, alebo akejkoľvek inej udalosti mimo
rozumnú kontrolu týkajúcej sa strany (ďalej označené ako „skutočnosť“)), uvedená strana je
povinná zaslať druhej strane oznámenie tejto skutočnosti do päť (5) dní od dátumu výskytu
tejto skutočnosti. Pokiaľ vyššia moc pôsobí po dobu nepresahujúcu 90 kalendárnych dní, sú
strany povinné splniť záväzky vyplývajúce z tejto zmluvy hneď ako účinky vyššej moci
pominú, pričom dohodnuté termíny sa posúvajú o dobu pôsobenia vyššej moci.
Zmluva o licenčnej podpore Oracle č.2017/860

5/6

b) V dôsledku zásahu úradných miest krajín, majúcich súvislosť s plnením predmetu tejto
zmluvy, ktorý znemožní stranám splnenie povinností vyplývajúcich z tejto zmluvy. Za vyššiu
moc nemožno považovať neudelenie úradných licencií alebo povolenia na vývoz tovarov
majúcich vzťah k plneniu predmetu zmluvy.
11.2 Žiadna strana nemá právo z dôvodu takejto skutočnosti odstúpiť od tejto zmluvy ani uplatniť
nárok na náhradu škody, či uplatňovať zmluvnú pokutu voči druhej strane, pokiaľ táto z dôvodu
takejto skutočnosti nesplní povinnosť alebo sa dostane do omeškania s plnením zmluvnej
povinnosti.
Článok XII.
ZÁVEREČNÉ USTANOVENIA
12.1 Zmeny a doplnenia tejto zmluvy je možno vykonávať iba formou písomnej dohody zmluvných
strán formou dodatkov, ktoré budú neoddeliteľnou súčasťou tejto zmluvy.
12.2 Ak nie je dohodnuté v tejto zmluve inak, riadia sa právne vzťahy z nej vyplývajúce a vznikajúce
ustanoveniami Obchodného zákonníka a súvisiacimi všeobecne záväznými právnymi predpismi
Slovenskej republiky.
12.3 Táto zmluva nadobúda platnosť dňom jej podpisu zástupcami oboch zmluvných strán a
účinnosť dňom nasledujúcim po dni jej zverejnenia v súlade s § 47a Občianskeho
zákonníka. Táto zmluva sa povinne zverejňuje v súlade so zákonom č. 211/2000 Z.z.
o slobodnom prístupe k informáciám a o zmene a doplnení niektorých zákonov v znení
neskorších predpisov.
12.4 Táto zmluva je vypracovaná v 5 vyhotoveniach, z ktorých tri vyhotovenia obdrží objednávateľ
a dve vyhotovenia poskytovateľ.
12.5 Osoba oprávnená vo veciach reklamácií a technických úkonov za objednávateľa je veliteľ
ZaSKIS Olbrachtova 5, 911 01 Trenčín, alebo osoba ním poverená. Zastúpený vo veciach
fakturačných úkonov je generálny riaditeľ Sekcie modernizácie a infraštruktúry MO SR, alebo
osoba ním poverená.
12.6 Neoddeliteľnou súčasťou tejto zmluvy sú:
Príloha č.1 – Špecifikácia predmetu zmluvy – Licenčná podpora licencií Oracle o počte listov
2
Príloha č.2 – Špecifikácia ceny - Licenčná podpora licencií Oracle o počte listov 4

V Bratislave, dňa ..................

Za poskytovateľa

___________________________
Ing. Petr Weber
prokurista

Zmluva o licenčnej podpore Oracle č.2017/860

V Bratislave, dňa ..................

Za objednávateľa

___________________________
Ing. Robert SEDLÁK
riaditeľ

6/6

Príloha č.1
Počet listov : 2

Špecifikácia predmetu zmluvy Licenčná podpora licencií Oracle
Špecifikácia služieb
Štandardné služby licenčnej podpory, tzv. Premier Support, pozostávajú z 2 častí:
z časti Software Updates a zo služby Product Support. Tieto služby sú zahrnuté do jedného balíka
nazývaného Software Update Licence &
Support.
Software Updates
Počas podporovaného obdobia tato služba poskytuje
objednávateľovi:
-

právo na nové verzie (s novou funkčnosťou) produktov Oracle,
neobmedzený počet nových verzii a platforiem na stiahnutie / zaslanie,
servisné verzie pre udržanie kroku s vývojom nových verzii operačného systému a hardvéru,
opravy prípadných chýb softvéru, opravné
kódy,
daňové a legislatívne aktualizácie ,
dokumentáciu k novým verziám programov.
Nové verzie programov sú k dispozícii k stiahnutiu aj na portáli OracleMetalink.
Product Support
Základným významom tejto služby je, že slúži ako poistka pri komplikáciách s využívaním softwaru Oracle.
Obsahom Product Support-u je:
-

kompletná podpora pri využívaní Oracle produktov a všetkých produktov akvizovaných
spoločnosti (napr. Siebel, Retek, Hyperion atd)
technickú asistenciu pre všetky Oracle softvérové produkty, poskytovanú cez telefón alebo cez
portál OracleMetalink
okamžitý a priamy prístup k technickým špecialistom podpory za účelom analýzy a riešenia
problémov, pripadne získania konzultácii
umožňuje zákazníkom zakladať a sledovať požiadavky na službu (Servise Requests)
v neobmedzenom množstve
úplný prístup ku globálnej samoobslužnej databáze
vedomosti.
24x7 web a telefonickú asistenciu
prístup k databáze riešení vytvorených oddeleniami Oracle Support a Oracle Development
metodológiu riešenia založenú na globálnych štandardoch a “best
practices”
bohaté web zdroje technických
informácii

Príloha č.1 k zmluve č.2017/860

-

nástroj „Oracle Collaborative Support“ umožňujúci vzdialené pripojenie Oracle špecialistu do
systému zákazníka

Ďalšie informácie sú dostupne na http://www.oracle.com/support/index.html
Oracle Metalink:
-

metalink.oracle.com
24 hodinový prístup pre podporu riešení problémov
pristupuje sa prostredníctvom CSI čísla

Príloha č.1 k zmluve č.2017/860

Príloha č.2
Počet listov : 2

Špecifikácia ceny - Licenčná podpora licencií Oracle

Príloha č.2 k tejto zmluve nie je zverejňovaná v zmysle § 11 ods. 1 písm. i) zákona č. 211/2000 Z.z. o slobodnom prístupe k informáciám a
o zmene a doplnení niektorých zákonov v znení neskorších predpisov.

Príloha č.2 k zmluve č.2017/860

1/2

