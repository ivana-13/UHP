Výtlačok č.:
Počet listov:
6
Prílohy:
2/4

ZMLUVA O ZABEZPEČENÍ ÚDRŽBY A TECHNICKEJ PODPORY
PROGRAMOVÉHO VYBAVENIA NÁRODNÉHO KODIFIKAČNÉHO
INFORMAČNÉHO SYSTÉMU MC CATALOGUE PREPOJENÉHO
S INTEGROVANÝM INFORMAČNÝM SYSTÉMOM MO SR
č. ÚOŠKŠOK-15-35/2017
uzatvorená v zmysle § 269 ods. 2 a nasl. Obchodného zákonníka
v znení neskorších predpisov
Článok 1. Zmluvné strany
1.1. Objednávateľ: Úrad pre obrannú štandardizáciu, kodifikáciu a štátne overovanie kvality
Martina Rázusa 7
P. O. BOX 61
911 01 Trenčín
Slovenská republika
Zastúpený:

Ing. Emil KOŠÚT
riaditeľ úradu

Vybavuje:

Ing. Roman BOHUŠ, riaditeľ Odboru kodifikácie ÚOŠKŠOK
: +421 960 338 915
: +421 32 744 21 74
E-mail: roman.bohus@mil.sk
37917340
nie je platca DPH

IČ:
IČ DPH:

Bankové spojenie: Štátna pokladnica, Radlinského 2, 810 05 Bratislava 15
číslo účtu: 7000175275/8180
1.2. Poskytovateľ: AURA LOGIS s.r.o.
Nám. A. Hlinku 25/30
017 01 Považská Bystrica
Slovenská republika

Zapísaný v OR:

Okresný súd v Trenčíne, oddiel Sro, vložka 11431/R

Zastúpený:

Ing. Juraj ČIGÁŠ
konateľ spoločnosti

Vybavuje:

Ing. Juraj Čigáš
: +421 905 250 175
: +421 424 326 747
E-mail: juraj.cigas@aura.sk

IČ:
IČ DPH:

36307483
SK2020112028

Bankové spojenie: VÚB Považská Bystrica 1312304454/0200

Článok 2. Preambula
2.1. Objednávateľ je užívateľom programového vybavenia MC CATALOGUE New (Materiel
Codification Catalogue) na základe licencie vydanej firmou AURA, s.r.o., Úvoz 499/56, Brno,
Česká republika, IČO 46991573, zo dňa 05.04.2005. Licencia je nevýhradná a je časovo
neobmedzená a platí na územie Slovenskej republiky.
2.2. MC CATALOGUE New (ďalej len MC CATALOGUE) a služby s ním spojené boli dodávané do
roku 2011 zhotoviteľom programového vybavenia MC CATALOGUE, ktorým je spoločnosť
AURA, s.r.o., Úvoz 499/56, 602 00 Brno, Česká republika, IČO 46991573 (ďalej len „Výrobca“).
Od roku 2011 je výhradným dodávateľom MC CATALOGUE a súvisiacich služieb pre
Slovenskú republiku firma AURA LOGIS s.r.o., Nám. A. Hlinku 25/30, 017 01 Považská
Bystrica, IČO 36307483.
2.3. Verejný objednávateľ použil na obstaranie predmetu tejto zmluvy metódu verejného obstarávania
– rokovacie konanie bez zverejnenia podľa § 58 ods. 1 písm. b) Zákona č. 25/2006 Z. z.
o verejnom obstarávaní a o zmene a doplnení niektorých zákonov v znení neskorších predpisov.

Článok 3. Predmet zmluvy
3.1. Zmluvné strany sa dohodli, že predmetom tejto zmluvy je zabezpečenie údržby a technickej
podpory programového vybavenia národného kodifikačného informačného systému
„MC CATALOGUE“ (ďalej len „MC CATALOGUE“):
3.1.1. Údržba MC CATALOGUE na základe zmien Kodifikačného systému NATO;
3.1.2. Údržba MC CATALOGUE reflektujúca potreby používateľov MC CATALOGUE
v rutinnej prevádzke;
3.1.3. Konzultácie a poradenstvo.
3.2. Špecifikácia poskytovaných služieb je podrobne uvedená v prílohe č. 1.

Článok 4. Cena a platobné podmienky
4.1. Zmluvné strany sa dohodli, že zmluvná cena za predmet tejto zmluvy je stanovená dohodou podľa
zákona č. 18/1996 Z. z. o cenách v znení neskorších predpisov a Vyhlášky Ministerstva financií
č. 87/1996 Z. z., ktorou sa vykonáva zákon Národnej rady Slovenskej republiky č.18/1996 Z. z.
o cenách v znení neskorších predpisov, nasledovne:
4.1.1. cena za predmet zmluvy v zmysle bodu 3.1.1. až 3.1.3. je nasledovná:
4.1.1.1. cena za predmet zmluvy podľa bodu 3.1.1. formou paušálu je 18.833,33 EUR bez
DPH, to je 22.600,00 EUR s DPH,
4.1.1.2. cena za predmet zmluvy podľa bodu 3.1.2. formou paušálu je 18165,00 EUR bez
DPH, to je 21.798,00 EUR s DPH,
4.1.1.3. cena za predmet zmluvy podľa bodu 3.1.3. formou paušálu je 4.668,33 EUR bez
DPH, to je 5.601,99 EUR s DPH,
4.1.2. celkový finančný limit tejto zmluvy je 41.666,66 EUR bez DPH (slovom
tridsaťtritisíctristopätnásť EUR a nula centov), to je 49.999,99 EUR s DPH (slovom
štyridsaťdeväťtisícdeväťstodeväťdesiatdeväť 99/100 EUR).
-2-

4.2. Objednávateľ uhradí Poskytovateľovi stanovenú zmluvnú cenu uvedenú v bode 4.1 tejto zmluvy
za predmet zmluvy po riadnom odovzdaní a prevzatí predmetu zmluvy.
4.3. Právo na zaplatenie zmluvnej ceny vznikne Poskytovateľovi na základe riadne vystavených faktúr
Poskytovateľa Objednávateľovi. Faktúry budú vystavené do 14 dní po odovzdaní a prevzatí
predmetu zmluvy. Súčasťou faktúry je predloženie akceptačného protokolu podľa bodu 5.1. tejto
zmluvy.
4.4. Objednávateľ uhradí oprávnene účtovanú sumu do 30 dní odo dňa doručenia faktúry. Pre tento
účel sa za deň úhrady považuje dátum pripísania zaplatenej sumy na účet Poskytovateľa. Lehota
doručenia poslednej faktúry uplynie dňa 30.11.2017.
4.5. Faktúra Poskytovateľa musí obsahovať:
- označenie faktúry a jej číslo,
- názov a sídlo Objednávateľa a Poskytovateľa,
- deň vystavenia a deň jej odoslania,
- názov banky a číslo účtu, na ktorý má byť platba realizovaná,
- cenu za predmet zmluvy bez DPH,
- náležitosti DPH,
- celkovú cenu za predmet zmluvy,
- rozsah dodanej služby – predmetu zmluvy.
4.6. Objednávateľ je oprávnený vrátiť bez zaplatenia faktúru, ktorá neobsahuje všetky náležitosti
podľa bodu 4.5., a to do dátumu splatnosti faktúry. Oprávneným vrátením faktúry prestáva plynúť
doba jej splatnosti. Nová lehota splatnosti začína plynúť odo dňa doručenia opravenej faktúry.
Objednávateľ uvedie dôvody vrátenia takejto faktúry.
Článok 5. Podmienky plnenia predmetu zmluvy
5.1. Predmet zmluvy bude Poskytovateľ odovzdávať a Objednávateľ preberať na základe dohodnutého
časového harmonogramu, a len za predpokladu úplnosti súvisiacich materiálov a dokladov.
Odovzdanie a prevzatie predmetu zmluvy (akceptáciu) potvrdia zmluvné strany v akceptačnom
protokole.
5.2. Pri odovzdávaní predmetu zmluvy podľa bodov 3.1.1 až 3.1.3 tejto zmluvy budú zmluvné strany
postupovať nasledovne:
5.2.1. Poskytovateľ vyhotoví akceptačný protokol na dodanie predmetu zmluvy podľa vzoru
v prílohe č. 2 k zmluve a doručí ho Objednávateľovi, spravidla e-mailom. V protokole bude
uvedený názov predmetu zmluvy podľa 3.1.1. až 3.1.3 zmluvy a pri predmete zmluvy 3.1.1.
a 3.1.2. bude uvedený popis vykonaných zmien alebo bude uvedená odvolávka na dokument,
ktorý vykonané zmeny popisuje, a potvrdenie Objednávateľa, že predmet zmluvy bol
vykonaný v súlade so zmluvou. Poskytovateľom podpísaný akceptačný protokol doručí
Poskytovateľ Objednávateľovi spravidla e-mailom.
5.2.2. Objednávateľ akceptačný protokol podpíše a do 5 pracovných dní od doručenia ho doručí
spravidla e-mailom späť Poskytovateľovi.
5.2.3. Ak Objednávateľ nedoručí Poskytovateľovi podpísaný akceptačný protokol do
10 pracovných dní od jeho predloženia Poskytovateľom a písomne neinformuje
Poskytovateľa o dôvodoch odmietnutia podpisu akceptačného protokolu, akceptačný
protokol sa považuje za schválený.
5.2.4. Objednávateľ je oprávnený odmietnuť podpísať akceptačný protokol iba v prípade, že
Poskytovateľ údržbu a technickú podporu podľa zmluvy preukázateľne opakovane
neposkytoval v súlade so zmluvou a neurobil nápravu ani po písomnom upozornení
Objednávateľa.
-3-

Článok 6. Termíny a miesto plnenia predmetu zmluvy
6.1. Poskytovateľ sa zaväzuje splniť predmet zmluvy v rozsahu uvedenom v článku 3 v priebehu roka
2017 podľa dohovoru s Objednávateľom. Zmluva sa uzatvára na dobu určitú do 31.12.2017.
6.2. Miestom plnenia predmetu zmluvy je Úrad pre obrannú štandardizáciu, kodifikáciu a štátne
overovanie kvality, Martina Rázusa 7, 911 01 Trenčín, Slovenská republika (ÚOŠKŠOK), pokiaľ
nebude dohodnuté inak.
6.3. Zmluvné strany sa dohodli, že vo veciach plnenia tejto zmluvy sú oprávnené osoby:
 na strane Objednávateľa:
projektový manažér
Ing. Marián Nagy
zástupca
Ing. Štefan Kršák
 na strane Poskytovateľa:
projektový manažér
Mgr. Roman Hanzal
zástupca
Bc. Roman Voříšek
Projektoví manažéri budú riadiť činnosti spojené s plnením predmetu zmluvy a budú oprávnení
k jeho odovzdávaniu a preberaniu. Ich zástupcovia s rovnakou právomocou budú za uvedených
projektových manažérov jednať v prípade ich neprítomnosti, prípadne spoločne s nimi.
Článok 7. Sankcie a úroky z omeškania
7.1. V prípade, že Poskytovateľ nedodrží termín plnenia, dohodnutý v tejto zmluve, uhradí
Objednávateľovi zmluvnú pokutu vo výške 0,05 % z ceny nesplneného predmetu zmluvy bez
DPH za každý deň omeškania. Ak došlo k omeškaniu Poskytovateľa s plnením predmetu zmluvy
z dôvodu pôsobenia vyššej moci (napr. živelná pohroma, vojnový konflikt, štrajk), Objednávateľ
neuplatní zmluvnú pokutu voči Poskytovateľovi za dobu trvania vyššej moci (§374 Obchodného
zákonníka).
7.2. V prípade omeškania Objednávateľa s úhradou faktúry uhradí tento Poskytovateľovi úrok
z omeškania vo výške 0,05 % z dlžnej sumy za každý deň oneskorenia.
7.3. V prípade, že Poskytovateľ nevybaví uplatnenú reklamáciu do desiatich dní odo dňa jej
uplatnenia, prípadne v inej účastníkmi zmluvy dohodnutej dobe, zaplatí Objednávateľovi zmluvnú
pokutu vo výške 6 EUR za každý deň omeškania.
7.4. Zmluvné pokuty a sankcie dohodnuté touto zmluvou hradí povinná strana nezávisle na tom, či
a v akej výške vznikne druhej strane škoda. Základom pre výpočet pokuty sú ceny bez DPH.
7.5. Zmluvné strany sa dohodli, že celková suma sankcii podľa bodu 7.1., 7.2. a 7.3. článku 7 nesmie
prekročiť 25 % z ceny objednávok a faktúr vrátane DPH podľa tejto zmluvy. Na sankcie nad tento
limit sa nebude prihliadať.
7.6. Dohodnuté zmluvné pokuty a sankcie uhradí povinná strana strane oprávnenej do 30 dní odo dňa
doručenia faktúry.

Článok 8. Právo na používanie
8.1. Objednávateľ je oprávnený používať programové vybavenie MC CATALOGUE v rozsahu
licenčných podmienok poskytnutých Výrobcom.
8.2. Zmluvné strany konštatujú, že Objednávateľ je vlastníkom:
-4-

 CERTIFIKÁTU z 5.4.2005, ktorým Výrobca udelil Objednávateľovi licenciu k používaniu
programového vybavenia MC CATALOGUE. Licencia bola poskytnutá ako nevýhradná
a časovo neobmedzená. Platnosť licencie je obmedzená na územie Slovenskej republiky.
Objednávateľ je oprávnený užívať programové vybavenie výhradne v zmysle autorského
zákona a len v pôsobnosti Objednávateľa (Úradu pre obrannú štandardizáciu, kodifikáciu
a štátne overovanie kvality).
 Licencie MC CATALOGUE (full) pre správu logistických údajov pre 10 používateľov (na
základe zmluvy č. ÚOŠKŠOK-15-22/2010 z 23.11.2010).
 Licencie MC CATALOGUE (read-only) pre prezeranie dát pre 5 používateľov (na základe
zmluvy č. ÚOŠKŠOK-15-22/2010 z 23.11.2010).
 Licencia MC CATALOGUE z 12.6.2009 pre prezentačné účely pre 1 PC (notebook).

Článok 9. Kvalita predmetu zmluvy a záruky
9.1. Na všetky vykonané úpravy a opravy programového vybavenia (nové verzie, dočasné opravy –
patche a pod.) dodané Poskytovateľom v rámci technickej podpory poskytuje Poskytovateľ záruku
v trvaní 24 mesiacov odo dňa dodania.
9.2. Poskytovateľ poskytuje záruku na funkčnosť programového vybavenia v súlade s popisom, ktorý
je uvedený v používateľskej príručke. Výrobca si vyhradzuje právo neopravovať niektoré chyby,
ktoré na funkčnosť programového vybavenia nemajú podstatný vplyv.
9.3. Záruka sa nevzťahuje na vady vzniknuté z dôvodu nesprávneho používania programového
vybavenia v rozpore s pokynmi uvedenými v používateľskej príručke.
9.4. Objednávateľ je povinný chyby písomne oznámiť Poskytovateľovi bez zbytočného odkladu po ich
zistení, najneskôr do uplynutia dohodnutej záručnej doby. V prípade uplatnenia reklamácie zo
strany Objednávateľa záručná doba prestáva plynúť a začína znova plynúť dňom odstránenia
chyby.
9.5. Oznámenie o chybách musí obsahovať:
 číslo zmluvy,
 označenie verzie programového vybavenia,
 popis chyby,
 miesto, kde sa reklamovaný predmet zmluvy nachádza.
9.6. Nároky Objednávateľa z chýb tovaru vyplývajú z ustanovení zákona č. 513/1991 Z. z. obchodný
zákonník v znení neskorších predpisov (ďalej len „OBZ“).
9.7. Poskytovateľ je povinný začať vybavovanie reklamácie bez zbytočného odkladu, najneskoršie
však do troch pracovných dní od oznámenia.

Článok 10. Odstúpenie od zmluvy
10.1. Od tejto zmluvy môže ktorákoľvek strana odstúpiť, ak dôjde k podstatnému porušeniu zmluvných
povinností druhou stranou a strana porušujúca zmluvné povinnosti je na to druhou stranou
písomne upozornená a nezjedná v primeranej lehote nápravu. Účinky odstúpenia od tejto zmluvy
nastanú dňom, kedy bude písomné oznámenie o odstúpení strany odstupujúcej doručené druhej
strane.
10.2. Zmluvná strana je oprávnená okamžite odstúpiť od tejto zmluvy v prípade, ak sa pre druhú
zmluvnú stranu stalo splnenie podstatných zmluvných povinností nemožným.
-5-

10.3. Zmluvná strana, ktorá od zmluvy odstúpila podľa bodu 10.1, má právo na úhradu preukázateľných
nákladov vzniknutých v súvislosti s plnením zmluvy.

Článok 11. Záverečné ustanovenia
11.1. Zmeny a doplnky tejto zmluvy je možno vykonávať iba formou číslovaných písomných dodatkov
k zmluve, ktoré budú neoddeliteľnou súčasťou tejto zmluvy.
11.2. Zmluvné strany sa dohodli, že prípadne spory pri plnení tejto zmluvy budú riešiť vzájomnou
dohodou.
11.3. Ak nie je dohodnuté v tejto zmluve inak, riadia sa právne vzťahy z nej vyplývajúce a vznikajúce
ustanoveniami Obchodného zákonníka a súvisiacimi všeobecne záväznými právnymi predpismi
Slovenskej republiky.
11.4. Táto zmluva nadobúda platnosť podpísaním zmluvy oprávnenými zástupcami obidvoch
zmluvných strán a účinnosť dňom nasledujúcim po dni jej zverejnenia. Táto zmluva sa povinne
zverejňuje v súlade so zákonom č. 546/2010 Z. z., ktorým sa menia a dopĺňajú niektoré zákony.
11.5. Táto zmluva obsahuje 6 listov a nasledujúce prílohy, ktoré sú neoddeliteľnou súčasťou tejto
zmluvy:
a) Príloha č. 1: Údržba a technická podpora programového vybavenia MC CATALOGUE –
špecifikácia
b) Príloha č. 2: Akceptačný protokol na údržbu a technickú podporu programového
vybavenia MC CATALOGUE
11.6. Zmluva je vyhotovená v piatich vyhotoveniach, tri vyhotovenia sú pre Objednávateľa a dve
vyhotovenia sú pre Poskytovateľa.

V Trenčíne dňa

V Trenčíne dňa

2017

Za Poskytovateľa:

2017

Za Objednávateľa:

...................................................
Ing. Juraj ČIGÁŠ
konateľ spoločnosti

...................................................
Ing. Emil KOŠÚT
riaditeľ úradu

Vypracoval: Ing. Roman BOHUŠ
Počet listov: 10
Registratúrna značka: A3-04
Znak hodnoty a lehoty uloženia: 10
Vyhotovené v 5 výtlačkoch
Výtlačok č.1..... ÚOŠKŠOK Trenčín správa registratúry
Výtlačok č.2..... SkE ÚOŠKŠOK Trenčín
Výtlačok č.3......ÚSRK MO SR
Výtlačok č.4 a č.5...... AURA LOGIS s.r.o. Považská Bystrica
-6-

Príloha č. 1 k zmluve č. ÚOŠKŠOK-15-35/2017
Počet listov: 3

ÚDRŽBA A TECHNICKÁ PODPORA
PROGRAMOVÉHO VYBAVENIA

MC CATALOGUE PREPOJENÉHO
S INTEGOVANÝM INFORMAČNÝM
SYSTÉMOM MO SR – ŠPECIFIKÁCIA

-7-

OBSAH
1.

Úvod .................................................................................................................................... 9

2.

Typy údržby programového vybavenia ........................................................................ 10
2.1
2.2

3.

Údržba na základe zmien kodifikačného systému NATO ......................................... 10
Údržba reflektujúca potreby používateľov v rutinnej prevádzke .............................. 10

Technická podpora .......................................................................................................... 11

-8-

1.

ÚVOD

Údržba a technická podpora bude poskytovaná pre programové vybavenie
 MC CATALOGUE prepojeného s Integrovaným informačným systémom MO SR (ďalej len
„programové vybavenie“).
Zhotoviteľom programového vybavenia je firma AURA, s.r.o., Úvoz 499/56, 602 00 Brno, Česká
republika (ďalej len „Výrobca“).
Údržba a technická podpora sa vzťahuje tiež na samostatne dodaný modul programového vybavenia
„SAP Interface WebServices“.
Údržba a technická podpora sa vzťahuje aj na databázový systém Oracle Standard Edition dodaný
Výrobcom v rozsahu „Software Update License & Support“ pre 10 vymenovaných používateľov.
Rozsah údržby programového vybavenia
Poskytovateľ bude vykonávať údržbu programového vybavenia a uvoľní novú verziu a prípadné dočasné
opravy (záplaty – patch) programového vybavenia pre Objednávateľa v súlade s pravidlami
konfiguračného riadenia podľa rozhodnutia Výrobcu.
Inštalačné súbory pre uvoľnené nové verzie a dočasné opravy (záplaty – patch) budú pre Objednávateľa
sprístupnené na FTP serveri Výrobcu. Výrobca bude Objednávateľa o sprístupnených inštalačných
súboroch informovať bezodkladne po ich sprístupnení, aby Objednávateľ mohol inštalovať nové verzie
a dočasné opravy (záplaty – patch).
Poskytovateľ bude zaisťovať nasledujúce typy údržby programového vybavenia:
a) Údržba programového vybavenia vyžiadaná zmenou pravidiel Kodifikačného systému NATO
schválených Výborom národných riaditeľov pre kodifikáciu AC/135 – viď kap. 2.1.
b) Údržba programového vybavenia reflektujúca potreby používateľov v rutinnej prevádzke – viď kap.
2.2.
Rozsah technickej podpory používateľom programového vybavenia
Poskytovateľ bude poskytovať Objednávateľovi technickú podporu formou konzultácií a poradenstva
prostredníctvom webovej aplikácie JIRA alebo elektronickou poštou – viď kap. 3.

-9-

2.

TYPY ÚDRŽBY PROGRAMOVÉHO VYBAVENIA

2.1 ÚDRŽBA NA ZÁKLADE ZMIEN KODIFIKAČNÉHO SYSTÉMU NATO
Tento typ údržby zahrnuje úpravu súčasných funkčností programového vybavenia vyžiadaných zmenou
pravidiel Kodifikačného systému NATO (NCS – NATO Codification System) schválených Výborom
národných riaditeľov pre kodifikáciu (Group of National Directors on Codification) AC/135
a publikovaných v Príručke NATO o kodifikácii (NATO Manual on Codification) ACodP-1
a v technickej príručke AC/135 Codification Support Publication.
Objednávateľ bude informovať Poskytovateľa bez zdržania o plánovaných a prijatých vyššie uvedených
zmenách, aby Poskytovateľ mohol včas u Výrobcu zaistiť realizáciu príslušných úprav programového
vybavenia.
Údržba sa vzťahuje len na zmeny stávajúcich funkčností programového vybavenia, nie na programovanie
nových funkčností, ktorých potreba by vyplynula z vyššie uvedených zmien.
Upravené funkčnosti budú uvoľnené v nových verziách programového vybavenia uvoľňovaných
Výrobcom. Odovzdanie a prevzatie predmetu plnenia potvrdia zmluvné strany v akceptačnom protokole
podľa článku 5.1 a 5.2 zmluvy.

2.2 ÚDRŽBA REFLEKTUJÚCA POTREBY POUŽÍVATEĽOV V RUTINNEJ PREVÁDZKE
Tento typ údržby zahrnuje úpravy programového vybavenia, ktoré sa Výrobca rozhodne realizovať na
základe požiadaviek a skúseností s rutinnou prevádzkou u všetkých používateľov programového
vybavenia a nových možností daných vývojom informačných technológií.
Upravené funkčnosti budú uvoľňované v nových verziách programového vybavenia podľa rozhodnutia
Výrobcu. Odovzdanie a prevzatie predmetu plnenia potvrdia zmluvné strany v akceptačnom protokole
podľa článku 5.1 a 5.2 zmluvy.
Poskytovateľ si vyhradzuje právo požiadavku Objednávateľa odmietnuť, ak by bola v rozpore s princípmi
a pravidlami uplatňovanými pre architektúru a vývoj programového vybavenia.
Poskytovateľ je povinný plánované zmeny vopred oznámiť Objednávateľovi.

- 10 -

3.

TECHNICKÁ PODPORA

Poskytovateľ bude poskytovať používateľom a administrátorom programového vybavenia technickú
podporu formou poradenstva a konzultácií v oblastiach:
- používania programového vybavenia;
- administrácie programového vybavenia v súvislosti s používaním programového vybavenia
vrátane administrácie databázového systému, aplikačného servera a operačného systému
a ďalšieho systémového softvéru;
- Kodifikačného systému NATO (NATO Codification System).
Technická podpora bude poskytovaná nasledujúcimi formami:
- webovou aplikáciou JIRA – Poskytovateľ zaistí používateľom a administrátorom programového
vybavenia sprístupnenie webovej aplikácie JIRA. JIRA bude k dispozícii nepretržite (s výnimkou
doby potrebnej pre údržbu systému alebo výpadkov spôsobených poruchami technického zariadenia);
JIRA slúži k zapisovaniu zistených chýb programového vybavenia, problémov s administráciou
programového vybavenia apod.;
- elektronickou poštou (e-mailom) kedykoľvek, Poskytovateľ bude reagovať čo najskôr, najneskôr
však do 2 pracovných dní. Ak sa bude jednať o zložitejšiu požiadavku, Poskytovateľ potvrdí
v uvedenej lehote prevzatie požiadavky a oznámi termín, kedy na požiadavku odpovie;
Odovzdanie a prevzatie predmetu plnenia potvrdia zmluvné strany v akceptačnom protokole podľa článku
5.1. a 5.2. zmluvy.

- 11 -

Príloha č. 2 k zmluve č. ÚOŠKŠOK-15-35/2017
Výtlačok číslo:
Počet listov:
1

Akceptačný protokol
na zabezpečenie údržby a technickej podpory
programového vybavenia MC CATALOGUE prepojeného
s Integrovaným informačným systémom MO SR
Poskytovateľ: AURA LOGIS s.r.o.
Nám. A. Hlinku 25/30, 017 01 Považská Bystrica, Slovenská republika
: +421 424 321 779, +420 544 508 171, : +421 424 326 747,
E-mail: logis@aura.sk, roman.hanzal@aura.cz
Objednávateľ: Úrad pre obrannú štandardizáciu, kodifikáciu a štátne overovanie kvality
Martina Rázusa 7, P. O. BOX 61, 911 01 Trenčín, Slovenská republika,
: +421 960 338 915; : +421 327 442 174;
E-mail: roman.bohus@mil.sk
Názov a
číslo zmluvy
Názov služby

Zmluva o zabezpečení údržby a technickej podpory programového vybavenia
národného kodifikačného informačného systému MC CATALOGUE prepojeného
s Integrovaným informačným systémom MO SR
č. ÚOŠKŠOK-15-35/2017
 Údržba MC CATALOGUE na základe zmien Kodifikačného systému NATO,
popis zmien alebo odvolávka na dokument, ktorý vykonané zmeny popisuje...
 Údržba MC CATALOGUE reflektujúce potreby používateľov MC CATALOGUE
v rutinnej prevádzke,
popis zmien alebo odvolávka na dokument, ktorý vykonané zmeny popisuje...
 Konzultácie a poradenstvo

Úrad pre obrannú štandardizáciu, kodifikáciu a štátne overovanie kvality (ÚOŠKŠOK),
Martina Rázusa 7, 911 01 Trenčín, Slovenská republika
Zástupca objednávateľa týmto prehlasuje, že vyššie uvedený predmet zmluvy bol odovzdaný úplný, v súlade
s ustanoveniami zmluvy, čím oprávňuje poskytovateľa k vystaveniu daňového dokladu.
Miesto plnenia

V Trenčíne dňa
2017
Za poskytovateľa:
Mgr. Roman Hanzal
AURA LOGIS s.r.o.

V Trenčíne dňa
2017
Za objednávateľa:
Ing. Marián Nagy
ÚOŠKŠOK

..........................................

...............................................

- 12 -

