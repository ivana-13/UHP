Reg. číslo zmluvy: 151/2017-2060-2020

Rámcová dohoda o poskytovaní služieb
uzatvorená podľa § 269 ods. 2 zákona č. 513/1991 Zb. Obchodný zákonník v znení neskorších
predpisov (ďalej len „Obchodný zákonník“) a v súlade so zákonom č. 343/2015 Z.z. o verejnom
obstarávaní a o zmene a doplnení niektorých zákonov v znení neskorších predpisov (ďalej len
„zákon o verejnom obstarávaní“)

medzi zmluvnými stranami:
Názov:
Sídlo:
Zastúpený:
IČO:
Bankové spojenie:
číslo účtu:

1. Objednávateľ:
Ministerstvo hospodárstva SR
Mierová 19, 827 15 Bratislava 212
Ing. Peter Žiga, PhD., minister
00686832
Štátna pokladnica
SK52 8180 0000 0070 0006 1569

(ďalej len „Objednávateľ“)

Obchodné meno:
Registrácia:
Sídlo:
Zastúpený:
IČO:
DIČ:
IČ DPH:
Bankové spojenie:
číslo účtu:

2. Dodávateľ:
DWC Slovakia a.s.
Spoločnosť zapísaná v Obchodnom registri: Okr. súd
BA I, oddiel: Sa, vložka č. 4134/B
Mlynské nivy 71, 821 05 Bratislava
Ing. Peter Axamít, predseda predstavenstva
35 918 501
2021942307
SK2021942307
Tatra banka a.s., Bratislava
SK97 1100 0000 0026 2303 0272

(ďalej len „Dodávateľ“)
(ďalej len „zmluva“)

1

Reg. číslo zmluvy: 151/2017-2060-2020

Článok I.
Preambula
Táto zmluva sa uzatvára ako výsledok verejného obstarávania nadlimitnej zákazky „Podpora
a rozvoj databázového dokumentačného systému“, uskutočneného v súlade s príslušnými
ustanoveniami zákona o verejnom obstarávaní.
Článok II.
Predmet zmluvy
2.1 Predmetom tejto zmluvy je záväzok Dodávateľa vykonávať a zabezpečovať pre
Objednávateľa odborné servisné služby spojené s údržbou a rozvojom systému na
automatizované spracovanie registratúry vrátane skenovania dokumentov pre existujúci
informačný systém Fabasoft (ďalej len „IS Fabasoft“).
2.2 Služby, ktoré sú predmetom tejto zmluvy budú Dodávateľom poskytované v nasledovnom
rozsahu:
a) Hot-Line,
b) Držanie pohotovosti
c) Servisné a prevádzkové služby
d) Ročná aktualizácia softvérových licencií platformy Fabasoft (v objednávateľom
požadovanom počte licencií)
e) Odborné činnosti súvisiace s rozvojom informačného systému a zmenové požiadavky.
2.3 Podrobná špecifikácia služieb tvoriacich predmet tejto zmluvy je uvedená v Prílohe č. 1 tejto
zmluvy.
Článok III.
Spôsob, miesto a čas plnenia
3.1 Dodávateľ sa zaväzuje dodávať Objednávateľovi služby tvoriace predmet tejto zmluvy
nasledovným spôsobom:
a) služby podľa čl. II bod 2.2 písm. a) a b) zmluvy bude Dodávateľ poskytovať
Objednávateľovi v súlade so špecifikáciou uvedenou v Prílohe č. 1 tejto zmluvy priebežne
počas celého trvania tejto zmluvy, a to formou mesačného paušálu.
b) služby podľa čl. II bod 2.2 písm. c) zmluvy bude Dodávateľ poskytovať Objednávateľovi v
súlade so špecifikáciou uvedenou v Prílohe č. 1 tejto zmluvy priebežne počas celého
trvania tejto zmluvy, a to na základe písomných požiadaviek Objednávateľa podľa bodu
3.1 a 3.2 Prílohy č. 1 tejto zmluvy v rozsahu 40 (štyridsať) človekohodín mesačne.
c) služby podľa čl. II bod 2.2 písm. d) zmluvy bude Dodávateľ poskytovať Objednávateľovi v
súlade so špecifikáciou uvedenou v Prílohe č. 1 tejto zmluvy, a to raz za každý kalendárny
2

Reg. číslo zmluvy: 151/2017-2060-2020

rok počas trvania tejto zmluvy, vždy v priebehu prvého kalendárneho mesiaca
príslušného kalendárneho roka.
d) služby podľa čl. II bod 2.2 písm. e) zmluvy bude Dodávateľ poskytovať Objednávateľovi v
súlade so špecifikáciou uvedenou v Prílohe č. 1 tejto zmluvy na základe písomných
objednávok Objednávateľa. Objednávka bude obsahovať najmä špecifikáciu predmetu
plnenia, požadovaný čas plnenia, dátum vystavenia a podpis oprávneného zástupcu
Objednávateľa.
3.2 Dodávateľ sa zaväzuje počas trvania zmluvy, vždy po uplynutí kalendárneho týždňa,
informovať Objednávateľa prostredníctvom elektronickej pošty o aktuálnom počte
nevyčerpaných človekohodín za príslušný kalendárny mesiac.
3.3 Požiadavky podľa bodu 3.1 písm. a) tohto článku a objednávky podľa bodu 3.1 písm. c)
tohto článku budú zasielané poštou alebo elektronickou poštou na adresu určenú
Dodávateľom a budú obsahovať najmä špecifikáciu predmetu plnenia, požadovaný čas
plnenia, dátum vystavenia a podpis oprávneného zástupcu Objednávateľa.
3.4 Služby podľa čl. II bod 2.2 písm. a) až c) zmluvy odovzdá Dodávateľ Objednávateľovi formou
mesačných výkazov služieb poskytnutých Objednávateľovi za príslušný kalendárny mesiac.
Mesačný výkaz služieb bude schválený a podpísaný oprávnenými zástupcami oboch
zmluvných strán a bude tvoriť prílohu príslušnej faktúry Dodávateľa.
3.5 Služby podľa čl. II bod 2.2 písm. d) a e) zmluvy odovzdá Dodávateľ Objednávateľovi formou
Preberacieho protokolu, ktorý bude schválený a podpísaný oprávnenými zástupcami oboch
zmluvných strán. Podpisom Preberacieho protokolu Objednávateľ potvrdí, že služby boli
dodané riadne a včas, v súlade s podmienkami určenými v tejto zmluve, a v prípade služieb
podľa čl. II bod 2.2 písm. e) zmluvy aj v príslušnej objednávke. Vzor Protokolu tvorí prílohu č.
2 tejto zmluvy.
3.6 V prípade, ak služby dodané a odovzdané formou Preberacieho protokolu nezodpovedajú
podmienkam určeným v tejto zmluve alebo príslušnej objednávke, je Objednávateľ povinný
túto skutočnosť oznámiť Dodávateľovi (e-mailom, faxom, poštou) formou písomných
výhrad k predmetu plnenia v lehote do 5 (piatich) pracovných dní odo dňa dodania
príslušného plnenia Objednávateľovi. Márnym uplynutím uvedenej lehoty bez oznámenia
výhrad voči dodanému predmetu plnenia sa bude mať za to, že Objednávateľ nemá k
dodanému predmetu plnenia výhrady.
3.7 Poskytovateľ je povinný odstrániť vady predmetu plnenia uvedené Objednávateľom podľa
bodu 3.4 toho článku zmluvy do 5 (piatich) pracovných dní odo dňa ich oznámenia
Dodávateľovi. V prípade, že vady sú rozsiahlejšieho charakteru, zmluvné strany si môžu
dohodnúť iný primeraný termín na ich odstránenie. Predmet plnenia sa bude v takom
3

Reg. číslo zmluvy: 151/2017-2060-2020

prípade považovať za riadne dodaný dňom, keď Objednávateľ písomne (e-mailom, faxom,
poštou) Dodávateľovi potvrdí, že všetky ním vznesené výhrady voči predmetu plnenia boli
riadne odstránené.
3.8 Miestom plnenia predmetu zmluvy je sídlo Objednávateľa.
Článok IV.
Cena
4.1 Celkový maximálny objem finančných prostriedkov určených na úhradu ceny za poskytnutie
služieb podľa tejto zmluvy je 231.400,- EUR bez DPH, (slovom: dvestotridsaťjedentisíc
štyristo eur bez DPH), t. j. 277.680,- EUR s DPH, (slovom: dvestosedemdesiatsedemtisíc
šesťstoosemdesiat s DPH). Objednávateľ však nie je povinný túto sumu vyčerpať.
4.2 Objednávateľ sa zaväzuje zaplatiť Dodávateľovi za služby poskytnuté podľa tejto zmluvy
cenu, ktorá je zmluvnými stranami dohodnutá v súlade so zákonom č. 18/1996 Z. z.
o cenách v znení neskorších predpisov a vyhlášky MF SR č. 87/1996 Z. z., ktorou sa vykonáva
zákon NR SR č. 18/1996 Z. z. o cenách v znení neskorších predpisov ako cena maximálna a
konečná, a to nasledovne:
a) cenu vo výške 100,- EUR bez DPH (slovom: jednosto eur bez DPH), t. j. 120,- EUR s DPH
(slovom: jednostodvadsať eur s DPH) za jeden mesiac poskytovania služieb podľa Čl. II
bodu 2.2 písm. a) tejto zmluvy (Hot-Line)
b) cenu vo výške 100,- EUR bez DPH (slovom: jednosto eur bez DPH), t. j. 120,- EUR s DPH
(slovom: jednostodvadsať eur s DPH) za jeden mesiac poskytovania služieb podľa Čl. II
bodu 2.2 písm. b) tejto zmluvy (Držanie pohotovosti)
c) cenu vo výške 2.450,- EUR bez DPH (slovom: dvetisícštyristopäťdesiat eur bez DPH), t. j.
2.940,- EUR s DPH (slovom: dvetisícdeväťstoštyridsať eur s DPH) za 40 človekohodín / 1
mesiac poskytovania služieb podľa Čl. II bodu 2.2 písm. c) tejto zmluvy (Servisné
a prevádzkové služby)
d) jednotkovú cenu za 1 kus licencie vo výške 35,- EUR bez DPH (slovom: tridsaťpäť eur bez
DPH), t. j. 42,- EUR s DPH (slovom: štyridsaťdva eur s DPH) za ročné poskytnutie služieb
podľa Čl. II bodu 2.2 písm. d) tejto zmluvy (Ročná aktualizácia softvérových licencií
platformy Fabasoft)
e) jednotkovú cenu za jeden človekodeň poskytovania služieb podľa Čl. II bodu 2.2 písm. e)
tejto zmluvy (Odborné činnosti súvisiace s rozvojom informačného systému a zmenové
požiadavky)
i. projektový manažér: 600,- EUR bez DPH (slovom: šesťsto eur bez DPH), t. j. 720,EUR s DPH (slovom: sedemstodvadsať eur s DPH),

4

Reg. číslo zmluvy: 151/2017-2060-2020

ii. analytik, návrhár riešenia, HW technik: 600,- EUR bez DPH (slovom: šesťsto eur bez
DPH), t. j. 720,- EUR s DPH (slovom: sedemstodvadsať eur s DPH),
iii. programátor: 600,- EUR bez DPH (slovom: šesťsto eur bez DPH), t. j. 720,- EUR s DPH
(slovom: sedemstodvadsať eur s DPH),
iv. školiteľ, tester: 600,- EUR bez DPH (slovom: šesťsto eur bez DPH), t. j. 720,- EUR s
DPH (slovom: sedemstodvadsať eur s DPH).
4.3 Ceny služieb podľa bodu 4.2 písm. a) až e) tohto článku sú dohodnuté ako ceny maximálne
a konečné, a sú v nich zohľadnené všetky súvisiace výdavky Dodávateľa. Dodávateľ si
nebude v súvislosti s predmetom tejto zmluvy uplatňovať žiadne ďalšie náklady.
4.4 Objednávateľ a Dodávateľ sa dohodli, že človekohodiny určené podľa Čl. III bod 3.1 písm. b)
tejto zmluvy na poskytovanie služieb podľa čl. II bod 2.2 písm. c) tejto zmluvy (Servisné
a prevádzkové služby), ktoré neboli v príslušnom kalendárnom mesiaci vyčerpané, môže
Objednávateľ využiť na ďalší rozvoj informačného systému na základe zmenových
požiadaviek podľa Čl. II bodu 2.2 písm. e) tejto zmluvy.
4.5 Pod Človekodňom sa rozumie 8 pracovných hodín pracovníka počas jedného dňa.
V prípade, že pracovník Dodávateľa nebude realizovať zadané služby podľa Čl. II bod 2.2
písm. e) zmluvy celý človekodeň, vykáže si skutočný čas realizácie služieb (menší ako jeden
človekodeň) v človekohodinách. Cena jednej človekohodiny sa v danom prípade určí
pomerne, v súlade s prvou vetou tohto bodu.
4.6 Objednávateľ neposkytuje na plnenie zmluvy žiadne preddavky.
Článok V.
Fakturácia a platobné podmienky
5.1 Cena za poskytnutie služieb podľa Čl. II bodu 2.2 písm. a) až c) tejto zmluvy bude hradená
ako mesačný poplatok na základe faktúry – daňového dokladu vystaveného Dodávateľom.
Dňom dodania služby je posledný deň príslušného kalendárneho mesiaca. Neoddeliteľnou
prílohou faktúry bude mesačný výkaz služieb podľa Čl. II bodu 2.2 písm. a) až c) zmluvy
poskytnutých Dodávateľom Objednávateľovi v príslušnom kalendárnom mesiaci, podpísaný
oprávnenými zástupcami oboch zmluvných strán.
5.2 Cena za poskytnutie služieb podľa Čl. II bodu 2.2. písm. d) tejto zmluvy bude hradená ako
jednorazový ročný poplatok na základe faktúry – daňového dokladu vystaveného
Dodávateľom, pričom Dodávateľ je oprávnený vystaviť faktúru (daňový doklad) po uplynutí
prvého kalendárneho mesiaca daného roku. Prílohu faktúry bude tvoriť Preberací protokol
podpísaný oprávnenými zástupcami oboch zmluvných strán. Dňom dodania služby je
posledný deň prvého kalendárneho mesiaca daného kalendárneho roku.
5

Reg. číslo zmluvy: 151/2017-2060-2020

5.3 Cena za poskytnutie služieb podľa Čl. II bodu 2.2. písm. e) tejto zmluvy bude hradená na
základe faktúry – daňového dokladu vystaveného Dodávateľom za služby poskytnuté na
základe príslušnej písomnej objednávky Objednávateľa. Prílohu faktúry bude tvoriť príslušná
objednávka a Preberací protokol podpísaný oprávnenými zástupcami oboch zmluvných
strán. Dňom dodania služby je deň dodania objednanej služby.
5.4 Splatnosť faktúr je 30 dní odo dňa ich doručenia Objednávateľovi.
5.5 Autorské odmeny podľa zákona č. 185/2015 Z.z. Autorský zákon v znení neskorších
predpisov (ďalej len „autorský zákon“) a všetky ostatné náklady spojené s výkonom služieb
(dopravné náklady, cestovné náhrady a pod.) sú zahrnuté v cenách služieb podľa Čl. IV bod
4.2 písm. a) až e) tejto zmluvy.
5.6 Faktúra musí obsahovať všetky náležitosti daňového dokladu v zmysle zákona č. 222/2004
Z. z. o dani z pridanej hodnoty v znení neskorších predpisov. Daň z pridanej hodnoty sa
účtuje v zmysle platných predpisov v deň vystavenia faktúry. Za správne vyčíslenie výšky
DPH zodpovedá v plnom rozsahu Dodávateľ.
5.7 Faktúra bude preplatená výhradne prevodným príkazom na bankový účet Dodávateľa
uvedený na faktúre.
5.8 Zmluvné strany sa dohodli, že faktúra Dodávateľa bude obsahovať nasledujúce náležitosti:
- názov a sídlo Objednávateľa a názov a sídlo Dodávateľa,
- označenie faktúry a jej číslo,
- registračné číslo a deň podpisu tejto zmluvy,
- predmet plnenia (podrobná špecifikácia služieb) a deň jeho splnenia,
- dátum odoslania a lehotu splatnosti faktúry,
- označenie banky a číslo účtu Dodávateľa,
- označenie banky a číslo účtu Objednávateľa,
- celkovú fakturovanú čiastku,
- prílohy požadované Objednávateľom,
- podpis a odtlačok pečiatky Dodávateľa.
5.9 Faktúru je nevyhnutné zasielať doporučene v obálke označenej slovom „faktúra“.
5.10 V prípade, že faktúra nebude obsahovať náležitosti uvedené v tejto zmluve,
Objednávateľ je oprávnený do siedmych dní od riadneho doručenia vrátiť faktúru
Dodávateľovi na doplnenie s uvedením nedostatkov, ktoré sa majú odstrániť. V tomto
prípade sa preruší plynutie lehoty splatnosti a nová 30-dňová lehota splatnosti začne plynúť
dňom riadneho doručenia opravenej faktúry Objednávateľovi.

6

Reg. číslo zmluvy: 151/2017-2060-2020

Článok VI.
Súčinnosť objednávateľa
6.1 Objednávateľ sa zaväzuje, že pre riadne plnenie záväzkov Dodávateľa v rámci tejto zmluvy
poskytne tomuto bezodplatne potrebnú súčinnosť, a to najmä tým, že:
a) zabezpečí odborný personál pre definovanie požiadaviek na zmeny, úpravy alebo rozvoj
IS Fabasoft,
b) zabezpečí prístup Dodávateľa pre nasadzovanie nových verzií, záručných opráv,
funkčných a bezpečnostných záplat IS Fabasoft na testovaciu a prevádzkovú zostavu
v správe Objednávateľa,
c) poskytne Dodávateľovi aj inú, na účely plnenia tejto zmluvy potrebnú a dodávateľom
primerane a účelne požadovanú súčinnosť najmä:
a. backup (záloha), restore & recovery (obnova) časti alebo celej databázy,
b. management dátového úložiska databázy,
c. riešenie problémov spôsobených komponentmi inštalovanými na žiadosť
Objednávateľa,
d. riešenie problémov infraštruktúry IKT IS v priestoroch dátových centier Objednávateľa
a zabezpečenie súčinnosti tretích strán,
e. prevádzku HW,
f. prevádzku a inštaláciu aktualizácií a patchov štandardného systémového software,
SQL DB,
g. prevádzku sieťovej infraštruktúry.
6.2 Objednávateľ sa zaväzuje, že Dodávateľovi včas poskytne aj súčinnosť určenú

v dohodnutých podmienkach realizácie úprav IS Fabasoft, resp. riešenia incidentov.
6.3 Dodávateľ nebude v omeškaní, ak jeho záväzok na plnenia/činnosti vzniknutý podľa tejto

zmluvy alebo na jej základe nemohol byť riadne a včas splnený pre to, že mu Objednávateľ
z akéhokoľvek dôvodu, riadne a včas neposkytol súčinnosť povinnú podľa tejto zmluvy
alebo určenú v dohodnutých podmienkach realizácie úprav IS Fabasoft. Lehoty pre plnenia /
činnosti Dodávateľa sa predĺžia o dobu trvania neposkytnutia súčinnosti.
6.4 Dodávateľ je vždy povinný vyzvať Objednávateľa na poskytnutie súčinnosti podľa tejto

zmluvy.
Článok VII.
Licenčné dojednania
7.1 Ak dôjde pri plnení tejto zmluvy zo strany Dodávateľa k vytvoreniu diela, s ktorým budú
spojené práva chránené podľa autorského zákona, resp. práva iného duševného vlastníctva,
náležia tieto práva výlučne Dodávateľovi. Objednávateľ bude mať k takto vytvorenému
dielu časovo neobmedzené, bezplatné a nevýlučné užívacie právo používať dané autorské
7

Reg. číslo zmluvy: 151/2017-2060-2020

dielo v nezmenenej podobe v súlade s účelom jeho dodania v rámci obvyklej prevádzky
Objednávateľa.
7.2 Dodávateľ sa zaväzuje vysporiadať všetky autorské práva a práva iného duševného
vlastníctva spojené s plnením podľa tejto zmluvy s autormi, resp. držiteľmi týchto práv, na
základe podpísaných zmlúv o vytvorení, použití a šírení softvéru resp. iného predmetu
ochrany.
7.3 Dodávateľ prehlasuje, že prípadný dodávaný predmet diela bude bez akýchkoľvek právnych
vád vyplývajúcich z porušenia autorských práv a práv súvisiacich s autorským právom v
zmysle ustanovení autorského zákona. Dodávateľ vyhlasuje a svojím podpisom na zmluve
ručí, že k jednotlivým plneniam zo zmluvy dodaným, poskytnutým, vykonaným a/alebo
vytvoreným Dodávateľom alebo tretími osobami pre Objednávateľa
a) má alebo vykonáva autorské práva alebo práva iného duševného vlastníctva; a /alebo
b) má a/alebo vykonáva právo na ich používanie na základe licencií udelených mu tretími
stranami, ktoré k nim majú a/alebo vykonávajú autorské práva a/alebo práva iného
duševného vlastníctva.
7.4 V prípade, že si akákoľvek tretia strana, vrátane zamestnancov Dodávateľa alebo tretej
strany, ktorá plnila za Dodávateľa, uplatní akýkoľvek oprávnený nárok proti Objednávateľovi
z titulu porušenia autorských práv alebo práv iného duševného vlastníctva tejto tretej
strany alebo akékoľvek iné nároky v akejkoľvek súvislosti so zmluvou, Dodávateľ sa zaväzuje
podľa svojej voľby:
a) Bezodkladne obstarať na svoje vlastné náklady a výdavky od takejto tretej strany súhlas
na používanie jednotlivých plnení dodaných, poskytnutých, vykonaných a/alebo
vytvorených Dodávateľom alebo tretími stranami pre Objednávateľa, alebo upraviť
jednotlivé plnenie dodané, poskytnuté, vykonané a/alebo vytvorené Dodávateľom, alebo
tretími stranami pre Objednávateľa tak, aby už ďalej neporušovali autorské práva
a/alebo práva iného duševného vlastníctva tretej strany, alebo nahradiť jednotlivé
plnenie dodané, poskytnuté, vykonané a/alebo vytvorené Dodávateľom alebo tretími
stranami pre Objednávateľa rovnakými alebo aspoň takými plneniami, ktoré majú aspoň
podstatne podobné kvalitatívne, operačné a technické parametre a funkčnosti.
b) Poskytnúť Objednávateľovi účinnú pomoc a uhradiť akékoľvek a všetky náklady a
výdavky, ktoré vznikli/vzniknú Objednávateľovi v súvislosti s uplatnením vyššie
uvedeného nároku tretej strany.
7.5 Práva uvedené v tomto článku sa udeľujú osobitne Objednávateľovi a nesmú sa preniesť na
tretiu stranu bez predchádzajúceho súhlasu Dodávateľa.
7.6 Objednávateľ je oprávnený vytvoriť kópie predmetu plnenia na archívne účely v súlade s
ustanoveniami autorského zákona.

8

Reg. číslo zmluvy: 151/2017-2060-2020

7.7 Objednávateľ nebude používať predmet plnenia na zdieľanie technológie, prenájom,
servisné služby alebo školenie tretej strany.
7.8 Dodávateľ si ponecháva všetky nároky, autorské práva a iné vlastnícke práva na predmet
plnenia a dokumentáciu. Objednávateľ je oprávnený prevádzkovať dielo, ktoré je
predmetom dodania len v rámci útvarov organizačnej štruktúry Objednávateľa a to na
počítačových systémoch k tomu určených.
7.9 Ustanovenia čl. 7.1 až 7.8 sa nepoužijú pre softvér tretích strán bežne dostupný na trhu
a nevyvinutý osobitne na účely plnenia tejto zmluvy vrátane jeho aktualizácií a upgrade
(ďalej len „Krabicový softvér“), bez ohľadu na to, či bol alebo bude takýto softvér dodaný
Objednávateľovi Dodávateľom alebo treťou stranou. Licenčné podmienky ku krabicovému
softvéru sú dané výrobcom alebo distribútorom takéhoto Krabicového softvéru
a používanie takéhoto softvéru je podmienené tým, že Objednávateľ uzavrie príslušnú
štandardnú licenčnú zmluvu s výrobcom alebo distribútorom tohto Krabicového softvéru.
Článok VIII.
Povinnosti zmluvných strán
8.1 Povinnosti Dodávateľa:
a) uskutočniť predmet tejto zmluvy riadne a včas, v súlade s podmienkami určenými v tejto
zmluve (príp. v príslušnej objednávke alebo požiadavke).
b) dodať používateľskú a administrátorskú dokumentáciu, prípadne jej doplnky,
zodpovedajúce aktuálnemu stavu dodaných softvérových produktov.
c) zapracovávať všetky dohodnuté zmeny do IS Fabasoft v dohodnutých časových
termínoch. V prípadoch, kde to nie je stanovené, Dodávateľ bude okamžite informovať
Objednávateľa o lehote vykonania týchto zmien.
d) vyšpecifikovať a dodať požiadavky na potrebný HW a kompatibilitu SW. V prípade
akejkoľvek zmeny, ktorá si bude vyžadovať zmenu existujúceho HW alebo SW licencií
tretích strán predloží v dostatočnom časovom predstihu návrh Objednávateľovi na
schválenie.
e) zachovať všetky obchodné tajomstvá a dôverné informácie, poskytnuté, odovzdané,
oznámené, sprístupnené alebo akýmkoľvek iným spôsobom získané Dodávateľom (ním
vedených údajov) od Objednávateľa na základe alebo akejkoľvek súvislosti so zmluvou
vyslovene označené za dôverné. Tieto dôverné informácie a obchodné tajomstvá môžu
byť zo strany Dodávateľa použité výhradne na účely plnenia predmetu zmluvy, pričom
Dodávateľ sa zaväzuje ich udržiavať v prísnej tajnosti, zachovávať o nich mlčanlivosť a
chrániť ich pred zneužitím, poškodením, zničením, znehodnotením a aby sa o nich
nedozvedeli tretie strany. Na účely tejto zmluvy sa dôvernými informáciami rozumejú aj
osobné údaje.
f) zabezpečiť riadne a včasne utajenie dôverných informácií a zachovávanie povinnosti
mlčanlivosti o dôverných informáciách aj u svojich zamestnancov, štatutárnych orgánov,
9

Reg. číslo zmluvy: 151/2017-2060-2020

g)
h)

i)
j)
k)

členov štatutárnych orgánov, dozorných rád, členov dozorných orgánov, zástupcov,
splnomocnencov, subdodávateľov, ako i iných spolupracujúcich tretích strán, pokiaľ im
takéto dôverné informácie boli poskytnuté, odovzdané, oznámené alebo sprístupnené v
súlade so zmluvou.
telefonicky, resp. písomne reagovať na každú požiadavku Objednávateľa, týkajúcu sa
predmetu tejto zmluvy. Formou písomne sa rozumie aj e-mail.
plniť jednotlivé časti predmetu zmluvy v termínoch dohodnutých v tejto zmluve
a v prípade, ak termíny nie sú uvedené v tejto zmluve, tak v termínoch dohodnutých
medzi zmluvnými stranami.
bez zbytočného odkladu informovať Objednávateľa o všetkých faktoch, ktoré by mohli
negatívne vplývať na predmet plnenia tejto zmluvy.
zabezpečiť prítomnosť kvalifikovaných špecialistov, ktorá je nevyhnutná pre riadne
a včasné poskytovanie služieb v dohodnutom mieste plnenia.
sledovať aktuálne legislatívne zmeny externého charakteru, ktoré majú vplyv na predmet
zmluvy a IS Fabasoft a následne ich zapracovať do IS Fabasoft.

8.2 Dodávateľ môže poveriť tretiu stranu plnením predmetu zmluvy, avšak zodpovedá za
plnenie predmetu zmluvy v plnom rozsahu, tak akoby ju plnil sám a všetky povinnosti,
záväzky, záruky a zodpovednosti Dodávateľa zostávajú zachované v plnom rozsahu.
Dodávateľ je povinný zmluvne zabezpečiť dodržanie a zachovanie týchto povinností,
záväzkov záruk a zodpovedností treťou stranou.
8.3 Povinnosti Objednávateľa:
a) zabezpečiť vstup zamestnancov Dodávateľa do všetkých potrebných priestorov
Objednávateľa, a to v rámci obvyklej pracovnej doby v prítomnosti zodpovedného
zamestnanca Objednávateľa s tým, že nenarušia prevádzku tohto a ani ostatných
systémov Objednávateľa a v nevyhnutnom rozsahu tiež prístup k informačnému systému
Objednávateľa.
b) zabezpečiť, aby Dodávateľ bol okamžite upovedomený o aktuálnych legislatívnych
zmenách interného charakteru, zmenách organizačnej štruktúry Objednávateľa, príp.
iných zmenách u Objednávateľa, ktoré majú vplyv na predmet zmluvy a IS Fabasoft.
c) zabezpečiť primeranú ochranu autorských práv a licenčných práv na dodané plnenie.
d) všetky pripomienky, sťažnosti, výhrady, doplnky a pod., odovzdávať písomnou formou,
prípadne formou e-mailu Dodávateľovi.
e) na základe žiadosti Dodávateľa zabezpečiť prítomnosť kvalifikovaných špecialistov, ktorá
je nevyhnutná pre poskytovanie služieb v dohodnutom mieste plnenia.
f) na základe žiadosti Dodávateľa zabezpečiť pre Dodávateľa vzdialený prístup k IS
(informačným systémom), ktoré sú predmetom tejto zmluvy a všetkým serverom, na
ktorých sú tieto IS prevádzkované. Pravidlá vzdialeného prístupu sú definované v
samostatnom dokumente.
g) zabezpečiť pre všetky servery, na ktorých sú predmetné IS prevádzkované:

10

Reg. číslo zmluvy: 151/2017-2060-2020

i.

Patche spoločnosti Microsoft sa nesmú automaticky inštalovať na servre, ale musia
byť v stave pripravených na inštaláciu. Samotnú inštaláciu vykonať až po dohode so
Dodávateľom.
ii. Service pack-y operačných systémov a service pack-y softvérových produktov
Microsoft aplikovať až po dohode so Dodávateľom.

8.4 V prípade, ak Objednávateľ neposkytne požadovanú súčinnosť v primeranej lehote, plynutie
doby stanovenej na vyriešenie problému sa prerušuje.
Článok IX.
Záruka
9.1 Dodávateľ poskytuje záruku na ním dodávaný predmet zmluvy 24 mesiacov od dodania.
Záruka za kvalitu predmetu zmluvy platí za predpokladu, že predmet plnenia je
prevádzkovaný na dohodnutom prostredí bez dokázateľných rušivých vplyvov iného
programového vybavenia, ktorých inštalácia nebola so Dodávateľom vopred konzultovaná.
Dohodnutým prostredím sa rozumie prevádzkové prostredie Objednávateľa v čase podpisu
tejto Zmluvy.
9.2 Prípadné ďalšie čiastkové produkty (technické aj programové), ktoré nie sú produktom
Dodávateľa, zmluvne špecifikované ako subdodávky, sa riadia všeobecnými obchodnými,
dodacími a záručnými podmienkami subdodávateľov Dodávateľov, pričom je Dodávateľ
povinný nie len Objednávateľa v plnom rozsahu a preukázateľným spôsobom oboznámiť
s týmito všeobecnými obchodnými, dodacími a záručnými podmienkami subdodávateľov,
ale je aj povinný zabezpečiť to, aby záručné podmienky poskytované subdodávateľmi boli
minimálne poskytnuté v rozsahu, v akom ich poskytuje Objednávateľovi Dodávateľ na daný
produkt podľa tejto zmluvy alebo podľa osobitnej zmluvy, resp. objednávky uzatvorenej s
Objednávateľom. Dodávateľ ručí za to, že takéto produkty budú dodávané bez akýchkoľvek
právnych nedostatkov a nebudú v rozpore s touto zmluvou a Objednávateľ nebude z tohto
dôvodu žiadnym spôsobom obmedzený.
9.3 Obmedzenie záruky:
a) Záruka na funkcionalitu sa vzťahuje výlučne na predmet plnenia dodaný na základe tejto
zmluvy.
b) Dodávateľ nezodpovedá za problémy vzniknuté v dôsledku dodatočne inštalovaného
programového vybavenia, resp. zmien v existujúcom IS Fabasoft spôsobené neodborným
zásahom tretích strán.
c) Dodávateľ nezodpovedá za dokázané problémy a nedostatky spôsobené neodborným
zaobchádzaním s predmetmi dodávky podľa tejto zmluvy.

11

Reg. číslo zmluvy: 151/2017-2060-2020

9.4 Dodávateľ v rámci záruky nezodpovedá za prípadnú stratu, resp. poškodenie dát, pokiaľ k
tomu došlo z dôvodu neodborného zásahu Objednávateľa a tretích strán do dodaného
produktu.
Článok X.
Zmluvné pokuty
10.1 V prípade omeškania Objednávateľa s úhradou faktúr sa Objednávateľ zaväzuje uhradiť
Dodávateľovi úrok z omeškania vo výške 0,025 % denne z nezaplatených čiastok za každý
začatý deň omeškania.
10.2 V prípade, ak Dodávateľ nezačne riešiť incidenty alebo ich nevyrieši v lehotách uvedených
v tejto zmluve alebo v lehotách uvedených v príslušnej objednávke alebo požiadavke, je
povinný zaplatiť nasledovné zmluvné pokuty:
a) pri kritickom probléme vo výške 1500,- € za každé individuálne porušenie tejto
povinnosti,
b) pri nekritickom probléme vo výške 1000,- € za každé individuálne porušenie tejto
povinnosti.
10.3 Zmluvná pokuta alebo úrok z omeškania sú splatné do 30 dní od vyčíslenia a doručenia
druhej zmluvnej strane na základe faktúry vystavenej dotknutou zmluvnou stranou, ak sa
nedohodnú zmluvné strany písomne inak.
10.4 Zaplatením zmluvnej pokuty však nie je dotknuté právo na ochranu proti porušeniu a
ohrozeniu práva na obchodné tajomstvo podľa platných právnych predpisov a tiež aj právo
na náhradu vzniknutej škody.
10.5 Dojednaním o zmluvnej pokute ani zaplatením zmluvnej pokuty nie je dotknuté právo
Objednávateľa na náhradu škody.
Článok XI.
Ostatné dojednania
11.1 Za Dodávateľa je splnomocnená osoba na rokovanie vo veci plnenia tejto zmluvy Ing.
Peter Axamít, tel.: +421 232141711, email: peter.axamit@dwcslovakia.sk, resp. ním
poverená osoba.
11.2 Za Objednávateľa je splnomocnený k jednaniu vo veci plnenia tejto zmluvy RNDr. Peter
Szakács , tel.: +421 48547039, email: peter.szakacs@mhsr.sk.
11.3 Zmenu osôb uvedených v bodoch 11.1 a 11.2 zmluvy je možné vykonať aj písomným
oznámením príslušnej zmluvnej strany doručeným druhej zmluvnej strane.
12

Reg. číslo zmluvy: 151/2017-2060-2020

Článok XII.
Trvanie zmluvy
12.1 Táto zmluva sa uzatvára na dobu určitú a to na 4 (štyri) roky od nadobudnutia jej účinnosti,
resp. do vyčerpania maximálneho obchodovaného finančného objemu podľa Čl. IV bodu
4.1 zmluvy, podľa toho, ktorá skutočnosť nastane skôr.
12.2 Zmluva zaniká uplynutím doby, na ktorú bola uzatvorená. Zmluva môže byť pred uplynutím
doby na ktorú bola uzatvorená ukončená písomnou dohodou zmluvných strán, výpoveďou
alebo odstúpením od zmluvy.
12.3 Zmluvu môže ktorákoľvek zo zmluvných strán vypovedať len písomne, a to aj bez udania
dôvodu. Výpovedná doba je 3 (tri) kalendárne mesiace a začína plynúť prvým dňom
kalendárneho mesiaca nasledujúceho po kalendárnom mesiaci, v ktorom bola písomná
výpoveď zmluvy doručená druhej zmluvnej strane. Uplynutím výpovednej doby zmluva
zaniká.
12.4 Od tejto zmluvy môže ktorákoľvek zo zmluvných strán odstúpiť v prípade podstatného
porušenia zmluvných podmienok druhou zmluvnou stranou.
12.5 Podstatným porušením zmluvných podmienok sa rozumie najmä nesplnenie povinností
podľa tejto zmluvy ani v dodatočnej lehote určenej druhou zmluvnou stranou.
12.6 Zánik tejto zmluvy nemá vplyv na práva a povinnosti zmluvných strán, ktoré vznikli počas
existencie zmluvy.
12.7 Výpoveď zmluvy a odstúpenie od zmluvy sa doručuje druhej zmluvnej strane doporučenou
zásielkou na adresu sídla zmluvnej strany uvedenú v tejto zmluve. V prípade neúspešného
doručenia uvedených písomností doporučenou listovou zásielkou sa tretí deň uloženia
zásielky na pošte bude považovať za deň riadneho doručenia. Písomnosť sa bude
považovaná za riadne doručenú aj vtedy, ak ju adresát odmietne prevziať.
12.8 V prípade zrušenia zmluvy podľa bodu 12.2 tohto článku bude Dodávateľ služby
poskytnuté objednávateľovi na základe tejto zmluvy fakturovať objednávateľovi vo výške
vzájomne dohodnutého rozsahu vykonaných služieb ku dňu zrušenia tejto zmluvy a to
podielom z ceny služieb podľa tejto zmluvy. Nevyčerpaná časť ročného poplatku za plnenie
podľa čl. 2.2 písm. d) sa dôsledkom predčasného ukončenia zmluvy Objednávateľovi
nevracia.
12.9 V prípade, ak by došlo ku skončeniu zmluvy v priebehu kalendárneho mesiaca, cena za
paušál za služby podľa Čl. II. bodu 2.2 písm. a) a b) zmluvy za príslušnú časť mesiaca sa
13

Reg. číslo zmluvy: 151/2017-2060-2020

vypočíta ako alikvotná časť pripadajúca na jednotlivé pracovné dni trvania zmluvy
v príslušnom mesiaci.
Článok XIII.
Záverečné ustanovenia
13.1. Táto Zmluva nadobúda platnosť dňom jej podpísania oboma zmluvnými stranami a
účinnosť dňom nasledujúcim po dni jej zverejnenia v Centrálnom registri zmlúv vedenom
úradom vlády Slovenskej republiky. Táto zmluva je povinne zverejňovanou zmluvou podľa
§ 5a zákona č. 211/2000 o slobodnom prístupe k informáciám a o zmene a doplnení
niektorých zákonov (zákon o slobode informácií) v znení neskorších predpisov. Za povinné
zverejnenie Zmluvy je zodpovedný Objednávateľ.
13.2. Zmluvné strany sa dohodli, že záväzkové vzťahy založené touto zmluvou, ktoré v nej nie sú
výslovne upravené, sa riadia príslušnými ustanoveniami Obchodného zákonníka.
13.3. Ak niektoré ustanovenia tejto zmluvy prestanú byť platné alebo aktuálne, neznamená to,
že by celá zmluva strácala platnosť. V takomto prípade sa zmluvné strany dohodli, že nájdu
formulácie a znenie, čo najviac podobné pôvodnému zámeru a nahradia ich tak, aby bol
zachovaný účel a cieľ tejto zmluvy, pri rešpektovaní nových faktov, bez ujmy pre obidve
zmluvné strany.
13.4. V prípade nezhôd sa zmluvné strany zaväzujú riešiť spor spoločným rokovaním. Súdne
konanie budú považovať za krajné riešenie. Ak sa takýto spor, nezrovnalosť a/alebo rozpor
nepodarí vyriešiť ani vzájomnými rokovaniami zmluvných strán najneskôr do 90 dní odo
dňa ich začatia, je ktorákoľvek zmluvná strana oprávnená podať návrh na príslušný súd v
Slovenskej republike.
13.5. Ustanovenia tejto zmluvy je možné meniť len na základe písomnej dohody zmluvných
strán formou písomných a očíslovaných dodatkov k zmluve, podpísaných oboma
zmluvnými stranami.
13.6. Zmluva sa vyhotovuje v šiestich rovnopisoch, pričom Objednávateľ obdrží štyri rovnopisy
a Dodávateľ obdrží dva rovnopisy.
13.7. Zmluvné stany vyhlasujú, že zmluvu uzatvárajú na základe ich skutočnej, slobodnej a
vážnej vôle, ktorú prejavili určito a zrozumiteľne, zmluvu uzatvorili dobromyseľne a v
dobrej viere a neuzatvorili ju v omyle, ani pod nátlakom a ani za nápadne nevýhodných
podmienok, zmluvu si prečítali, obsahu porozumeli a na znak súhlasu s obsahom zmluvy ju
vlastnoručne podpisujú.
13.8. Neoddeliteľnou súčasťou tejto zmluvy sú tieto prílohy:
Príloha č. 1 Špecifikácia predmetu plnenia
14

Reg. číslo zmluvy: 151/2017-2060-2020

-

Príloha č. 2 Vzor preberacieho protokolu
Príloha č. 3 Výkaz prác nahlasovaných incidentov/ požiadaviek za kalendárny
mesiac
Príloha č. 4 Formulár na zadávanie zmien organizačnej štruktúry
Príloha č. 5 Licenčné podmienky platformy Fabasoft

Za Dodávateľa:
V Bratislave dňa

----------------------------------------------------Ing. Peter Axamít,
predseda predstavenstva

Za Objednávateľa:
V Bratislave dňa

---------------------------------------------------Ing. Peter Žiga, PhD.
minister

15

Reg. číslo zmluvy: 151/2017-2060-2020

Príloha č. 1 Rámcovej dohody o poskytovaní služieb
Podrobná špecifikácia predmetu plnenia
Článok I.
Vysvetlenie pojmov
1.

2.
3.
4.

5.
6.

7.

Informačný systém Fabasoft (IS Fabasoft) – je počítačový systém, ktorý slúži pre ukladanie,
sledovanie, spracovanie a poskytovanie elektronických dokumentov. IS Fabasoft pozostáva
z technických a programových prostriedkov na zabezpečovanie zhromažďovania, prenosu,
ukladania, výberu, spracovania, distribúcie a prezentácie informácií a elektronických
dokumentov pre potrebu rozhodovania tak, aby všetci pracovníci mohli vykonávať svoje
funkcie vo všetkých zložkách organizačnej štruktúry. Funkcionalita IS Fabasoft je
vybudovaná na licenciách Fabasoft eGov-Suite.
Služba Hot-Line znamená poskytovanie podpory Objednávateľovi pri využívaní IS Fabasoft,
t.j. poskytovanie doplňujúcich informácií, potrebných pri práci s IS Fabasoft.
Službou Držanie pohotovosti sa rozumie pripravenosť Dodávateľa poskytnúť riešenie pri
prípadných výskytoch kritických a nekritických problémoch IS Fabasoft v stanovenom čase.
Služba Servisné a prevádzkové služby znamená činnosť Dodávateľa, ktorá vedie k lokalizácii
a odstráneniu kritického alebo nekritického stavu nahláseného Objednávateľom a iné
činnosti spojené s bežnou prevádzkou aplikácie ako napríklad zriaďovanie kont a rolí a ich
deaktivácie, zmeny organizačnej štruktúry, školiace služby, príprava materiálov a prostredia.
Servisné zásahy a iné služby budú realizované na základe požiadaviek Objednávateľa.
Služba Ročná aktualizácia softvérových licencií znamená dodávanie najnovších verzií
základného softvéru Fabasoft.
Odborné činnosti súvisiace s rozvojom informačného systému a zmenové požiadavky
predstavujú služby vedúce k rozvoju a rozšíreniu funkcionality už existujúceho systému na
platforme Fabasoft.
Pod Človekodňom sa rozumie 8 pracovných hodín pracovníka počas jedného dňa.

Článok II.
Rozsah služieb
1.

Služba Hot-Line je poskytovaná v pracovných dňoch od 08:00 do 16.00 hod. prioritne
prostredníctvom aplikácie Service-desk alebo na telefónnych číslach +421 2 321 417 60,
+421 903 410 104. V prípade, že požiadavku Objednávateľa nie je možné, alebo vhodné
riešiť telefonickou konzultáciou, dôjde zo strany Dodávateľa k bezodkladnému návrhu iného
spôsobu riešenia tejto požiadavky. Služba bude dodávaná počas celej platnosti tejto zmluvy.

2.

Služba Držanie pohotovosti je poskytovaná v pracovných dňoch od 8:00 do 16:00 hod.
V prípade nahlásenia výskytu kritických alebo nekritických problémoch IS Fabasoft je
povinný Dodávateľ poskytnúť riešenie v nasledovných lehotách:
16

Reg. číslo zmluvy: 151/2017-2060-2020

2.1. Kritický problém:
a) začiatok servisného zásahu do 2 hodín od nahlásenia Dodávateľovi, v súlade
s ust. bodu 3.1. tohto článku;
b) odstránenie problému, resp. obnova služieb do 24 hodín od začiatku
servisného zásahu.
2.2. Nekritický problém:
a) začiatok servisného zásahu do 8 hodín od nahlásenia Dodávateľovi, v súlade
s ust. bodu 3.1. tohto článku;
b) odstránenie problému do 5 pracovných dní.
2.3. Posúdenie problému na kritický alebo nekritický je výsledkom dohody oboch
zmluvných strán.
2.4. Čiastočným vyriešením problému sa rozumie aj zníženie úrovne problému, t. j.
z kritického na nekritický; toto však nezbavuje Dodávateľa povinnosti úplne
odstrániť problém v lehote určenej pre nekritický problém.

.
3.

2.5. Charakteristika problémov je takáto:
a)
kritický problém – je spôsobený výlučne v dôsledku poruchy funkčnosti
informačného systému a znamená, že je pre zabezpečenie činnosti u
objednávateľa nepoužiteľný, je nefunkčný, prestal pracovať, s ohrozením
vzniku okamžitého alebo budúceho nezmeniteľného nepriaznivého
dopadu na základné činnosti objednávateľa a plnenie jeho zákonných
povinností.. Funkčnosť IS nie je možné využívať náhradným spôsobom.
b)
nekritický problém – ostatné problémy nepopísané v bode 2.5 a).
V rámci služieb Servisné a prevádzkové služby sú zahrnuté služby Dodávateľa pri
odstraňovaní kritických a/alebo nekritických problémoch IS Fabasoft. Okrem odstraňovania
problémov sú v službe zahrnuté aj všetky činnosti Poskytovateľa súvisiace s výkonom zmien
organizačnej štruktúry (Príloha č. 4 Formulár na zadávanie zmien organizačnej štruktúry),
školiace služby a iné činnosti súvisiace s bežnou prevádzkou.
3.1. Objednávateľ je povinný svoje incidenty a požiadavky nahlasovať písomne
prostredníctvom aplikácie Service-desk, v prípade nefunkčnosti tejto aplikácie na
e-mailovú adresu podpora@dwcslovakia.sk. Objednávateľ môže kritické
a nekritické problémy nahlasovať nepretržite 365 dní v roku 24 hodín denne.
Lehota na začatie riešenia problému (bod 2.) začína plynúť v pracovných dňoch
od 8:00 do 16:00 hod. Lehota na vyriešenie incidentu sa počíta iba v rámci
pracovných hodín.
17

Reg. číslo zmluvy: 151/2017-2060-2020

3.2. Nahlasovanie požiadaviek/ incidentov:
Nahlasovaný problém musí obsahovať tieto podrobné informácie zabezpečujúce
jeho jednoznačnú simuláciu:
- podrobný popis
- printscreen obrazovky alebo identifikácia dotknutého objektu
(číslo záznamu alebo spisu)
- typ prostredia (prevádzkové, testovacie, školiace)
- meno používateľa, u ktorého sa daná chyba prejavila
3.3. Maximálny mesačný rozsah služieb Servisné a prevádzkové služby je 40
človekohodín mesačne a je možné ich čerpať aj na služby školenia užívateľov
aplikácii na platforme Fabasoft a administrátorov platformy Fabasoft, ich
príprava, príprava materiálov (t.j. príprava prezentácií, príprava dátových stavov,
príprava dokumentácie) celkové organizačné zabezpečenie a drobné úpravy
aplikácií na platforme Fabasoft.
Taktiež sem spadajú všetky aktivity súvisiace s pravidelnou údržbou systému,
kontrolou stavu služieb a prostredia, resp. zabezpečovanie súčinnosti pri
a) riešení problémov spôsobených komponentmi inštalovanými na žiadosť
objednávateľa,
b) riešení problémov infraštruktúry IKT IS v priestoroch dátových centier
objednávateľa,
c) prevádzky HW,
d) prevádzke a inštalácii aktualizácií a patchov štandardného systémového
software,SQL DB,
e) prevádzke sieťovej infraštruktúry.
4.

Predmetom Ročnej aktualizácie softvérových licencií sú výlučne počítačové programy
Fabasoft, ktoré sú distribuované Dodávateľom. Najnovšia verzia znamená najnovšiu verziu
aktualizáciu toho istého programového produktu v rozsahu zakúpených licencií, ktorá
zahŕňa súhrnnú podporu softvérových produktov tretích strán (operačné systémy,
databázy, internetové prehliadače, kancelárske balíky) s aktuálnymi technológiami
a platformami a optimalizuje využitie zdrojov. Ročná aktualizácia pozostáva zo zaslania,
resp. sprístupnenia programov Objednávateľovi na dohodnutom nosiči dát s návodom na
inštaláciu a popisom vecných a technických zmien. Výkon inštalácie najnovšej verzie
počítačového programu a jeho nasadenia v jednotlivých prostrediach Objednávateľa,
a taktiež prípadných nevyhnutných úprav aplikácie z dôvodu nasadenia najnovšej verzie, nie
sú zahrnuté v cene Ročnej aktualizácie softvérových licencií. Táto inštalácia sa vykonáva iba
po dohode zmluvných strán. Tento predmet zmluvy sa odovzdáva 1x za každý kalendárny
rok, vždy v prvom mesiaci kalendárneho roka, počas trvania tejto zmluvy.
18

Reg. číslo zmluvy: 151/2017-2060-2020

Prvé obdobie čerpania služby Ročná aktualizácia softvérových licencií začína plynúť od
01.01.2018.
5.

Odborné činnosti súvisiace s rozvojom informačného systému a zmenové požiadavky
Služby budú realizované počas trvania zmluvy na základe objednávok vystavených
objednávateľom. Pod rozvojom IS na platforme Fabasoft rozumieme konzultačné
a analytické služby, služby projektového manažmentu a komplexné programátorské a
testovacie služby pre rozvoj a rozšírenie funkcionalít a možnosti širšieho využitia
existujúceho systému správy registratúry na platforme Fabasoft.
Ďalej pod touto službou rozumieme aj všetky konzultačné služby (projektový manažment,
analytické, komplexné programátorské služby, migrácia, testovacie služby, príprava
dokumentácie) súvisiace s prechodom (technologický update) na vyššiu verziu platformy
Fabasoft a rozšírenie počtu licencií a aktualizácií licencií platformy Fabasoft a/alebo ich
aktualizácia. Odborné služby podľa požiadaviek Objednávateľa môžu byť využívané počas
trvania zmluvy na základe Objednávok vystavených Objednávateľom na konfiguráciu
a sprístupnenie potrebných odborných modulov súvisiacich s IS Fabasoft a s odbornou
činnosťou Objednávateľa. Jednotkové ceny jednotlivých služieb sú uvedené v Článku IV.
tejto zmluvy. Na realizáciu požiadaviek v tomto bode môžu byť použité aj nedočerpané
hodiny mesačného paušálu pre služby podľa bodu 3, ktoré budú odpočítané z celkovej ceny
práce na zadanej požiadavke.
Služby Hot-Line, Servisný zásah, Odborné služby podľa požiadaviek Objednávateľa môžu
využívať len oprávnené osoby Objednávateľa. Zoznam oprávnených osôb poskytne
Objednávateľ Dodávateľovi.

19

Reg. číslo zmluvy: 151/2017-2060-2020

Príloha č. 2 Rámcovej dohody o poskytovaní služieb
Vzor preberacieho protokolu

PREBERACÍ PROTOKOL

Objednávateľ:

Poskytovateľ:

Týmto potvrdzujeme odovzdanie a prebratie predmetu Objednávky č.

zo dňa:

Prevzatie potvrdzujeme bez výhrad.

Za objednávateľa:
V Bratislave, dňa

Za poskytovateľa:
V Bratislave, dňa

......................................................

......................................................

20

Reg. číslo zmluvy: 151/2017-2060-2020

Príloha č. 3 Rámcovej dohody o poskytovaní služieb
Výkaz prác nahlasovaných incidentov/ požiadaviek za kalendárny mesiac
Príloha k faktúre:
Zákazník:
Ministerstvo hospodárstva SR
Mierová 19, 827 15 Bratislava
Dátum

Odpra
cované
(hod.)

Fakturovateľ
né (hod.)

Dodávateľ:

Uznané
(hod.)

Vykon
al

Obdobie:

Požiadavka
od

Číslo
hlásenia

Činnosť

T
y
p

21

Reg. číslo zmluvy: 151/2017-2060-2020

Príloha č. 4 Rámcovej dohody o poskytovaní služieb
Formulár na zadávanie zmien organizačnej štruktúry
Formulár na zadávanie zmien organizačnej štruktúry
Priezvisko,
meno, titul

Pôvodné
Org.
útvar

Pozícia

Nové
Org.
útvar

Pozícia

Nový spracovateľ
agendy
(Priezvisko, meno,
titul)

Agenda so sebou:
Áno/nie
(na novú pozíciu)

Poznám
ka

Pri organizačných zmenách potrebujeme vykonať proces, ktorý má určitú postupnosť a ako prvé
je potrebné zmeniť agendu, či už na nového spracovateľa, alebo na pôvodného s novou rolou.
Následne môžeme zmeniť organizačný útvar a pozíciu používateľom.
Vysvetlenie:
1. Priezvisko, meno, titul: používateľ pre ktorého je potrebné vykonať zmenu
2. Pôvodné:
- Organizačný útvar: pôvodný organizačný útvar používateľa pre ktorého je potrebné vykonať
3.
4.

5.
6.

zmenu (stačí číslo)
Pozícia: pôvodná pozícia používateľa pre ktorého je potrebné vykonať zmenu (referent, vedúci,
asistentka…)
Nové
Organizačný útvar: nový organizačný útvar používateľa pre ktorého je potrebné vykonať zmenu
(stačí číslo)
Pozícia: nová pozícia používateľa pre ktorého je potrebné vykonať zmenu (referent, vedúci,
asistentka…)
Nový spracovateľ agendy (Priezvisko, meno, titul): vyplniť v prípade ak agenda používateľa pre
ktorého je potrebné vykonať zmenu sa má presunúť na nového spracovateľa (iného používateľa)
Agenda so sebou: Áno/nie (na novú pozíciu):
Áno: používateľ pre ktorého je potrebné vykonať zmenu si berie agendu so sebou na nový org.
útvar/pozíciu
Nie: v tomto prípade musí byť vyplnený predchádzajúci stĺpec “Nový spracovateľ agendy
(Priezvisko, meno, titul)”
Poznámka: v prípade ak ide len o zmenu priezviska používateľa atď.

Ak je potrebné nastaviť len zastupovanie, nie je potrebné vypĺňať priložený dokument /
formulár, stačí len do e-mailu/Service Desku napísať kto má zastupovať koho a dátum od/do.

22

Reg. číslo zmluvy: 151/2017-2060-2020

Príloha č. 5 Rámcovej dohody o poskytovaní služieb
Licenčné podmienky

LICENČNÉ PODMIENKY
pre softvérové produkty Fabasoft

1. Spoločnosť DWC Slovakia a.s. je dodávateľom aplikácií na báze softvérových produktov
spoločnosti Fabasoft. Výrobcom tejto základnej technológie (softvérových produktov)
rakúska softvérová spoločnosť Fabasoft, Linz. Spoločnosť DWC Slovakia a.s. je vývojovým
a distribučným partnerom spoločnosti Fabasoft a poskytovateľom licencií na softvérové
produkty tejto spoločnosti pre územie Slovenskej republiky. Softvérové aplikácie na báze
základnej technológie Fabasoft dodávané spoločnosťou DWC Slovakia a.s. sú výsledkom
customizácie tejto základnej technológie v rámci projektu pre konkrétneho zákazníka. Na
využívanie týchto customizovaných aplikácií si zákazník musí zakúpiť príslušný počet
licencií základného softvérového produktu Fabasoft.
2. Popis licenčných modelov
a. Licenčný model Registrovaný používateľ
Pri licenčnom modeli Registrovaný používateľ si zákazník musí zakúpiť taký počet
licencií, koľko fyzických používateľov (jeho zamestnancov) bude používať aplikácie na
báze tohto produktu. U licencovania na registrovaného používateľa sa nejedná o
počet súčasne pracujúcich používateľov, ale o celkový počet fyzických osôb, ktoré
majú mať k aplikácii prístup.
b. Licenčný model Súbežný používateľ (Concurent user)
Tento licenčný model definuje maximálny počet súbežne pracujúcich používateľov
prihlásených do systému v danom čase. Každý prihlásený používateľ je započítavaný
osobitne. Ak je ten istý používateľ prihlásený viackrát alebo ak je viac fyzických osôb
prihlásených pod tým istým používateľom, sú tieto prihlásenia počítane každé
samostatne. Tento typ licenčného modelu definuje maximálnu dobu, počas ktorej
môže používateľ prihlásený v systéme ostať nečinný. Táto doba je 15 minút. Ak je
používateľ nečinný dlhšie, systém dané prihlásenie zruší. Každé prihlásenie
používateľa trvá minimálne 15 minút.
c. Obidva licenčné modely je možné aj kombinovať v rámci jednej inštalácie.
d. Platnosť licencie nie je časovo obmedzená.

23

Reg. číslo zmluvy: 151/2017-2060-2020

e. S jednou licenciou (užívateľské právo) pre softvérový produkt je spojené výlučné
právo používať tento softvérový produkt a to počas trvania užívateľského práva v
zmysle tejto licencie.
f. Nadobúdateľ licencie odvodzuje svoje užívateľské právo pre softvérový produkt od
poskytovateľa licencie – DWC Slovakia, a.s..
3. Aktualizačný poplatok
a. Zákazník je povinný platiť ročný aktualizačný poplatok (softvérový maintenance) za
každú zakúpenú licenciu, bez ohľadu na použitý licenčný model. Pokiaľ si zákazník
platí ročný aktualizačný poplatok, má nárok na aktuálne verzie a release základného
softvérového produktu Fabasoft.
b. Ročná aktualizácia pozostáva zo zaslania, resp. sprístupnenia programov zákazníkovi
na dohodnutom nosiči dát s návodom na inštaláciu a popisom vecných a technických
zmien. Realizácia inštalácie najnovšej verzie počítačového programu a jeho
nasadenia v jednotlivých prostrediach zákazníka, a taktiež prípadných nevyhnutných
úprav aplikácie z dôvodu nasadenia najnovšej verzie, nie sú zahrnuté v cene
aktualizačného poplatku. Táto inštalácia sa vykonáva iba po dohode zmluvných
strán.
4. Softvérový produkt bude zákazníkovi prenechaný v elektronickej forme, na ktorej bude
zaznamenaný ako objektový program v prevoditeľnom stave. Softvérový produkt sa ďalej
uvádza iba ako "licenčný materiál".
5. Softvérový produkt je zabezpečený elektronickým licenčným kľúčom, tento
bezpečnostný systém je súčasťou licenčného materiálu a je preto rovnako autorský
chránený ako i samostatný softvérový produkt.
6. Poskytovateľ si vyhradzuje všetky práva na licenčný materiál vrátane všetkých
zákazníkom vyrobených kópií a čiastočných kópií.
7. Zákazník nesmie bez jednoznačného písomného súhlasu poskytovateľa licencie licenčný
materiál v origináli, alebo v inej forme kompletných, alebo čiastkových kópií
sprístupňovať tretím osobám.
8. Zákazník nie je oprávnený tu uvedené práva prevádzať na tretie osoby alebo im udeľovať
povolenia na používanie.
9. Zákazník je povinný nezmenene dodržiavať v licenčnom materiáli obsiahnuté ochranné
značky, ako Copyright - označenia a iné právne výhrady.
10. Nové vydania a dodatky licenčného materiálu budú zákazníkovi ponúknuté v
primeranom časovom rozpätí podľa ich dispozície – za predpokladu, že si zákazník platí
ročný aktualizačný poplatok.
24

Reg. číslo zmluvy: 151/2017-2060-2020

11. Poskytovateľ licencie poskytne zákazníkovi ku všetkým ponúknutým softvérovým
produktom vždy najnovšie softvérové informácie, ktoré mu umožnia korektné využitie
produktu.
12. Zákazník je oprávnený prenechaný softvérový produkt spájať s ostatnými dáta
spracujúcimi programami.
Poskytovateľ licencie:

DWC Slovakia a.s.
Mlynské Nivy 71
821 05 Bratislava

25

