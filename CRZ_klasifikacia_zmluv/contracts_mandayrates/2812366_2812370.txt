ZMLUVA O SPOLUPRÁCI č. 6/2017
uzatvorená podľa § 269 ods. 2 zákona č. 513/1991 Zb. Obchodný zákonník v znení neskorších
predpisov a na základe § 6, § 39a ods. 5 zákona č. 131/2002 Z. z. o vysokých školách a o zmene
a doplnení niektorých zákonov v znení neskorších predpisov (ďalej len „partnerská zmluva“)
Zmluvné strany:
Na strane partnera 1:
Univerzita Komenského v Bratislave
Sídlo: Šafárikovo nám. 6, 818 06 Bratislava
Korešpondenčná adresa: Šafárikovo nám. 6, P.O.BOX 440, 814 99 Bratislava 1
Zastúpená: prof. RNDr. Karol Mičieta, PhD., rektor UK
IČO: 00 397 865
DIČ: 202 084 5332
IČ DPH: SK 202 084 5332
(ďalej len „UK“)
Univerzita Komenského v Bratislave, Vedecký park
Sídlo: Ilkovičova 8, 841 04 Bratislava 4
Korešpondenčná adresa: Ilkovičova 8, 841 04 Bratislava 4
Zastúpený: prof. RNDr. Ján Turňa, CSc., riaditeľ UVP UK na základe poverenia
IČO: 00 397 865
DIČ: 202 084 5332
IČ DPH: SK 202 084 5332
Bankové spojenie: Štátna pokladnica
IBAN: SK73 8180 0000 0070 0054 2311
Kontakt: tomas.adamik@rec.uniba.sk
(ďalej len „UVP UK“)
Na strane partnera 2:
INCLUSIVE4ALL, s.r.o
Sídlo: Vlčkova 43, 811 06 Bratislava
Za spoločnosť samostatne koná: Ing. Branislav Oravec
IČO: 36 758 779
DIČ: 202 236 6203
IČ DPH: SK 202 236 6203
Obchodný register Okresného súdu Bratislava I, oddiel: Sro, vložka č. 45286/B
Bankové spojenie: TATRABANKA
IBAN: SK55 1100 0000 0026 2503 0604
Kontakt: boravec@inclusive4all.com
(ďalej len „partner“)
(UK, UVP UK a partner ďalej spolu tiež „zmluvné strany“)

Čl. I
Cieľ a účel zmluvy
Uzatvorením tejto partnerskej zmluvy preukazujú obe strany svoj spoločný záujem na vytvorení
1

partnerstva v oblastiach jedinečných aktivít Univerzitného vedeckého parku UK. Účelom tejto
partnerskej zmluvy je vytvorenie spoločného pracoviska ako súčasti Technologického centra UVP
UK, ktoré bolo zriadené podľa § 39a ods. 5 zákona č. 131/2002 Z. z. o vysokých školách a o zmene a
doplnení niektorých zákonov v znení neskorších predpisov (ďalej len „zákon o vysokých školách)
s názvom UVP-INCLUSIVE4ALL .V predmetnom pracovisku Technologického centra UVP UK (ďalej len
„TC UVP“) budú pôsobiť zamestnanci oboch partnerov, a to v priestoroch novovybudovaného
Univerzitného vedeckého parku UK pre výkon výskumu, vývoja, inovácií a transferu technológií. Obe
strany uzatvárajú predmetné partnerstvo so zámerom efektívnejšieho strategického rozvoja oboch
strán.
1) Zmluvné strany majú v oblastiach výskumu biomedicíny a biotechnológií viaceré spoločné
záujmy. Z hľadiska efektívneho využitia ľudského potenciálu odborníkov pôsobiacich v obidvoch
zmluvných stranách, ako aj materiálnych prostriedkov, ktorými disponujú, dospeli k rozhodnutiu
uzatvoriť túto partnerskú zmluvu.
2) Účelom tejto partnerskej zmluvy je vytvorenie materiálnych a intelektuálnych podmienok pre
vzájomnú spoluprácu v oblasti výskumu biotechnológií so zameraním na vývoj bio 3D tlače a
koordinácia aktivít zmluvných strán v tejto oblasti. Konkrétne oblasti spolupráce sú uvedené v čl.
II tejto zmluvy.
3) V zmysle § 6 ods. 1 písm. i) a 39a zákona o vysokých školách bude aktívna spolupráca medzi
zmluvnými stranami zameraná na ich záujmové oblasti s cieľom kvalifikovanejšieho,
efektívnejšieho a rýchlejšieho, vzájomne koordinovaného riešenia úloh spoločného záujmu.
4) Zmluvné strany podpisom tejto partnerskej zmluvy prejavujú vôľu spolupracovať pri
zabezpečovaní svojich úloh v oblastiach vymedzených v čl. II tejto partnerskej zmluvy a to na
základe vzájomnej výhodnosti a prospešnosti.
5) V prípade potreby budú podmienky vzájomnej spolupráce zmluvných strán konkretizované
samostatnými doplňujúcimi zmluvami, dodatkami, prípadne inými dohodami uzatvorenými
výlučne v písomnej forme a odvolávajúcimi na túto Zmluvu o spolupráci. Konkretizácia
a špecifikácia sa bude týkať všetkých činností uvedených v článku II tejto Zmluvy o spolupráci
Čl. II
Oblasti spolupráce
1) Zmluvné strany zamerajú spoluprácu podľa tejto partnerskej zmluvy na nasledujúce oblasti
v záujme dosiahnutia nasledujúcich cieľov:
spolupráca pri vedeckej a výskumnej činnosti,
účasť na tvorbe návrhov a spolupráca pri realizácii domácich a zahraničných projektov,
koordinácia spoločných aktivít pri riešení príležitostí v programovom období 2014 – 2020 s
cieľom získať podporu na ich realizáciu,
spoločné vedecko-výskumné programy,
poskytovanie informácií a najnovších dosiahnutých poznatkov z oblasti vedy a výskumu,
výmena skúseností, príp. vzájomná podpora a spolupráca pri aktivitách medzinárodného
charakteru,
konzultačná činnosť podľa možností zmluvných strán,
účasť na spoločných organizovaných podujatiach v oblasti vedy a výskumu,
vzájomná propagácia.
2) Spolupráca podľa predchádzajúceho odseku tohto článku sa bude vždy vykonávať s prihliadnutím
na dodržiavanie relevantných právnych predpisov z oblasti autorských práv, priemyselného
vlastníctva, obchodného tajomstva, reklamy a pod. Práva duševného vlastníctva a všetky podklady
2

a informácie, ktoré si zmluvné strany vzájomne poskytnú zostávajú v ich vlastníctve.
K novovznikajúcim právam duševného vlastníctva budú zmluvné strany oprávnené v pomere, aký
zodpovedá miere ich participácie na ich vytvorení, ak sa z ohľadom na konkrétny predmet
spolupráce zmluvné strany nedohodnú inak.
3) Každá zmluvná strana tejto partnerskej zmluvy najneskôr do 5 dní odo dňa účinnosti tejto
partnerskej zmluvy písomne poverí jedného svojho zamestnanca (ďalej len „poverený
zamestnanec“) na výkon činností podľa čl. II. Písomné poverenie podľa predchádzajúcej vety ,
resp. jeho budúcu zmenu sú si zmluvné strany povinné bezodkladne písomne oznamovať a to
v záujme vzájomnej spolupráce a koordinácie poverených osôb jednotlivými zmluvnými stranami.
4) Účel tejto partnerskej zmluvy podľa čl. I ods. 2 tejto partnerskej zmluvy a ciele a oblasti
spolupráce podľa čl. II ods. 1 budú na základe dohody zmluvných strán dosahované aj vytvorením
spoločného pracoviska zmluvných strán ako súčasti TC UVP.
Čl. III
Spoločné pracovisko
1) Spoločné pracovisko vzniká v súlade s § 39a ods. 5 zákona o vysokých školách ako spoločné
pracovisko UK a partnera UK, ktoré je súčasťou TC UVP. Uvedené pracovisko sa bude označovať
názvom UVP-INCLUSIVE4ALL.
2) Zmluvné strany berú na vedomie, že predmetné pracovisko nemá a ani nebude mať vlastnú
pracovnoprávnu subjektivitu a teda ani vlastných zamestnancov. Toto spoločné pracovisko bude
na základe dohody zmluvných strán otvorenou štruktúrou, t. j. jeho personálne obsadenie sa
môže meniť na základe meniacich sa požiadaviek zmluvných strán, je však nevyhnutné, aby
personálne obsadenie spoločného pracoviska každou zmluvnou stranou bolo minimálne v rozsahu
jedného pracovníka v danom kalendárnom mesiaci. Aktuálny stav pracovníkov zmluvných strán
oprávnených pôsobiť v spoločnom pracovisku si zmluvné strany dohodnú (cestou poverených
zamestnancov) na začiatku zmluvného vzťahu a pri každej zamýšľanej zmene.
3) Zmluvná strana v postavení zamestnávateľa zamestnanca pôsobiaceho v spoločnom pracovisku
(ďalej len „pracovník) zodpovedá za splnenie všetkých štandardov a noriem relevantných na
výkon práce v priestoroch spoločného pracoviska z pohľadu pracovníka. Pracovníci pri výkone
práce v priestoroch spoločného pracoviska dodržiavajú vnútorné predpisy, nariadenia a príkazy
UK a UVP UK.
4) Spoločné pracovisko je zariadené a vybavené zodpovedajúcim laboratórnym nábytkom
a laboratórnou infraštruktúrou, ktoré sú oprávnení partneri využívať na činnosti súvisiace
s predmetom partnerstva. Zoznam vybavenia spoločného pracoviska tvorí príloha č. 2 .
5) Za dodržiavanie všetkých relevantných bezpečnostných a iných požiadaviek ktoré boli predmetom
užívacieho povolenia , zodpovedá osoba určená UVP UK.
6) Otázky hmotnej zodpovednosti pracovníkov pôsobiacich v spoločnom pracovisku vrátane určenej
osoby sa riadia príslušnými ustanoveniami pracovno-právnych prepisov.
Čl. IV
Priestory spoločného pracoviska
1) Zmluvné strany sa vzájomne dohodli, že pre potreby vzájomnej spolupráce podľa čl. II tejto zmluvy
a to najmä vedeckých a výskumných projektov budú na základe tejto partnerskej zmluvy pôsobiť v
priestoroch UVP UK.
3

2) Ako priestory spoločného pracoviska boli po vzájomnej dohode zmluvných strán určené:
- laboratórium č. 209 o rozlohe 17,76 m2 na 2.poschodí
- laboratórium č. 210 o rozlohe 61,48 m2 na 2.poschodí
na Ilkovičovej ul. č. 8 v budove „Univerzitný vedecký park Univerzity Komenského v Bratislave“
Bratislave IV – Karlovej Vsi, katastrálne územie Karlova Ves. Budova je v správe UVP UK.
3) Priestory spoločného pracoviska podľa ods. 3 tohto čl. sú vyznačené šrafovaním na situačnom
pláne, ktorý tvorí neoddeliteľnú prílohu č. 1 tejto partnerskej zmluvy.
4) Partner vyhlasuje, že má oprávnenie na vykonávanie činností, ktoré bude v priestoroch
spoločného pracoviska vykonávať. Kópia výpisu z Obchodného registra je neoddeliteľnou prílohou
č. 3 tejto partnerskej zmluvy.
5) UVP UK vystaví do 15 dní faktúru za uplynulý mesiac (ďalej len „fakturačné obdobie“) za reálne
vykázaný počet osobo-dní vynásobený prevádzkovým priemerom réžijných nákladov, ktorý
stanoví vždy na začiatku zmluvného vzťahu a vždy na začiatku kalendárneho roku, podľa
predpokladov režijných nákladov budovy. V prípade, že nie je splnená podmienka podľa bodu 8)
tohto článku, partner je povinný do 5 kalendárnych dní od ukončenia fakturačného obdobia
nahlásiť UVP UK počet osobo-dní ako podklad ku fakturácii.
Do 31. mája nasledujúceho roka vyúčtuje UVP UK partnerovi skutočnú úhradu prevádzkových
nákladov. Vo vyúčtovaní zohľadní rozdiel medzi zálohami za prevádzkové náklady a ich skutočnou
cenou. Následne je partner povinný zaplatiť nedoplatok do 15 dní odo dňa doručenia, resp. UVP
UK vrátiť preplatok odo dňa vystavenia vyúčtovania.
6) Výšku prevádzkových nákladov spoločného pracoviska stanoví UVP UK dohodou s partnerom na
základe počtu osôb pôsobiacich na spoločnom pracovisku, na základe rozlohy spoločného
pracoviska, príkonu inštalovaných prístrojov, predpokladanej spotreby vody, intenzity využívania
priestorov a ďalších skutočností, ktoré môžu myť vplyv na výšku prevádzkových nákladov.
7) Výpočet predpokladaných prevádzkových nákladov tvorí neoddeliteľnú prílohu č. 4 k tejto zmluve,
ktorá môže byť v prípade zmien upravená na základe súhlasu obidvoch zmluvných strán.
8) V prípade, že sa predpokladá využívanie spoločného pracoviska stálym počtom osôb, tento sa
zohľadní už pri výpočte predpokladaných prevádzkových nákladov a následnej fakturácii v zmysle
bodu 5). Pokiaľ v aktuálnom fakturačnom období nastane zmena oproti predpokladanému počtu
osobo-dní uvedenom vo výpočte prevádzkových nákladov, partner postupuje podľa bodu 5).
Čl. V
Práva a povinnosti zmluvných strán
1) Partner sa zaväzuje podieľať sa na prevádzkových nákladoch spoločného pracoviska podľa čl. Čl. IV
ods. 5) až 8).
2) Spoločné pracovisko a výkon vykonávaný na ňom sa riadi :
smernicami UK
príkazmi rektora UK
príkazmi riaditeľa UVP UK

Čl. VI
Práva duševného vlastníctva
4

1) Spolupráca sa bude vždy vykonávať s prihliadnutím na dodržiavanie relevantných právnych
predpisov z oblasti autorských práv, priemyselného vlastníctva, obchodného tajomstva, reklamy
a pod. Práva duševného vlastníctva a všetky podklady a informácie, ktoré si zmluvné strany
vzájomne poskytnú zostávajú v ich vlastníctve.
2) K novovznikajúcim právam duševného vlastníctva budú zmluvné strany oprávnené v pomere, aký
zodpovedá miere ich finančnej, personálnej a technologickej participácie na ich vytvorení, ak sa
z ohľadom na konkrétny predmet spolupráce zmluvné strany nedohodnú inak. V obidvoch
prípadoch bude vyhotovená osobitná dohoda.
3) Zmluvné strany prehlasujú, že predmet duševného vlastníctva predstavujúci výsledok spoločnej
aktivity, ktorý je majetkom zmluvných strán v pomere podielu financovania spoločnej aktivity
môže zmluvná strana použiť pri realizácii projektu s iným zmluvným partnerom len s
predchádzajúcim písomným súhlasom druhej zmluvnej strany tejto zmluvy. Udeliť licenciu tretej
strane k takémuto predmetu duševného vlastníctva možno len s predchádzajúcim písomným
súhlasom druhej zmluvnej strany.
Čl. VII
Bezpečnosť a ochrana zdravia pri práci a požiarna ochrana
Partneri sa v bode BOZP dohodli, že v rámci spoločných priestorov budú pristupovať v zmysle zákona
o BOZP č. 124/2006 Z.z . v znení neskorších predpisov.
Za plnenie povinností zamestnávateľa vyplývajúce zo zákona o BOZP č.124/2006 Z.z. v znení
neskorších predpisov a zo zákona o OPP č. 314/2001 Z.z. v znení neskorších predpisov.
Čl. VIII
Ďalšie dojednania
1) Zmluvné strany sa zaväzujú, že si budú poskytovať potrebnú súčinnosť pri plnení záväzkov z tejto
partnerskej zmluvy a navzájom sa budú bezodkladne informovať o všetkých skutočnostiach
potrebných pre ich spoluprácu podľa tejto partnerskej zmluvy.
Čl. IX
Ukončenie partnerstva
1) Zmluvu môže písomne vypovedať ktorákoľvek zmluvná strana bez uvedenia dôvodu. Výpovedná
lehota sú tri mesiace a začína plynúť od prvého dňa kalendárneho mesiaca nasledujúceho po
doručení výpovede.
2) Zmluva sa môže skončiť dohodou zmluvných strán.

Čl. X
Doručovanie písomností
1) Doručením akýchkoľvek písomností na základe tejto zmluvy sa rozumie doručenie písomnosti
doporučene poštou alebo kuriérom alebo osobne na adresu sídla zmluvnej strany uvedenú v
záhlaví tejto partnerskej zmluvy.
2) Za deň doručenia sa považuje deň, v ktorý zmluvná strana, ktorá je adresátom, doručovanú
písomnosť prevzala, čo potvrdila svojím podpisom na rovnopise písomnosti alebo na osobitnej
doručenke, odmietla prevziať alebo deň, v ktorý márne uplynula lehota pre vyzdvihnutie si
zásielky na pošte.

5

Čl. XI
Spoločné a záverečné ustanovenia
1) Táto zmluva o spolupráci sa uzatvára na dobu štyroch rokov.
2) Zmena tejto partnerskej zmluvy je možná len písomnou dohodou zmluvných strán, a to vo forme
priebežne číslovaného dodatku, s výnimkou zmeny podľa čl. IV ods. 7 tejto partnerskej zmluvy.
3) Neoddeliteľnou súčasťou tejto partnerskej zmluvy sú jej prílohy tak, ako to vyplýva z obsahu textu
tejto partnerskej zmluvy, a to:
a) Príloha č. 1 - situačný plán
b) Príloha č. 2 - zoznam vybavenia spoločného pracoviska
c) Príloha č. 3 - výpis z Obchodného registra partnera
d) Príloha č. 4 – výpočet predpokladaných nákladov spoločného pracoviska
4) Vo veciach neupravených touto partnerskou zmluvou sa zmluvný vzťah spravuje príslušnými
ustanoveniami Obchodného zákonníka v znení neskorších predpisov a ďalších súvisiacich
všeobecne záväzných právnych predpisov.
5) Ak niektoré ustanovenia tejto partnerskej zmluvy sú celkom alebo sčasti neplatné,
nevymáhateľné, neúčinné alebo neskôr stratia účinnosť, nie je tým dotknutá platnosť ostatných
ustanovení, ak je takéto neplatné, nevymáhateľné, neúčinné ustanovenie oddeliteľné od zvyšku
partnerskej zmluvy. Namiesto neúčinných ustanovení sa použije právna úprava, ktorá sa čo
najviac približuje zmyslu a účelu tejto partnerskej zmluvy a následne v danej veci zmluvné strany
čo najskôr uzatvoria platný dodatok podľa ods. 2 tohto čl.
6) Táto partnerská zmluva nadobúda platnosť dňom jej podpísania obidvoma zmluvnými stranami.
Partnerská zmluva nadobúda účinnosť v súlade s § 47a ods. 2 Občianskeho zákonníka dňom
nasledujúcim po dni zverejnenia zmluvy v Centrálnom registri zmlúv. Obidve zmluvné strany
súhlasia so zverejnením celého obsahu tejto partnerskej zmluvy v jej úplnom znení v Centrálnom
registri zmlúv a to podľa § 47a Občianskeho zákonníka.
7) Táto partnerská zmluva je vyhotovená v troch rovnopisoch, z ktorých každý má platnosť originálu.
Po jednom vyhotovení tejto partnerskej zmluvy prevezme UK a UVP UK a jedno jej vyhotovenie
prevezme partner.
8) Zmluvné strany vyhlasujú, že si túto partnerskú zmluvu riadne prečítali, jej obsahu porozumeli a
na znak toho, že obsah tejto partnerskej zmluvy zodpovedá ich skutočnej a slobodnej vôli, ju
vlastnoručne podpísali.

V Bratislave dňa ............

V Bratislave dňa ............

Bratislave dňa ..............

UK:

UVP UK:

Partner:

prof. RNDr. Karol Mičieta,
PhD.
rektor UK

prof. RNDr. Ján Turňa, CSc.
riaditeľ UVP UK
na základe poverenia

Ing. Branislav Oravec
INCLUSIVE4ALL, s.r.o.
konateľ

6

