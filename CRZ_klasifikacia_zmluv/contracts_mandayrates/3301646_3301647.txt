Zmluva o dielo č. 2/2018/110
uzavretá podľa § 536 a nasl. zákona č. 513/1991 Zb. Obchodný zákonník v znení neskorších
predpisov
a
licenčná zmluva
uzavretá podľa § 65 a nasl. zákona č. 185/2015 Z.z.
Autorský zákon (ďalej aj „Zmluva“)
pre
Návrh elektronického formuláru a vytvorenie funkčného prototypu na evidenciu stratégií
Miestnych akčných skupín
medzi
Objednávateľ:
obchodné meno: Pôdohospodárska platobná agentúra
sídlo: Hraničná 12, 815 26 Bratislava
konajúci prostredníctvom: Ing. Juraj Kožuch, PhD. – generálny riaditeľ
osoba oprávnená konať vo
veciach technických: Ing. Jurij Daškevič – riaditeľ sekcie IT
osoba oprávnená konať vo
veciach zmluvných: JUDr. Róbert Grančič – oddelenie právne
IČO: 307 94 323
bankové spojenie: Štátna pokladnica Bratislava
IBAN SK32 8180 0000 0070 0011 6152
Zhotoviteľ:
obchodné meno: Atos IT Solutions and Services s.r.o.
sídlo: Pribinova 19, 811 09 Bratislava
zapísaný v registri: Obchodný register vedený Okresným súdom
Bratislava I., oddiel: Sro vložka číslo: 66638/B
konajúci prostredníctvom: Martin Sůra – konateľ
osoba oprávnená konať vo Marián Miklošovič – projektový manažér
veciach technických:
osoba oprávnená konať vo Peter Tkáč – account manager
veciach zmluvných:
IČO: 45 650 276
DIČ: 2023110661
IČ DPH: SK2023110661
bankové spojenie:

Preambula
Táto Zmluva sa uzatvára na základe a v zmysle zákona č. 343/2015 Z. z. o verejnom obstarávaní
v platnom znení, nakoľko Zhotoviteľ ako uchádzač na predmet zákazky: Návrh elektronického
formuláru a vytvorenie funkčného prototypu na evidenciu stratégií Miestnych akčných skupín
uspel vo verejnom obstarávaní vyhlásenom Objednávateľom.

Čl.1
Definície pojmov
Informačný systém ITMS2014+ (ďalej aj „IS“) je počítačový program dodaný na základe:
a) Zmluvy o úprave existujúcich funkcionalít a architektúry ITMS v zmysle požiadaviek EK pre
PO 2014 – 2020 č. 1115/2013 zo dňa 28.06.2013,
b) Zmluvy o aktualizácii existujúcich funkcionalít a rozširovaní nových funkcionalít v
ITMS2014+ č. 759/2015 zo dňa 15.05.2015 a
c) Zmluvy o dielo a o poskytovaní služieb č. 373/2016 zo dňa 27.05.2016
Úradu podpredsedu vlády SR pre investície a informatizáciu, do ktorého Zhotoviteľ
implementuje funkčný prototyp na evidenciu stratégií Miestnych akčných skupín.
Úrad podpredsedu vlády SR pre investície a informatizáciu gestor a vlastník informačného
systému ITMS2014+.
Zmluvná strana je Objednávateľ alebo Zhotoviteľ alebo spolu ako Zmluvné strany.
Čl.2
Predmet zmluvy

2.1.

Predmetom tejto Zmluvy je záväzok Zhotoviteľa vykonať pre Objednávateľa a odovzdať
mu „Návrh elektronického formuláru a vytvorenie funkčného prototypu na evidenciu
stratégií Miestnych akčných skupín“ (ďalej aj „Dielo“) a záväzok Objednávateľa po
odovzdaní zaplatiť za Dielo Zhotoviteľovi dohodnutú cenu za Dielo.

2.2.

Na vykonanie Diela Zhotoviteľ:
a) vykoná analýzu Zoznamu požiadaviek Objednávateľa uvedených v 0 tejto Zmluvy
a na jej základe vypracuje návrh elektronického formuláru pre evidenciu stratégií
Miestnych akčných skupín,
b) zabezpečí vytvorenie funkčného prototypu na základe návrhu elektronického

formuláru pre evidenciu stratégií Miestnych akčných skupín.
2.3.

Objednávateľ sa zaväzuje poskytnúť Zhotoviteľovi dohodnutú súčinnosť, prevziať
vykonané Dielo a jeho časti a dohodnutým spôsobom zaplatiť Zhotoviteľovi dohodnutú
cenu za Dielo.
2

Čl.3
Spôsob vykonania Diela
3.1.

Dielo bude Zhotoviteľom vykonané v rozsahu podľa bodu 2.2.

3.2.

Dielo musí zodpovedať Zoznamu požiadaviek Objednávateľa uvedenému v 0 tejto Zmluvy.

3.3.

Dielo Zhotoviteľ vykoná do jedného mesiaca odo dňa nadobudnutia účinnosti zmluvy.

3.4.

Odovzdanie Diela Objednávateľovi sa uskutoční podľa čl. 6 tejto Zmluvy.

3.5.

Zhotoviteľ nebude v omeškaní, ak záväzok na plnenia, alebo činnosti podľa tejto Zmluvy
nemohol riadne a včas splniť pre okolnosti, ktoré po uzavretí tejto Zmluvy vznikli v
dôsledku ním nepredvídateľných a neodvrátiteľných okolností vylučujúcich zodpovednosť
- lehoty pre plnenia, alebo činnosti Zhotoviteľa podľa tejto Zmluvy sa predlžia o dobu
zodpovedajúcu dobe trvania takýchto okolností.

3.6.

Zhotoviteľ bude oprávnený použiť pri vykonávaní Diela plnenia tretích osôb, pričom za
konanie týchto tretích osôb Zhotoviteľ zodpovedá Objednávateľovi tak, ako keby konal
Zhotoviteľ sám.
Čl.4
Súčinnosť Objednávateľa

4.1.

Objednávateľ sa zaväzuje, že pre riadne plnenie záväzkov Zhotoviteľa z tejto Zmluvy
poskytne Zhotoviteľovi bezodplatne potrebnú súčinnosť, a to najmä tým, že:
4.1.1. najneskôr do 5 dní od výzvy Zhotoviteľa odovzdá Zhotoviteľovi

požadované

doplňujúce informácie a/alebo vyjadrenia,
4.1.2. zabezpečí riadnu činnosť členov projektového tímu za Objednávateľa ako aj

projektového manažéra Objednávateľa,
4.1.3. zabezpečí účasť členov projektového tímu Objednávateľa na analytických

stretnutiach a vo fáze testovania prototypu,
4.1.4. poskytne súčinnosť potrebnú pre vykonanie odovzdávacieho testu,
4.1.5. zabezpečí potrebný rozsah súčinnosti tretích osôb.
4.2.

Zhotoviteľ nebude v omeškaní, ak jeho záväzok na plnenia/činnosti podľa tejto Zmluvy
nemohol byť riadne a včas splnený pre to, že Objednávateľ mu, z akéhokoľvek dôvodu,
riadne a včas neposkytol súčinnosť povinnú podľa tejto Zmluvy - lehoty pre
plnenia/činnosti zhotoviteľa podľa tejto Zmluvy sa predlžia o dobu trvania neposkytnutia
súčinnosti. Ak omeškaním Objednávateľa s riadnym poskytnutím súčinnosti vzniknú
Zhotoviteľovi zvýšené náklady, Objednávateľ tieto nahradí v preukázanej výške.

3

Čl.5
Riadenie projektu

5.1.

Projektovým manažérom Objednávateľa bude: Jurij Daškevič.
Projektový manažér Objednávateľa bude súčasne vedúcim projektového tímu
Objednávateľa. Ďalší členovia projektového tímu Objednávateľa sú uvedení v Príloha č. 2
tejto Zmluvy.
Projektový manažér Objednávateľa bude oprávnený na to, aby za Objednávateľa:
a) schválil návrh elektronického formuláru pre evidenciu stratégií Miestnych akčných
skupín,
b) zabezpečoval potrebnú súčinnosť Objednávateľa,
c) podpísal protokoly a zápisnice podľa Čl.6,
d) poskytoval dodatočné lehoty pri omeškaní druhej Zmluvnej strany.

5.2.

Projektovým manažérom Zhotoviteľa bude: Marián Miklošovič.
Projektový manažér Zhotoviteľa bude súčasne vedúcim projektového tímu Zhotoviteľa.
Ďaľší členovia projektového tímu Zhotoviteľa sú uvedení v Príloha č. 2 tejto Zmluvy.
Projektový manažér Zhotoviteľa bude oprávnený na to, aby za Zhotoviteľa:
a) podpísal protokoly a zápisnice podľa Čl.6,
b) poskytoval dodatočné lehoty pri omeškaní druhej Zmluvnej strany.

5.3.

Zmluvné strany môžu zmeniť nimi určených členov projektového tímu ako aj ich
projektového manažéra. Zmena je účinná odo dňa jej písomného oznámenia druhej
Zmluvnej strane.
Čl.6
Odovzdanie

6.1.

Návrh elektronického formuláru pre evidenciu stratégií Miestnych akčných skupín (bod
2.2 písm. a) odovzdá Zhotoviteľ Objednávateľovi v elektronickej forme a to v 2
vyhotoveniach. O odovzdaní bude vyhotovený protokol.

6.2.

Vytvorenie funkčného prototypu (bod 2.2 písm. b) odovzdá Zhotoviteľ Objednávateľovi
vykonaním odovzdávacieho testu.

6.3.

Odovzdávací test podľa bodu 6.2 bude vykonaný podľa plánu odovzdávacieho konania.

6.4.

Objednávateľ je povinný zúčastniť sa na odovzdávacom teste, na vykonanie ktorého bol
Zhotoviteľom pozvaný najmenej 5 pracovných dni pred termínom konania
odovzdávacieho testu. Neúčasť takto pozvaného Objednávateľa nebráni vykonaniu
odovzdávacieho testu.

6.5.

Ak sa pri odovzdávacom teste podľa bodu 6.3 vyskytnú vady, znemožňujúce užívanie
Diela, po odstránení týchto vád sa vykoná opakovaný odovzdávací test.
4

6.6.

Ak sa pri odovzdávacom teste podľa bodu 6.3 nevyskytnú vady, alebo sa pri ňom vyskytnú
iba také vady, ktoré nebudú znemožňovať užívanie Diela, Dielo sa bude považovať za
odovzdané Objednávateľovi. Projektoví manažéri dojednajú primeranú lehotu na
odstránenie vád.

6.7.

O výsledku odovzdávacieho testu sa vyhotoví zápisnica.

6.8.

Odovzdaniami časti Diela podľa tohto článku sa Dielo bude považovať za vykonané a jeho
predmet za odovzdaný Objednávateľovi.

6.9.

V prípade, že Objednávateľ bez oprávneného dôvodu v rozpore s touto Zmluvou
nepodpíše odovzdávací dokument vyhotovený podľa tejto Zmluvy, považuje sa takýto
odovzdávací dokument za podpísaný a odovzdávané plnenie za Objednávateľom
akceptované dňom jeho riadneho predloženia na podpis Objednávateľovi.
Čl.7
Licencie

7.1.

K vytvorenému Dielu ako k autorskému dielu v zmysle zákona č. 185/2015 Z.z. Autorský
zákon (ďalej len „Autorský zákon“) udeľuje Zhotoviteľ Objednávateľovi a Úradu
podpredsedu vlády SR pre investície a informatizáciu licenciu v rozsahu, aká bola udelená
Úradu podpredsedu vlády SR pre investície a informatizáciu podľa Zmluvy o dielo
a o poskytovaní služieb č. 373/2016 zo dňa 27.05.2016.

7.2.

Odmena za licenciu oprávňujúcu na používanie a úpravy Diela je zahrnutá v cene za Dielo.

7.3.

Oprávnenia z licencie k Dielu zaniknú, ak Objednávateľ najneskôr do 30 dní po lehote
splatnosti nezaplatí cenu za Dielo alebo v prípade, že poruší akýmkoľvek spôsobom
licenčné podmienky podľa tejto Zmluvy.
Čl.8
Cena za Dielo a platobné podmienky

8.1.

Celková cena za Dielo sa dohoduje v zmysle zákona Národnej rady Slovenskej republiky č.
18/1996 Z.z. o cenách v znení neskorších predpisov vo výške:
cena 48.500,- € bez DPH
slovom: štyridsaťosemtisíc päťsto EUR bez DPH
cena 58.200,- € s DPH
slovom: päťdesiatosemtisíc dvesto EUR s DPH

8.2.

Objednávateľ sa zaväzuje, že cenu za Dielo uhradí na základe vystavenej faktúry so
splatnosťou 30 dní odo dňa ich vystavenia po odovzdaní Diela.

8.3.

Peňažný záväzk Objednávateľa bude uhradený bezhotovostným prevodom a ako taký
bude splnený pripísaním sumy peňažného záväzku (vrátane DPH) na účet Zhotoviteľa
v jeho banke.

8.4.

K cene za Dielo bude uplatnená DPH podľa platných právnych predpisov.
5

8.5.

Zmluvné strany môžu zmeniť nimi uvedené čísla účtov v tejto Zmluve. Zmena je účinná
odo dňa jej písomného oznámenia druhej Zmluvnej strane.

8.6.

V cene za Dielo nie je zahrnutá DPH. V prípade, že sa zvýšia resp. zavedú nové poplatky,
dane alebo iné výdaje súvisiace s dodávkou Diela, toto zvýšenie znáša Objednávateľ.

Čl.9
Ochrana dôverných informácií a osobných údajov

9.1.

Za dôverné informácie sa pre účely tejto Zmluvy považujú všetky a akékoľvek údaje, dáta,
podklady, poznatky, dokumenty alebo akékoľvek iné informácie, bez ohľadu na formu ich
zachytenia, (i) ktoré sa týkajú Zmluvy a jej plnenia, (ii) ktoré sa týkajú Zmluvnej strany
(najmä informácie o jej činnosti, štruktúre, hospodárskych výsledkoch, zmluvách,
finančné, štatistické a účtovné informácie, informácie o jej majetku, aktívach a pasívach,
pohľadávkach a záväzkoch, informácie o jej technickom a programovom vybavení, knowhow, hodnotiace štúdie a správy, podnikateľské stratégie a plány, informácie týkajúce sa
predmetov chránených právom priemyselného alebo iného duševného vlastníctva
a všetky ďalšie informácie o Zmluvnej strane), (iii) ktoré sa týkajú obchodných partnerov
(zákazníkov, dodávateľov, atď.) Zmluvnej strany, (iv) ktoré boli poskytnuté Zmluvnej
strane pred nadobudnutím platnosti a účinnosti tejto Zmluvy, pokiaľ sa týkajú jej
predmetu a/alebo obsahu (najmä žiadosť o cenovú ponuku, cenová ponuka) a/alebo (v)
ktoré sú výslovne označené ako dôverné alebo iným obdobným označením.

9.2.

Ak Zmluvná strana poskytne (odovzdá) alebo sprístupní druhej Zmluvnej strane dôvernú
informáciu, druhá Zmluvná strana môže takúto informáciu poskytnúť alebo sprístupniť
tretej osobe iba v prípade:
a) ak to bude potrebné pre plnenie jej povinností a/alebo pre výkon jej práv zo
záväzkového vzťahu z tejto Zmluvy alebo zo záväzkového vzťahu vzniknutého
v súvislosti s touto Zmluvou,
b) ak na to bude povinná podľa všeobecne záväzného právneho predpisu alebo podľa
vykonateľného rozhodnutia, opatrenia alebo výzvy príslušného orgánu verejnej
moci,
c) ak to bude potrebné v súdnych, rozhodcovských, správnych a iných obdobných
konaniach týkajúcich sa oboch Zmluvných strán,
d) ak treťou osobou bude osoba, ktoré vo vzťahu k poskytnutým alebo sprístupneným
informáciam bude mať zákonom uloženú povinnosť zachovávania mlčanlivosti,
e) ak treťou osobou bude osoba, ktorej plnenia Zhotoviteľ použije na plnenie
povinností zo záväzkového vzťahu z tejto Zmluvy alebo zo záväzkového vzťahu
vzniknutého v súvislosti s touto Zmluvou (subdodávatelia a partnerské spoločnosti) takáto tretia osoba musí písomne prevziať záväzok ochrany poskytnutých alebo
sprístupnených informácií,

6

inak je na poskytnutie alebo sprístupnenie dôvernej informácie tretej osobe potrebný
predchádzajúci písomný súhlas Zmluvnej strany, ktorá túto informáciu druhej Zmluvnej
strane poskytla (odovzdala) alebo sprístupnila.
9.3.

Dôvernými informáciami budú aj ustanovenia tejto Zmluvy a jej prípadné zmeny
a doplnenia obsiahnuté v dodatkoch k tejto Zmluve. Dôverné informácie môžu byť
použité výhradne na účely plnenia predmetu zmluvy. Tieto informácie bude bez
predchádzajúceho súhlasu druhej Zmluvnej strany možné tretej osobe poskytnúť alebo
sprístupniť iba v prípadoch uvedených v bode 9.2.

9.4.

Zmluvné strany budú ochraňovať dôverné informácie druhej Zmluvnej strany, a to
s rovnakou starostlivosťou ako ochraňujú vlastné informácie rovnakého druhu, vždy však
najmenej v rozsahu primeranej odbornej starostlivosti.

9.5.

Ochrana podľa tohto článku Zmluvy nebude povinnou vo vzťahu k informáciám, ktoré sa
po ich poskytnutí alebo sprístupnení druhej Zmluvnej strane stanú verejne známymi bez
porušenia tejto Zmluvy.

Čl.10
Zodpovednosť za vady a záručná doba
10.1. Zhotoviteľ zodpovedá za to, že predmet tejto Zmluvy bude zhotovený podľa tejto Zmluvy,

technických noriem a všeobecne záväzných právnych predpisov, a že počas záručnej doby
bude mať Dielo vlastnosti dohodnuté v tejto Zmluve.
10.2. Zhotoviteľ nezodpovedá za chyby pri úpravách alebo opravách, ktoré uskutoční

Objednávateľ alebo tretia strana.
10.3. Zmluvné strany sa dohodli, že počas záručnej doby má Objednávateľ právo požadovať a

Zhotoviteľ povinnosť bezplatne odstrániť vady.
10.4. Nárok

na odstránenie vád Objednávateľ uplatní písomne na adresu
Zhotoviteľa uvedenú na prvej strane tejto Zmluvy alebo service deskový e-mail, ktorý
Zhotoviteľ poskytne Objednávateľovi do 15 dní od účinnosti zmluvy, prípadne na iné
adresy písomne oznámené Zhotoviteľom Objednávateľovi. Vady musia byť primeraným
spôsobom zrozumiteľne a dostatočne popísané.

10.5. Zhotoviteľ sa zaväzuje, že v každom konkrétnom prípade riadne reklamovanú vadu

odstráni spôsobom a v termíne dohodnutom s Objednávateľom.
10.6. Záručná doba na Dielo je 12 mesiacov, s tým, že v tejto dobe bude Dielo spôsobilé na

použitie na účel zodpovedajúci jeho určeniu. Záručná doba začne plynúť, keď vytvorenie
Diela bude odovzdané Objednávateľovi.

7

Čl.11
Zodpovednosť za škody
11.1. Zmluvné strany sa dohodli, že zodpovednosť Zhotoviteľa za škodu spôsobenú

Objednávateľovi pri plnení záväzkov z tejto Zmluvy alebo inak v súvislosti s touto Zmluvou
bude daná iba v prípade Zhotoviteľom zavinenej priamej škody, pričom Zhotoviteľ bude
povinný nahradiť ušlý zisk a ani škody vzniknuté ako náklady na obnovu poškodených
alebo stratených dát a celková výška náhrad škôd, ktorú si Objednávateľ bude môcť
nárokovať a ktorú Zhotoviteľ bude musieť nahradiť môže byť najviac 50 % z celkovej ceny
za Dielo bez DPH uvedenej v bode 9.1, a to aj v prípade spôsobenia viacerých škôd, bez
ohľadu na ich počet.

Čl.12
Odstúpenie od zmluvy
12.1. Od tejto Zmluvy možno odstúpiť iba v prípadoch uvedených v tomto článku Zmluvy

a podľa podmienok uvedených v tomto článku Zmluvy.
12.2. Ak Zhotoviteľ bude vlastným zavinením v omeškaní s vykonaním Diela o viac ako 60 dní

a tento záväzok nesplní ani v dodatočnej lehote poskytnutej Objednávateľom v dĺžke
najmenej 30 dní, Objednávateľ je oprávnený odstúpiť od tejto Zmluvy.
12.3. Ak Objednávateľ bude v omeškaní s poskytnutím súčinnosti podľa článku 4 tejto Zmluvy

a túto súčinnosť neposkytne ani v dodatočnej lehote poskytnutej Zhotoviteľom v dĺžke
najmenej 10 dní, Zhotoviteľ je oprávnený odstúpiť od tejto Zmluvy.
12.4. Ak Objednávateľ bude v omeškaní so zaplatením čiastky fakturovanej Zhotoviteľom podľa

tejto Zmluvy o viac ako 30 dní a tento záväzok nesplní ani v dodatočnej lehote
poskytnutej Zhotoviteľom v dĺžke najmenej 30 dní, Zhotoviteľ je oprávnený odstúpiť od
tejto Zmluvy.
12.5. Zhotoviteľ je oprávnený odstúpiť od Zmluvy aj v prípade, ak Objednávateľ poruší licenčné

podmienky a obmedzenia podľa tejto Zmluvy.
12.6. Pri odstúpení od Zmluvy Zmluvné strany nebudú povinné vrátiť plnenia poskytnuté im

pred odstúpením od Zmluvy druhou Zmluvnou stranou a nebudú oprávnené žiadať
vrátenie plnení poskytnutých pred odstúpením od Zmluvy druhej Zmluvnej strane. Nároky
Zhotoviteľa na zaplatenie ceny za časti Diela už odovzdané Objednávateľovi nebudú
odstúpením od Zmluvy dotknuté.

8

Čl.13
Osobitné dojednania
13.1. Pohľadávky vzniknuté pri plnení tejto Zmluvy alebo akokoľvek inak v súvislosti s touto

Zmluvou možno započítať len písomnou dohodou Zmluvných strán.
13.2. Záväzky a práva ako právo na ochranu dôverných informácií ako aj iné práva a záväzky

vyplývajúce z tejto Zmluvy, ktoré svojou povahou majú trvať aj po skončení tejto Zmluvy,
trvajú aj po jej skončení.
13.3. Zmluvné plnenie zo strany Zhotoviteľa platí za podmienky, že nevzniknú žiadne

obmedzenia na základe národných a medzinárodných obchodných a colných právnych
predpisov, ako ani žiadne embargá (a/alebo iné sankcie).
13.4. Zmluvné strany sa dohodli, že Zhotoviteľ má právo používať pri svojich obchodných

aktivitách informáciu o realizácii tejto zmluvy ako svoju referenciu a to v rozsahu
obchodného mena Objednávateľa, roku realizácie predmetu Zmluvy a názvu projektu.
Pre doručovanie písomností medzi Zmluvnými stranami súvisiacich s touto Zmluvou platí,
že písomnosť sa považuje za doručenú dňom jej faktického doručenia druhej Zmluvnej
strane. Písomnosť sa tiež považuje za doručenú dňom, keď márne uplynie lehota na
prevzatie si zásielky na pošte, a to aj v prípade, že sa adresát o uložení zásielky
nedozvedel. Zásielka sa považuje za doručenú aj v prípade úmyselného konania adresáta
majúceho za následok neúspešné doručenie písomnosti.

Čl.14
Záverečné ustanovenia
14.1. Neoddeliteľnou súčasťou tejto Zmluvy sú prílohy:

Príloha č. 1
Príloha č. 2

Zoznam požiadaviek Objednávateľa,
Zloženie projektových tímov

14.2. V prípade rozporu medzi znením Zmluvy a jej príloh sa záväzkový vzťah medzi Zmluvnými

stranami spravuje znením Zmluvy.
14.3. Na záväzkový vzťah z tejto Zmluvy sa nepoužijú (všeobecné) obchodné podmienky žiadnej

zo Zmluvných strán.
14.4. Ak sa zistí, že niektoré z ustanovení tejto Zmluvy je neplatné alebo neúčinné, neplatnosť

alebo neúčinnosť ustanovenia nebude mať za následok neplatnosť alebo neúčinnosť
ďalších ustanovení Zmluvy, ani samotnej Zmluvy. Zmluvné strany sa zaväzujú, že neplatné
alebo neúčinné ustanovenie bez zbytočného odkladu nahradia tak, aby bol v čo
najväčšom možnom rozsahu dosiahnutý účel, ktorý v čase uzavretia tejto Zmluvy sledovali
neplatným alebo neúčinným ustanovením. Obdobne budú Zmluvné strany postupovať aj
v prípade, ak sa zistí, že niektoré z ustanovení tejto Zmluvy je nevykonateľné.
14.5. Táto Zmluva nadobúda platnosť dňom jej podpisu oprávnenými zástupcami oboch

Zmluvných strán a účinnosť dňom nasledujúcim po dni jej zverejnenia v Centrálnom
registri zmlúv.
9

14.6. S výnimkami uvedenými v tejto Zmluve je túto Zmluvu možné meniť a dopĺňať len formou

písomných dodatkov podpísaných oboma Zmluvnými stranami.
14.7. Táto Zmluva a záväzkový vzťah z tejto Zmluvy sa spravuje zákonom č. 513/1991 Zb.

Obchodný zákonník v znení neskorších predpisov a Autorským zákonom. Akékoľvek
prípadné spory týkajúce sa tejto Zmluvy alebo inak súvisiace s touto Zmluvou budú
prednostne riešené rokovaním a dohodou Zmluvných strán. Ak nebudú takto
v primeranej lehote v dĺžke najmenej 60 dní vyriešené, môžu byť predložené na
rozhodnutie príslušnému súdu Slovenskej republiky.
14.8. Táto Zmluva sa podpisuje v 4 (štyroch) vyhotoveniach, z ktorých každá Zmluvná strana

obdrží po 2 (dve) vyhotovenia.
14.9. Zmluvné strany vyhlasujú, že si túto Zmluvu prečítali, jej obsahu porozumeli a na znak

toho, že obsah tejto Zmluvy zodpovedá ich skutočnej a slobodnej vôli, ju podpisujú.

V Bratislave dňa:

Pôdohospodárska platobná agentúra
Ing. Juraj Kožuch, PhD.
Generálny riaditeľ

V Bratislave dňa:

Atos IT Solutions and Services s.r.o.
Martin Sůra
konateľ

10

Príloha č. 1.

Zoznam požiadaviek Objednávateľa
Právne normy a dokumenty:
Partnerská dohoda SR na roky 2014 – 2020 ako dokument na najvyššej
úrovni definuje požiadavky na implementáciu EŠIF v SR v programovom
Partnerská dohoda SR
období 2014 – 2020. Partnerská dohoda definuje a vymedzuje základné
rámcové požiadavky a na celý proces implementácie EŠIF v SR.
Systém riadenia CLLD
Systém riadenia CLLD 2014 – 2020 definuje štandardné základné
(LEADER a komunitný
procesy a postupy, ktoré zabezpečia harmonizované uplatňovanie
rozvoj pre programové pravidiel pri poskytovaní príspevkov z PRV SR 2014 – 2020 a IROP v
obdobie 2014 - 2020
oblasti CLLD.
Systém riadenia PRV SR 2014 – 2020 predstavuje rámec pre
implementáciu Programu rozvoja vidieka 2014 - 2020, pričom definuje
základné procesy a postupy riadenia zabezpečované riadiacim orgánom.
Systém riadenia PRV
Na právne vzťahy a operácie z PRV SR 2014 – 2020 v oblasti CLLD
neupravené Systémom riadenia CLLD, sa primerane vzťahujú
ustanovenia Systému riadenia PRV SR.
Zákon č. 305/2013 Z. z. o elektronickej podobe výkonu pôsobnosti
Zákon č. 305/2013 Z. z. orgánov verejnej moci a o zmene a doplnení niektorých zákonov (zákon
o e-Governmente) v znení neskorších predpisov.
Zákon č. 275/2006 Z. z. o informačných systémoch verejnej správy v
Zákon č. 275/2006 Z. z.
znení neskorších predpisov.
Výnos č. 55 /2014 Z. z. o štandardoch pre informačné systémy verejnej
Výnos č. 55 /2014 Z. z.
správy.

Dodanie diela bude pozostávať z:
 návrhu elektronického formuláru pre evidenciu stratégií Miestnych akčných skupín
 vytvorenia funkčného prototypu na evidenciu stratégií Miestnych akčných skupín
Návrh elektronického formuláru pre evidenciu stratégií Miestnych akčných skupín:
 formulár musí obsahovať zoznam údajov a to najmä názov miestnej akčnej skupiny, kraj, okres,
obec, kontaktná osoba a ďalšie údaje v súlade s vyššie uvedenými právnymi normami
a dokumentami,
 k formuláru je potrebné dodať analytický dokument riešenia, na základe ktorého bude prototyp
vytvorený s popisom atribútov, pravidlami a logikou napĺňania jednotlivých polí.
Vytvorenie funkčného prototypu na evidenciu stratégií Miestnych akčných skupín:
 prototyp musí byť v súlade s analytickým dokumentom
 webová aplikácia
o GUI systému musí byť používateľsky prívetivé a intuitívne









o podpora na prehliadačoch Microsoft Internet Explorer, Google Chrome, Mozilla Firefox,
Apple Safari
Databázová časť
o prototyp musí podporovať export údajov z databázy
o databáza a prototyp budú slúžiť pre evidenciu 87 Miestnych akčných skupín
Úrovne prístupu
o pre zabezpečenie vypĺňania dát bude nutné vytvoriť úrovne prístupu s odlišnými
prístupovými právami pre pracovníkov Pôdohospodárskej platobnej agentúry
a pracovníkov Miestnych akčných skupín
Auditovateľnosť
o vyžaduje sa zaznamenávanie všetkých dôležitých úkonov a činností – systém musí
zaznamenávať a vyhodnocovať všetky kritické úkony používateľov a musí zabezpečovať
uchovávané údaje a prevádzkové záznamy proti neautorizovanej zmene.
Hosting
o architektúra prototypu musí podporovať možnosť nasadenia riešenia v cloude

Príloha č. 2.

Zloženie projektových tímov

Projektový tím Zhotoviteľa:
Meno

E-mail

Marián Miklošovič

marian.miklošovič@atos.net

Vladimír Goldschmidt

vladimir.goldschmidt@atos.net

Tibor Bandurič

tibor.bandurič@atos.net

Projektový tím Objednávateľa:
Meno

E-mail

Jurij Daškevič

jurij.daskevic@apa.sk

Dušan Daniš

dusan.danis@apa.sk

Martin Oczvirk

martin.oczvirk@apa.sk

Martin Ševc

martin.sevc@apa.sk

Eva Baková

eva.bakova@apa.sk

