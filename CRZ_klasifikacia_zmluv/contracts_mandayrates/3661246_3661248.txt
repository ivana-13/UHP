ZoD na realizáciu diela „Obnova zdrojovej sústavy 24V po trase ropovodu “

Evidenčné číslo zmluvy
Zhotoviteľa:

Objednávateľa:

ZMLUVA O DIELO
Zmluvné strany:
it smart s.r.o.
Popradská 66
Košice - mestská časť Západ 040 11
registrácia:
Obchodný register Okresného súdu Košice 1, odd.
Sro, vl.č.
31907/V
osoba oprávnená k podpisu zmluvy:
Ing. Milan Gúčik, konateľ
IČO:
47063424
IČ pre DPH:
SK2023724428
DIČ:
2023724428
bankové spojenie:
Československá obchodná banka, a.s.
číslo účtu:
40 1780 1742/7500
IBAN:
SK86 7500 0000 0040 1780 1742
SWIFT kód:
CEKOSKBX
osoba oprávnená rokovať vo veciach
- obchodných:
Ing.Milan Gúčik - konateľ
- technických:
Ing.Juraj Kundrát- technológ, projektant
Číslo vložky v Registri partnerov verejného sektora: 18914
(ďalej len ,,zhotoviteľ“)
a
TRANSPETROL, a. s.
Šumavská 38
821 08 Bratislava
registrácia:
Obchodný register Okresného súdu Bratislava I,
odd. Sa, vl. č. 507/B
osoba oprávnená k podpisu zmluvy:Ing. Ivan Krivosudský,
predseda predstavenstva
RNDr. Martin Ružinský, PhD.,podpredseda predstavenstva
IČO:
31341977
IČ pre DPH:
SK2020403715
DIČ:
2020403715
bankové spojenie:
Tatra banka, a.s.
číslo účtu:
2621021532/1100,
IBAN:
SK79 1100 0000 0026 2102 1532
osoba oprávnená rokovať vo veciach:
obchodných:
Ing. Marek Zálom ,VoTgD
technických:
p. Štefan Golian , vedúci oddelenia prenosových systémov
(ďalej len ,,objednávateľ“)
uzatvárajú podľa § 536 a nasl. Obchodného zákonníka č. 513/1991 Zb.
v znení neskorších predpisov túto zmluvu o dielo
na zhotovenie diela

1/10

ZoD na realizáciu diela „Obnova zdrojovej sústavy 24V po trase ropovodu “

Čl. I
PREDMET ZMLUVY
1.1 Zhotoviteľ sa zaväzuje na svoje náklady a na svoje nebezpečenstvo riadne a včas
vykonať pre objednávateľa dielo vymedzené v tejto zmluve o dielo (ďalej aj len
„zmluva“ alebo „ZoD“) v rozsahu a podľa podmienok dohodnutých v tejto zmluve.
1.2 Objednávateľ sa zaväzuje riadne a včas zhotovené dielo v súlade s touto ZoD prevziať
a zaplatiť dohodnutú cenu za jeho vykonanie podľa platobných podmienok dohodnutých
v tejto zmluve.
1.3 Dielom podľa tejto zmluvy je: „Obnova zdrojovej sústavy 24V po trase ropovodu“ Podrobná
špecifikácia a rozsah diela a cena sú uvedené v Prílohe č. 1 tejto zmluvy. Zhotoviteľ sa
zaväzuje vykonať dielo v rozsahu a kvalite podľa tejto zmluvy a predloženej
špecifikácii, ktorá tvorí prílohu č.1 tejto zmluvy, v súlade s vyjadreniami dotknutých
organizácií a orgánov štátnej správy, všeobecne záväznými právnymi predpismi,
platnými technickými normami, najmä STN, ako aj pokynmi a internými predpismi
objednávateľa, s ktorými bol zhotoviteľ oboznámený.
1.4 Zhotoviteľ potvrdzuje, že sa v plnom rozsahu zoznámil s rozsahom a povahou diela, že
sú mu známe technické, kvalitatívne a iné podmienky k realizácii diela a že disponuje
takými technickými, materiálnymi a personálnymi kapacitami, oprávneniami
a odbornými znalosťami, ktoré sú k riadnemu vykonaniu diela potrebné.
1.5 Zmenu diela, ktorá bude mať za následok zvýšenie ceny diela je možné vykonať iba po
predchádzajúcom písomnom súhlase objednávateľa, zastúpeného osobami oprávn enými
k podpisu zmluvy o dielo. Zvýšenie dohodnutej ceny diela je možné vykonať len na
základe písomného dodatku k ZoD, ktorý musí byť podpísaný osobami oprávnenými
k podpisu ZoD.
1.6 Zmluvné strany sa dohodli, že dielo bude odovzdané a prevzaté v dvoch častiach tak ako
je to špecifikované v prílohe č. 2 Harmonogram prác a fakturačné míľniky..

Čl. II
ČAS PLNENIA
2.1
2.2

2.3

2.4

Zhotoviteľ sa zaväzuje vykonať dielo podľa bodu 1.3 tejto zmluvy do 185 kalendárnych dní od
účinnosti tejto zmluvy
V prípade, že zhotoviteľ pripraví zmluvné dielo k odovzdaniu a prevzatiu aj pred dohodnutým
termínom jeho vykonania, zaväzuje sa objednávateľ riadne zhotovené dielo prevziať aj v skoršie
ponúknutom termíne a zaplatiť jeho cenu dohodnutú v tejto zmluve.
Zhotoviteľ je povinný bez meškania písomne informovať objednávateľa o vzniku akejkoľvek
udalosti, ktorá bráni alebo sťažuje realizáciu diela s dôsledkom omeškania času plnenia,
uvedeného v bode 2.1 tejto zmluvy.
Vplyv nepriaznivých okolností na realizáciu diela (napr. problémy s dodávkou potrebných
materiálov, komponentov resp. výkonov, vplyv poveternostných podmienok) nebude
zhotoviteľom uplatňovaný a objednávateľom zohľadnený ako prekážka brániaca riadnemu
zhotovovaniu diela a nebude objednávateľom uznaný ako dôvod na zmenu zmluvných záväzkov a
posun dohodnutých termínov, resp. termínu vykonania diela podľa bodu 2.1. tejto zmluvy.
Zhotoviteľ je povinný po skončení nepriaznivých vplyvov na realizáciu diela prijať také opatrenia
(napr. zvýšenie tempa prác, predĺženie pracovných smien, nasadenie vyššieho počtu pracovníkov
a techniky, zrýchlenie tempa dodávok a výkonov a pod.), ktoré budú viesť k odstráneniu
prípadného omeškania.

2/10

ZoD na realizáciu diela „Obnova zdrojovej sústavy 24V po trase ropovodu “

Čl. III
CENA DIELA
3.1

V súlade s ustanovením § 3 ods. 3 zákona NR SR č. 18/1996 Z. z. o cenách v znení neskorších
predpisov sa zmluvné strany dohodli na cene za vykonanie diela podľa bodu 1.3 vo výške
123 500,- EUR bez DPH (slovom: stodvadsaťtritisíc päťsto EUR).

3.2

Dohodnutá cena za dielo obsahuje všetky oprávnené náklady zhotoviteľa, súvisiace s plnením
jeho záväzkov podľa tejto zmluvy.

3.3

Dohodnuté kvalitatívne, dodacie a iné podmienky pre zhotovenie diela, za ktorých platí
dohodnutá cena, sú vymedzené touto zmluvou. Odchylné ustanovenia v ponuke zhotoviteľa od
ustanovení dohodnutých v tejto zmluve sa v tomto zmluvnom vzťahu neuplatnia (sú neplatné).

3.4

Dohodnutú cenu diela je možné meniť len v nasledujúcich prípadoch a to ak príde počas
realizácie diela:
a) k zmenám alebo rozšíreniu predmetu zmluvy podľa bodu 3.5 tejto zmluvy,

3.5

Objednávateľ je oprávnený i v priebehu realizácie diela požadovať zmenu diela, rozšírenie alebo
obmedzenie predmetu zmluvy. V takomto prípade zmluvné strany dohodnú zmenu diela a jej
vplyv na cenu, prípadne aj termín plnenia dodatkom k tejto zmluve a zhotoviteľ je povinný
zrealizovať plnenie podľa takto zmenených podmienok. V prípade porušenia ustanovenia bodu
1.5 tejto zmluvy zo strany zhotoviteľa nie je prípustné dohodnutú cenu diela meniť a náklady
s tým spojené je povinný znášať zhotoviteľ (neuplatní sa § 549 Obchodného zákonníka).
Čl. IV
PLATOBNÉ PODMIENKY

4.1

Zhotoviteľ je oprávnený fakturovať cenu za vykonanie diela dohodnutú v bode 3.1 tejto zmluvy.
Platba sa uskutoční na základe faktúry, ktorú vyhotoví zhotoviteľ. Povinnou prílohou faktúry
musí byť obojstranne podpísaný preberací Protokol potvrdzujúci prevzatie diela objednávateľom
a súpis vykonaných prác a dodávok odsúhlasený oprávneným zástupcom objednávateľa na každej
jeho strane. Zhotoviteľ je povinný predložiť objednávateľovi dva rovnopisy faktúry. Faktúra
musí byť vyhotovená v súlade s touto zmluvou a platným zákonom o DPH v znení neskorších
predpisov

4.2

Zhotoviteľ je oprávnený pristúpiť k fakturácii za vykonanie diela až po odstránení všetkých vád
a nedorobkov diela a zapracovaní všetkých pripomienok odborných pracovníkov objednávateľa.

4.3

Lehota splatnosti faktúry je do 30 dní odo dňa jej doručenia objednávateľovi. Ak posledný deň
lehoty pripadne na sobotu, nedeľu alebo sviatok, je posledným dňom lehoty najbližší nasledujúci
pracovný deň. Objednávateľ je oprávnený bez zaplatenia vrátiť zhotoviteľovi faktúru, ktorá je
v rozpore s touto zmluvou alebo všeobecne záväznými právnymi predpismi, pričom sa zastavuje
plynutie lehoty splatnosti faktúry. Po doručení riadne vyhotovenej faktúry objednávateľovi začína
plynúť nová lehota splatnosti faktúry. Za deň splnenia finančného záväzku sa považuje deň
odpísania sumy peňažného záväzku z účtu objednávateľa v prospech účtu zhotoviteľa, ktorý je
uvedený v tejto zmluve. V opačnom prípade je objednávateľ oprávnený uhradiť fakturovanú sumu
na bankové spojenie uvedené na faktúre. V prípade uvedenia nesprávneho alebo rozdielneho
bankového spojenia vo forme IBAN a SWIFT (BIC kód) v zmluve a vo faktúre zo strany
zhotoviteľa, objednávateľ nezodpovedá za prípadnú škodu, ktorá môže v dôsledku takto
nesprávne adresovanej úhrady vzniknúť. V bankovom styku budú používané variabilné symboly
uvedené na príslušnej faktúre. Konštantné symboly budú používané podľa platných bankových
pravidiel.

3/10

ZoD na realizáciu diela „Obnova zdrojovej sústavy 24V po trase ropovodu “

4.4

Zmluvné strany sa dohodli, že pohľadávky zhotoviteľa voči objednávateľovi vzniknuté z tejto
zmluvy, nie je zhotoviteľ oprávnený postúpiť tretej osobe bez predchádzajúceho písomného
súhlasu objednávateľa.

4.5

Zmluvné strany postupujú pri vysporiadaní svojich daňových povinností podľa platných
predpisov štátu, v ktorom sú rezidentmi a v súlade s platnými medzinárodnými právnymi
normami s vylúčením možnosti prevzatia daňovej povinnosti za obchodného partnera.
Čl. V
ZMLUVNÉ POKUTY

5.1

Zhotoviteľ sa zaväzuje zaplatiť objednávateľovi na základe uplatnenia zmluvnú pokutu vo výške
500,- eur za každý deň omeškania zhotoviteľa s vykonaním diela podľa bodu 2.1 tejto zmluvy
alebo s odstránením vád diela podľa bodu 6.4 tejto zmluvy a zmluvnú pokutu vo výške 5000,- eur
za každé porušenie povinností zhotoviteľa podľa bodu 7.20 tejto zmluvy.

5.2

Zhotoviteľ je povinný zaplatiť zmluvné pokuty uplatnené podľa bodu 5.1 tejto zmluvy do 14 dní
od ich uplatnenia objednávateľom.

5.3

Zaplatenie zmluvných pokút nezbavuje zhotoviteľa diela zodpovednosti za spôsobenú škodu,
ktorá vznikla z porušenia zmluvnej povinnosti zabezpečenej zmluvnou pokutou a povinnosti
uhradiť ju v plnom rozsahu. Zaplatené zmluvné pokuty sa neodpočítavajú od výšky spôsobenej
škody.

5.4

Pre prípad omeškania objednávateľa s úhradou ceny diela na základe riadne vyhotovenej
a doručenej faktúry zhotoviteľa sa zmluvné strany dohodli na úroku z omeškania vo výške 0,01
% z nezaplatenej sumy za každý deň omeškania.
Čl. VI
ZODPOVEDNOSŤ ZA VADY
ZÁRUKA ZA KVALITU

6.1

Zhotoviteľ zodpovedá za to, že dielo je vykonané podľa podmienok tejto zmluvy, bez
akýchkoľvek vád, v súlade so všeobecne záväznými právnymi predpismi, bez porušenia práv
tretích osôb, že dielo bude mať vlastnosti dohodnuté v tejto zmluve.

6.2

Záručná doba na dielo, ktoré je predmetom tejto zmluvy je 24 mesiacov. Záručná doba začína
plynúť dňom protokolárneho prevzatia diela objednávateľom. Záručná doba neplynie v čase,
kedy objednávateľ nemohol dielo užívať pre vady, za ktoré zodpovedá zhotoviteľ.

6.3

Objednávateľ sa zaväzuje, že vady diela oznámi zhotoviteľovi bezodkladne po ich zistení písomne
a v zmysle § 564 Obchodného zákonníka uplatní svoj nárok z vád plnenia. Za písomne uplatnenú
reklamáciu (oznámenie vád) sa považuje aj reklamácia podaná e-mailom alebo faxom. Doba od
oznámenia vád zhotoviteľovi až do odstránenia vád sa do záručnej doby nepočíta, o túto dobu sa
záručná doba predlžuje.

6.4

Zhotoviteľ sa zaväzuje začať s odstraňovaním vád diela najneskôr do 5 dní od doručenia žiadosti
objednávateľa na ich odstránenie (reklamácie vád) a vady bezplatne odstrániť v čo najkratšom
čase od reklamácie vady, najviac však 30 dní od doručenia žiadosti objednávateľa na ich
odstránenie, ak sa zmluvné strany nedohodnú písomne inak.

6.5

Ak zhotoviteľ nezačne s odstraňovaním vád v čase podľa bodu 6.4 tejto zmluvy alebo ak vady
neodstráni v určenom čase, objednávateľ je oprávnený zabezpečiť odstránenie vád na náklady
zhotoviteľa a má právo započítať náklady na odstránenie vád, resp. zľavu z ceny, prípadne
vzniknuté škody a zmluvné pokuty proti pohľadávkam zhotoviteľa voči objednávateľovi.

4/10

ZoD na realizáciu diela „Obnova zdrojovej sústavy 24V po trase ropovodu “

6.6

Zhotoviteľ zodpovedá za vady diela, ktoré boli spôsobené jeho prípadnými subdodávateľmi
v rovnakom rozsahu, ako keby dielo zhotovil sám.

6.7

Zhotoviteľ prehlasuje a zodpovedá za to, že predmet jeho plnenia nie je zaťažený právami tretích
osôb.

6.8

Zhotoviteľ sa zaväzuje v prípade žiadosti objednávateľa odstrániť aj také vady, zodpovednosť za
vznik ktorých popiera, s tým, že následne budú riešené otázky zodpovednosti a znášania
nákladov.
Čl. VII
ĎALŠIE ZMLUVNÉ DOHODY

7.1

Zmluvné strany sa dohodli, že všetky podklady objednávateľa pre plnenie tejto zmluvy,
skutočnosti, ktoré sa v súvislosti s prípravou alebo plnením tejto zmluvy navzájom o druhej
zmluvnej strane dozvedia (najmä skutočnosti obchodnej, výrobnej alebo technickej povahy), ktoré
nie sú všeobecne známe alebo bežne dostupné v príslušných obchodných kruhoch sa považujú za
dôverné, nesmú byť zverejnené, poskytnuté alebo sprístupnené tretej osobe bez súhlasu druhej
zmluvnej strany a nesmú byť použité na iný účel ako na plnenie zákonných povinností alebo
zmluvných povinností vyplývajúcich z tejto zmluvy. Zhotoviteľ sa zaväzuje zachovávať
obchodné tajomstvo a dodržiavať ustanovenia Organizačnej smernice č. 1/2012 na ochranu
obchodného tajomstva TRANSPETROL, a.s., s ktorou bol oboznámený pri podpise tejto zmluvy.
Porušenie tohto ustanovenia sa bude považovať za podstatné porušenie zmluvy. Tento záväzok sa
zmluvné strany zaväzujú dodržiavať bez časového obmedzenia aj po zániku tejto zmluvy.

7.2

Zhotoviteľ sa zaväzuje, že počas realizácie predmetu diela budú podklady pre realizáciu diela ako
aj ostatné dokumenty, ktoré obdržal od objednávateľa uložené tak, aby boli prístupné iba
oprávneným pracovníkom zhotoviteľa. Zhotoviteľ je oprávnený v nevyhnutnom rozsahu
poskytnúť za rovnakých podmienok, s povinnosťou podľa bodu 7.1 tejto zmluvy, potrebnú časť
podkladov svojim prípadným subdodávateľom.

7.3

Zhotoviteľ sa zaväzuje, že pristúpi na zmenu záväzku v prípadoch, kedy sa po uzatvorení zmluvy
zmenia východiskové podklady, rozhodujúce pre uzatvorenie tejto zmluvy, alebo keď vzniknú
nové požiadavky objednávateľa.

7.4

Zhotoviteľ je povinný pri poskytovaní plnenia postupovať s náležitou odbornou starostlivosťou.
Zaväzuje sa dodržiavať podmienky tejto zmluvy, všeobecne záväzné právne predpisy, interné
predpisy objednávateľa, s ktorými bol oboznámený a pokyny objednávateľa, zastúpeného
oprávnenými osobami.

7.5

Zhotoviteľ zodpovedá za škodu, ktorá vznikne objednávateľovi, zhotoviteľovi alebo tretím
osobám v dôsledku porušenia povinností zhotoviteľa, vyplývajúcich z tohto zmluvného vzťahu,
všeobecne záväzných právnych predpisov alebo porušením inej právnej povinnosti. O škodách
bude zhotoviteľ objednávateľa neodkladne informovať a zaväzuje sa nahradiť vzniknutú škodu
resp. vykonať opatrenia k odstráneniu škôd bez zbytočného odkladu. Zhotoviteľ je povinný na
požiadanie bezodkladne poskytnúť súčinnosť potrebnú na preverenie okolností vzniku škody a jej
výšky a uhradiť náklady spojené so zisťovaním rozsahu škody a jej uplatnením. Zhotoviteľ sa
zaväzuje vynaložiť maximálne úsilie a odbornú starostlivosť na predchádzanie vzniku škôd
a zníženie ich rozsahu, zabezpečiť preventívne opatrenia, kvalifikovanú súčinnosť vo vzťahu
k povinnosti predchádzať škodám, obmedzeniu ich rozsahu, zakročovaciu povinnosť pri hroziacej
škode, opatrenia na odvrátenie alebo zmiernenie škody, zabezpečiť a kontrolovať riadne plnenie
svojich povinností vyplývajúcich zo záväzkového vzťahu. V prípade, ak v dôsledku porušenia
povinností zhotoviteľa dôjde k vzniku škody, uplatneniu pokút alebo inému sankčnému postihu
objednávateľa, je zhotoviteľ povinný takto spôsobenú škodu nahradiť.
5/10

ZoD na realizáciu diela „Obnova zdrojovej sústavy 24V po trase ropovodu “

7.6

Od zmluvy je možné odstúpiť len v prípadoch, ktoré ustanovuje zmluva alebo zákon.

7.7

Ak sa porušenie zmluvnej povinnosti zmluvnou stranou považuje v zmysle tejto zmluvy alebo v
zmysle § 345 Obchodného zákonníka za podstatné porušenie zmluvy, môže oprávnená strana od
zmluvy odstúpiť, pokiaľ to oznámi písomne druhej zmluvnej strane bez zbytočného odkladu,
najneskôr však do 30 dní po tom, ako sa o porušení dozvedela, resp. mohla dozvedieť. Pre určenie
lehoty je rozhodujúci dátum doručenia oznámenia.

7.8

Ak oprávnená strana oznámi druhej strane, že na splnení zmluvných povinností naďalej trvá,
alebo nevyužije v lehote podľa bodu 7.7 tejto zmluvy právo od zmluvy odstúpiť, môže od zmluvy
odstúpiť len spôsobom pre nepodstatné porušenie zmluvy v zmysle § 346 Obchodného zákonníka.

7.9

Odstúpením od zmluvy zmluva zaniká dňom doručenia písomného prejavu vôle oprávnenej strany
druhej zmluvnej strane. Odstúpením od zmluvy nie je dotknuté právo na zaplatenie zmluvnej
pokuty a náhradu škody vzniknutej porušením zmluvy.

7.10 Za podstatné porušenie zmluvy zo strany zhotoviteľa sa považuje najmä nesplnenie záväzku
odovzdať dielo v dohodnutom zmluvnom termíne, neplnenie kvalitatívno-technických podmienok
určených touto zmluvou, všeobecne záväznými právnymi predpismi, neodstránenie
objednávateľom reklamovaných vád diela v zmluvne určených lehotách.
7.11 V prípade, že dôjde k zániku tejto zmluvy, objednávateľ je oprávnený poveriť dokončením alebo
zmenou diela inú právnickú alebo fyzickú osobu.
7.12 Po splnení záväzku podľa bodu 1.2 tejto zmluvy, je objednávateľ oprávnený poveriť doplnením
alebo zmenou diela aj inú osobu ako zhotoviteľa.
7.13 V prípade, že dôjde k zániku tejto zmluvy z dôvodu, za ktorý zodpovedá zhotoviteľ, zaväzuje sa
zhotoviteľ, že uhradí objednávateľovi sumu, ktorá bude zodpovedať rozdielu medzi zmluvnou
cenou dohodnutou podľa tejto zmluvy a cenou dohodnutou medzi objednávateľom a náhradným
zhotoviteľom na dokončenie diela.
7.14 Zhotoviteľ prehlasuje a zodpovedá za to, že je subjektom oprávneným v zmysle príslušných
všeobecne záväzných právnych predpisov na zhotovenie diela podľa tejto zmluvy. Zhotoviteľ sa
zaväzuje, že zabezpečí trvalé odborné organizovanie, riadenie a koordinovanie prác a iných
činností na pracovisku a v ich priebehu bude zabezpečovať výkon prác podľa zmluvne
dohodnutých podmienok, všeobecne záväzných právnych predpisov, príslušných platných
STN, pokynov a interných predpisov objednávateľa. Počas výkonu zmluvných prác musí byť na
pracovisku stále prítomný zodpovedný zástupca zhotoviteľa, ktorý musí byť odborne spôsobilou
osobou oprávnenou na vykonávanie príslušných činností.
7.15 Zhotoviteľ sa zaväzuje na svoje náklady zriadiť, prevádzkovať, udržiavať, opravovať a po
ukončení prác odstrániť zariadenie pracoviska.
7.16 Zhotoviteľ je povinný dodržiavať pokyny objednávateľa alebo jeho zástupcov týkajúce sa diela.
7.17 Zhotoviteľ je povinný pred začatím prác skontrolovať podklady a podmienky k vykonaniu diela
a zistiť prekážky, ktoré by mohli znemožňovať vykonanie diela dohodnutým spôsobom.
7.18 Zhotoviteľ je povinný bez zbytočného odkladu upozorniť objednávateľa na nevhodnú povahu
alebo vady vecí, podkladov alebo pokynov, ktoré dostal od objednávateľa.
7.19 Ak zhotoviteľ zistí skryté prekážky na mieste, kde má dielo zhotoviť, ktoré mu bránia zhotoviť
dielo riadne, je povinný ihneď takéto prekážky oznámiť objednávateľovi a ak sa nedajú odstrániť,
navrhnúť objednávateľovi zmenu diela.
7.20 Zhotoviteľ v plnom rozsahu zodpovedá za bezpečnosť a ochranu zdravia osôb v priestore
pracoviska. Odborné práce musia byť vykonané len pracovníkmi zhotoviteľa alebo jeho
subdodávateľov, ktorí majú príslušnú kvalifikáciu, odbornú spôsobilosť a oprávnenie na
vykonanie týchto prác. Zhotoviteľ je povinný pri vykonávaní diela zabezpečiť dodržiavanie
rozhodnutí príslušných orgánov štátnej správy, platných technických noriem, najmä STN,
príslušných platných všeobecne záväzných právnych predpisov, zvlášť o bezpečnosti a ochrane
zdravia pri práci, o bezpečnosti práce a technických zariadení pri stavebných prácach, predpisov
o ochrane pred požiarmi a požiarnej prevencii, zákazu vnášania, požívania alkoholických nápojov,
6/10

ZoD na realizáciu diela „Obnova zdrojovej sústavy 24V po trase ropovodu “

užívania omamných alebo psychotropných látok, fajčenia, ako aj interných predpisov
objednávateľa, s ktorými bol oboznámený. Zhotoviteľ zodpovedá za to, že všetci pracovníci,
ktorých použije na vykonanie diela sú oprávnení a spôsobilí na výkon príslušných prác, riadne
poučení z predpisov BOZP a PO, dostatočne vybavení potrebnými vhodnými ochrannými
pracovnými pomôckami, bezporuchovými pracovnými strojmi, prístrojmi, náradím. Zástupca
objednávateľa je oprávnený kontrolovať dodržiavanie týchto povinností, má tiež právo vyzvať
pracovníkov zhotoviteľa resp. subdodávateľa, aby sa podrobili skúške na prítomnosť alkoholu
alebo inej omamnej látky alebo psychotropnej látky a títo sú povinní podrobiť sa kontrole.
V prípade zistenia nedostatkov je zhotoviteľ povinný vykázať z pracoviska a vymeniť pracovníka,
ktorý nespĺňa podmienky uvedené v tomto bode zmluvy. Odmietnutie podrobiť sa kontrole alebo
akékoľvek zmarenie kontroly má rovnaké následky ako zistenie nedostatkov, uvedené vyššie.
Zhotoviteľ sa zaväzuje, že pri poskytovaní plnenia podľa tejto zmluvy neporuší zákaz nelegálneho
zamestnávania a splnenie záväzkov a povinností podľa tohto bodu zmluvy zabezpečí aj u svojich
dodávateľov. Porušenie týchto záväzkov zhotoviteľa sa považuje za podstatné porušenie tejto
zmluvy.
7.21 Zhotoviteľ sa môže pohybovať len na vymedzenom mieste výkonu prác, zodpovedá za čistotu
a poriadok na pracovisku a v jeho bezprostrednom okolí a odstráni na vlastné náklady odpady,
ktoré vzniknú v rámci jeho činnosti pri rešpektovaní ekologických, hygienických predpisov,
predpisov o nakladaní s odpadmi, pričom musí písomne dokladovať spôsob ich zneškodnenia
v súlade s právnymi predpismi a bezpodmienečne zabezpečí priebežné čistenie pracoviska a
mechanizmov pred výjazdom na verejné komunikácie.
7.22 Zhotoviteľ sa zaväzuje na svoje náklady udržiavať odovzdané pracovisko v stave vyhovujúcom
predpisom na zabezpečenie ochrany zdravia a bezpečnosti pri práci, ako aj predpisom
o protipožiarnej ochrane, ochrane vôd, životného prostredia a ďalším predpisom, ktoré sa
vzťahujú na vykonávanie zmluvného diela, zhotoviteľ zodpovedá za protipožiarnu ochranu diela
a dodržiavanie uvedených predpisov.
7.23 Zhotoviteľ je plne zodpovedný za poškodenie vedení a inžinierskych sietí, ktoré sa nachádzajú na
pracovisku a ich vytýčenie bolo zápisnične odovzdané zhotoviteľovi.
7.24 Zhotoviteľ predloží objednávateľovi zoznam vozidiel a menný zoznam svojich pracovníkov s
potrebnými osobnými údajmi, ktoré je objednávateľ oprávnený použiť k preškoleniu a vydaniu
povolení pre vstup do priestorov spoločnosti TRANPETROL, a.s. a následnej identifikácii
pracovníkov počas trvania tejto zmluvy. Zhotoviteľ prehlasuje, že disponuje právnym základom na
poskytnutie osobných údajov v rozsahu a na účel podľa tejto zmluvy a na požiadanie predloží
objednávateľovi o tom dôkaz..
7.25 Zhotoviteľ sa zaväzuje predložiť potrebné doklady a vykonať všetky predpísané skúšky, ktorými
preukáže, že práce vykonáva v súlade s príslušnými platnými STN a v súlade s touto zmluvou.
Zhotoviteľ je povinný včas prizvať aj zástupcov objednávateľa k účasti na skúškach.
7.26 Zhotoviteľ je povinný mať uzatvorené Poistenie zodpovednosti za škody spôsobené tretím
osobám po celú dobu trvania záväzkov podľa tejto zmluvy, vo výške poistnej sumy najmenej v
hodnote ceny plnenia podľa tejto zmluvy. V prípade, ak zhotoviteľ uzavrel s objednávateľom aj
ďalšie zmluvy, poistná suma musí byť vždy najmenej vo výške súčtu ceny všetkých plnení
poskytovaných zhotoviteľom objednávateľovi na základe všetkých zmlúv kumulatívne. Zhotoviteľ
sa zaväzuje uvedené skutočnosti preukázať objednávateľovi pred podpisom tejto zmluvy a
kedykoľvek počas trvania zmluvy na požiadanie objednávateľa. Nepredloženie dokladov o uzavretí
poistnej zmluvy, úhrade poistného, trvaní poistenia alebo zánik poistenia počas trvania tohto
zmluvného vzťahu podľa tohto bodu zmluvy sa považuje za podstatné porušenie tejto zmluvy.
Čl. VIII
ZÁVEREČNÉ USTANOVENIA
8.1

Ostatné práva a povinnosti zmluvných strán vyplývajúce z tohto zmluvného vzťahu sa budú riadiť
príslušnými ustanoveniami Obchodného zákonníka č. 513/1991 Zb. v znení neskorších predpisov.
7/10

ZoD na realizáciu diela „Obnova zdrojovej sústavy 24V po trase ropovodu “

8.2

Zmeny alebo doplnky tejto zmluvy možno uskutočniť len písomnými dodatkami k tejto zmluve
obojstranne riadne podpísanými zmluvnými stranami, inak je zmena či doplnenie neplatné.

8.3

Objednávateľ aj zhotoviteľ sa zaväzuje bez zbytočného odkladu písomne informovať druhú
zmluvnú stranu o prípadnej zmene svojho obchodného mena, právnej formy, sídla, IČO, DIČ, IČ
pre DPH, oprávnených zástupcov, bankového spojenia a čísla účtu, na ktorý majú byť poukázané
platby a iných skutočnostiach, významných pre riadne plnenie tejto zmluvy.

8.4 Zhotoviteľ si je vedomý, že túto zmluvu môže objednávateľ uzatvoriť výlučne so zhotoviteľom,
ktorý je zapísaný v Registri partnerov verejného sektora v zmysle Zákona č. 315/2016 Z.z. o registri
partnerov verejného sektora a o zmene a doplnení niektorých zákonov (ďalej len zákon). Zhotoviteľ
sa zaväzuje, že po celú dobu trvania záväzkov vyplývajúcich z tejto zmluvy bude zapísaný
v Registri partnerov verejného sektora a v prípade, ak by bola časť plnenia poskytovaná
prostredníctvom subdodávateľa, aby aj každý takýto subdodávateľ, ak tak stanovuje zákon, bol
zapísaný v Registri partnerov verejného sektora, pričom Zhotoviteľ sa zároveň zaväzuje každého
takéhoto subdodávateľa vopred oznámiť Objednávateľovi. Porušenie tohto ustanovenia bude
považované za podstatné porušenie zmluvy. Zhotoviteľ sa zaväzuje znášať všetky náklady bez
obmedzenia ich výšky, ktoré vzniknú objednávateľovi alebo tretím osobám v súvislosti s porušením
tohto ustanovenia zmluvy zhotoviteľom a to bez časového obmedzenia aj po ukončení alebo inom
zániku tejto zmluvy.
8.5

Zmluva je vyhotovená v štyroch rovnopisoch, z ktorých každá zmluvná strana dostane dve
vyhotovenia.

8.6

Zmluvné strany si túto zmluvu prečítali a následne ju podpísali na znak súhlasu s jej obsahom
a toho, že ju pochopili a bez výhrad prijali a že táto zmluva vyjadruje ich slobodnú a vážnu vôľu.

8.7

Zmluva nadobúda platnosť dňom jej obojstranného podpisu zmluvnými stranami a účinnosť
dňom nasledujúcim po dni jej zverejnenia v zmysle § 47a Občianskeho zákonníka a §5a zákona
č. 211/200 Z.z o slobode informácií v znení neskorších predpisov v Centrálnom registri zmlúv.
Zmluvné strany so zverejnením tejto zmluvy súhlasia.

Príloha č.1 Cenová ponuka, špecifikácia a rozsah diela
Príloha č. 2 Harmonogram prác a fakturačné míľniky

V Košiciach. dňa ...............................

V Bratislave dňa ...............................

zhotoviteľ

objednávateľ

...................................................
Ing. Milan Gúčik
konateľ predseda predstavenstva
it smart, s.r.o.

..................................................
Ing. Ivan Krivosudský
TRANSPETROL, a.s.
..................................................
RNDr. Martin Ružinský, PhD
podpredseda predstavenstva
TRANSPETROL, a.s.

8/10

ZoD na realizáciu diela „Obnova zdrojovej sústavy 24V po trase ropovodu “

Príloha č. 1

Špecifikácia predmetu obstarávania
„Obnova zdrojovej sústavy 24V po trase ropovodu“.

Porad.
číslo
1.
1.1
1.2

Jed. cena
Cena celkom
[€ bez
Počet Jed.
[€ bez DPH]
DPH]

Názov položky

Materiál
Batéria 6V / 330Ah (4 ks na každú stanicu podľa
zoznamu v zadaní)
Elektroinštalačný, montážny a spotrebný materiál
pre 1 stanicu

635,00 €

88

ks

55 880,00 €

272,00 €

22

kpl

5 984,00 €
61 864,00 €

2.

2.3

Práce
Demontáž, odvoz a ekologická likvidácia akubatérií
oprávnenou osobou
Odstránenie nepotrebnej kabeláže (po PDH
technológii)
Servisná prehliadka zdroja 230/24V, nastavenie
hodnôt

2.4
2.5
2.6

Kontrola batériovej kabeláže, vyčistenie DTK,
odstránenie revíznych závad, osadenie nových
batérií
Aktualizácia SW a SNMP rozhrania na uzle
Aktualizácia SW a DB v dohľadovom centre

2.7

Zhotovenie protokolov o vykonaných profilaktikách,
dodávka dokumentácie k prácam a dodaným
komponentom, inžinierska činnosť, réžia

2.1
2.2

138,00 €

22

kpl

3 036,00 €

345,00 €

22

kpl

7 590,00 €

675,00 €

22

kpl

14 850,00 €

368,00 €
745,00 €
3 670,00 €

22
22
1

kpl
kpl
kpl

8 096,00 €
16 390,00 €
3 670,00 €

348,00 €

23

kpl

8 004,00 €
61 636,00 €

Spolu bez DPH

123 500,00 €

9/10

ZoD na realizáciu diela „Obnova zdrojovej sústavy 24V po trase ropovodu “

Príloha č. 2

Harmonogram prác a fakturačné míľniky
„Obnova zdrojovej sústavy 24V po trase ropovodu".

Pol.

Cena

Názov, popis

Fakturačný
Termín
míľnik
dodania
Do 10 týždňov
1. Fakturačný
od účinnosti
míľnik
zmluvy
55 880,00 €

Dodávka batérií 6V/330Ah v počte 88 ks do objektu PS04 Tupá

55 880,00 €

52 910,00 €

2.

Rozvoz batérií po staniciach, odstránenie nepotrebných častí
starej technológie, demontáž starých batérií, kontrola
rozvádzačov a existujúcej kabeláže, inštalácia nových batérií,
kontrola a nastavenie zdrojov, aktualizácia SW zdrojov, zvoz
starých batérií do PS04

3.

Aktualizácia SW a DB v dohľadovom centre, zhotovenie
protokolov k vykonaným činnostiam

11 674,00 €

Do
31.12.2018

Odvoz a ekologická likvidácia starých batérií z objektu PS04

3 036,00 €

Do
31.12.2018

1.

4.

Do
31.12.2018
2. Fakturačný
míľnik

67 620,00 €
Celková cena za predmet obstarávania bez DPH:

10/10

123 500,00 €

