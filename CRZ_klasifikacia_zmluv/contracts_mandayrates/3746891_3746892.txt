Ev. č. 310/18/CEZ

Zmluva o poskytovaní služieb podpory
diskových polí EMC VNX
uzatvorená podľa § 269 ods. 2 zákona č. 513/1991 Zb. Obchodný zákonník v znení neskorších právnych
predpisov medzi zmluvnými stranami:
1. Objednávateľ

Slovenský plynárenský priemysel, a.s.

Mlynské nivy 44/a,
825 11 Bratislava 26
Akciová spoločnosť zapísaná v Obchodnom registri Okresného súdu Bratislava I.
Oddiel Sa, vložka 2749/B
JUDr. Adriana Khandlová
Splnomocnený zástupca:
riaditeľka odboru obstarávania a nákupu
IČO
35 815 256
IČ DPH
SK2020259802
DIČ
2020259802
Bankové spojenie
VÚB a.s.
SWIFT (BIC)
SUBASKBX
IBAN
SK85 0200 0000 0000 3110 0012
Bankové spojenie
Tatra banka a.s.
SWIFT (BIC)
TATRSKBX
IBAN
SK55 1100 0000 0026 4700 0019
Osoba oprávnená zastupovať
Mgr. Zuzana Lomnická, strategický nákupca senior
Objednávateľa vo veciach zmluvných
Osoba oprávnená zastupovať
vedúci oddelenia prevádzky ICT
Objednávateľa vo veciach technických
ďalej len „Objednávateľ“
Sídlo:

a
2. Dodávateľ

TEMPEST a.s.

Sídlo:
Galvaniho 17/B, 821 04 Bratislava 2
Akciová spoločnosť zapísaná v Obchodnom registri Okresného súdu Bratislava I.
Oddiel Sa, vložka 3771/B
Štatutárny zástupca:
Ing. Roman Kriško, člen predstavenstva
IČO
31326650
IČ DPH
SK2020327716
DIČ
2020327716
Bankové spojenie EUR:
Tatra banka, a.s.
SWIFT (BIC)

TATRSKBX

IBAN
Osoba oprávnená zastupovať
Dodávateľa vo veciach zmluvných
Osoba oprávnená zastupovať
Dodávateľa vo veciach technických
ďalej len „Dodávateľ

SK13 1100 0000 0026 2004 1080

1/12

Ev. č. 310/18/CEZ
I.
PREDMET ZMLUVY
1.

Predmetom tejto zmluvy je:
a) záväzok Dodávateľa poskytovať v prospech Objednávateľa za podmienok tejto zmluvy služby
podpory 2 ks diskových polí EMC VNX 5500 SN:CKM00123401169, CKM00123001507, a 1 ks
diskového poľa EMC VNX 5200 SN: CKM00153100202, (ďalej ako „diskové polia“ alebo
„zariadenia“) v nasledovnom rozsahu:
i. služby opráv – opravy vád zariadení alebo softvéru spôsobujúce ich čiastočnú alebo úplnú
nefunkčnosť, na mieste ich inštalácie,
ii. služby údržby – činnosti súvisiace s udržaním funkčnosti zariadení ako profylaktika a pod,
pričom za rozsah služieb údržby zodpovedá Dodávateľ,
iii. služby podpory:
Hotline podpora za účelom nahlásenia vád zariadení alebo softvéru a za účelom
konzultácie otázok týkajúcich sa prevádzky zariadení.
updaty a upgrady softvéru.
prístup do znalostných databáz výrobcu.
Podrobná špecifikácia plnenia je uvedená v Prílohe č. 1 tejto zmluvy.
b) záväzok Objednávateľa prevziať riadne poskytnuté výsledky plnenia predmetu zmluvy a zaplatiť
za ne Dodávateľovi cenu v zmysle čl. IV. tejto zmluvy.

2.

Počas trvania platnosti tejto zmluvy je Dodávateľ povinný poskytovať Objednávateľovi služby
k diskovým poliam nasledovne:
a) v prípade vzniku vád, ktoré zabraňujú normálnej funkčnej prevádzke, sa Dodávateľ zaväzuje
poskytovať Objednávateľovi služby 5 dní v týždni (len pracovné dni, nie cez víkendy, štátne
sviatky, ani dni pracovné voľna či pokoja), 9 hodín denne (5x9) s nasledovnými časmi RT do 4
hodín a FT do konca NBD (t.j. vada diskových polí musí byť odstránená najneskôr do konca
nasledujúceho pracovného dňa od jej nahlásenia Objednávateľom).
b) Pomoc pri riešení vzniknutých vád buď vo forme zodpovedania otázok Objednávateľa telefonické poradenstvo (hotline) alebo vo forme servisného zásahu v mieste plnenia servisný zásah. Predpokladom poskytovania služieb je oznámenie vzniku vady z e-mailovej
adresy Service Desku Objednávateľa – .................................. formou notifikácie na e-mailovú
adresu Dodávateľa: ..................................... Dodávateľ je povinný na základe tejto notifikácie
prevziať riešenie vady v dohodnutom čase formou potvrdenia prevzatia v Service Desku
Objednávateľa a po vyriešení vady uzavrieť riešenie v Service Desku Objednávateľa.
Oznámenie vady musí obsahovať popis vady, miesto výskytu vady, meno a priezvisko,
emailovú adresu a telefónne číslo osoby, ktorá vadu oznamuje, dátum a čas nahlásenia vady.
Všeobecné otázky ohľadne údržby je potrebné posielať Dodávateľovi na e-mailovú adresu
......................................
V prípade dočasnej nefunkčnosti tejto e-mailovej adresy môže Objednávateľ oznámiť vznik
problému a potrebu údržby operatívne aj telefonicky na telefónne číslo +421 ............................
a zároveň je nevyhnutné zadať požiadavku aj vyplnením notifikácie. Dodávateľ je povinný
obratom elektronicky potvrdiť Objednávateľovi na e-mailovej adrese ........................................
prijatie notifikácie. V prípade, že nie je možné prijatie potvrdiť elektronicky, Dodávateľ
telefonicky potvrdí Objednávateľovi prijatie notifikácie na telefónnom čísle +421262622222.
Následne po sfunkčnení e-mailovej adresy potvrdenie pošle aj elektronickou cestou.
c) Ak je na základe definovania vady nevyhnutný zásah kvalifikovaného personálu, je Dodávateľ
povinný zabezpečiť jeho vyslanie do miesta plnenia.

3.

Hotline podpora zahŕňa:
a) telefonické poradenstvo pri inštalácii/migrácii návrhu/nastavení, ladení produktu/výkonnosti,
zálohovaní/obnove dát a správe systému, konzultácie pri riešení incidentov a problémov,
identifikácia, hľadanie riešenia pri odstraňovaní vád,
b) vysvetlenie k dokumentácii SW a HW produktov, ich kompatibility, príklady konfigurácie,
c) poradenstvo v otázkach, ktoré sa môžu vyskytovať pri používaní diskových polí, ktoré nie je
možné vyriešiť pomocou prevádzkovej dokumentácie.

4.

Dodávateľ je povinný vykonávať jednotlivé úkony v rámci služieb k diskovým poliam tak, aby
celková doba nefunkčnosti, za ktorú v zmysle tejto zmluvy zodpovedá Dodávateľ bola kratšia ako
175 hod/rok.
II.
2/12

Ev. č. 310/18/CEZ
MIESTO PLNENIA ZMLUVY
Miestom plnenia tejto zmluvy sú prevádzkové priestory na adrese sídla Objednávateľa,
prípadne prevádzkové priestory niektorého, v budúcnosti vybraného komerčného dátového centra
v Bratislave, ak sa zmluvné strany nedohodnú inak. Niektoré časti plnenia Dodávateľa môžu byť
poskytované tiež na diaľku, vzdialeným prístupom, po uzavretí osobitnej zmluvy medzi Dodávateľom
a Objednávateľom o poskytnutí vzdialeného prístupu.
III.
TERMÍNY PLNENIA
1. Plnenie predmetu zmluvy podľa čl. I. bod 1. a) je Dodávateľ povinný poskytovať nasledovne:
a) Pre 2 ks diskových polí EMC VNX 5500 SN:CKM00123401169, CKM00123001507 od
22.11.2018 do 31.12.2019;
b) Pre 1 ks diskového pole EMC VNX 5200 SN: CKM00153100202 od 9.12.2018 do 31.12.2019.
2. Plnenie podľa čl. I. bod 1. a) je Dodávateľ povinný poskytovať v lehotách uvedených čl. I. bod 2. a)
a v Prílohe č. 1.
IV.
CENA
1.

Zmluvné strany sa dohodli na cene za poskytované plnenie predmetu zmluvy v súlade so zákonom
č. 18/1996 Z. z. o cenách v platnom znení. Ceny sú uvedené bez dane z pridanej hodnoty.
K fakturovaným cenám bude uplatnená DPH v zmysle platných právnych predpisov.

2.

Zmluvné strany sa dohodli na celkovej cene za plnenie predmetu zmluvy podľa čl. I. bod 1. a) vo
výške 57.155,- €, slovom: Päťdesiatsedemtisícjednostopäťdesiatpäť eur. Celková cena je tvorená
nasledovnými položkami:
EMC VNX 5500 CONFIGURATION - CKM00123001507: 22.419,- EUR,
EMC VNX 5500 CONFIGURATION - CKM00123401169: 24.361,- EUR,
EMC VNX 5200 CONFIGURATION - CKM00153100202: 10.375,- EUR.

3.

5.

Cena za plnenie podľa čl. I. bod 1. a) tejto zmluvy, bude fakturovaná:
a) Prvé fakturačné obdobie od 21.11.2018 do 31.12.2018 po poskytnutí služieb vo výške
5.235,28€, slovom Päťtisícdvestotridsaťpäť eur a dvadsaťosem centov,
b) Následne štvrťročne (3 mesiace) po poskytnutí služby za príslušný kalendárny štvrťrok, vo
výške 12.979,93€, slovom Dvanásťtisícdeväťstosedemdesiatdeväť eur a deväťdesiattri centov.
Ceny sú uvedené bez dane z pridanej hodnoty. K fakturovaným cenám bude uplatnená DPH
v zmysle platných právnych predpisov
V.
PLATOBNÉ A FAKTURAČNÉ PODMIENKY

1.

Právo na zaplatenie ceny vzniká Dodávateľovi po riadnom poskytnutí plnenia na základe faktúry
vystavenej v mene EUR Dodávateľom.

2.

Faktúra musí obsahovať všetky náležitosti v zmysle platných právnych predpisov a ďalej musí
obsahovať: označenie, že ide o faktúru; IČO a bankové spojenie oboch zmluvných strán vo forme
IBAN a BIC /SWIFT/; číslo objednávky zaevidovanej v SAPe; číslo dodacieho listu, odpočet
uhradených záloh (v prípade existencie záloh); sumu celkom k úhrade v mene, v ktorej sa bude
uhrádzať. Faktúra ďalej môže obsahovať: číslo zmluvy (vrátane platných dodatkov); pečiatku
vystavovateľa faktúry; miesto plnenia; konštantný symbol; dohodnutú formu úhrady; meno, podpis
a telefonické / e-mailové spojenie zodpovedného pracovníka vystavovateľa; deň splatnosti faktúry
(potrebné uvádzať počet dní od doručenia faktúry).

3/12

Ev. č. 310/18/CEZ
3.

4.

5.
6.

7.

8.

9.

V prípade, že faktúra nebude obsahovať náležitosti podľa bodu 2. tohto článku, Objednávateľ má
právo vrátiť faktúru bez zaplatenia. Oprávneným vrátením faktúry prestáva plynúť lehota splatnosti
a táto plynie odznova odo dňa doručenia novej (opravenej) faktúry.
Bankové spojenie veriteľa vo forme IBAN a SWIFT (BIC) uvedené na faktúre musí byť zhodné
s bankovým spojením dohodnutým v zmluve. V opačnom prípade je dlžník oprávnený uhradiť
fakturovanú sumu na bankové spojenie uvedené na faktúre.
V prípade uvedenia nesprávneho bankového spojenia vo formáte IBAN a SWIFT (BIC) alebo
rozdielneho bankového spojenia vo formáte IBAN a SWIFT (BIC) v zmluve a vo faktúre zo strany
veriteľa, dlžník nezodpovedá za prípadnú škodu, ktorá môže v dôsledku takto nesprávne
adresovanej úhrady vzniknúť; v prípade, ak z takéhoto dôvodu škoda vznikla na ťarchu dlžníka,
dlžník má právo uplatniť si náhradu škody u veriteľa, ktorý škodu spôsobil, a to v plnej výške
formou vystavenej faktúry.
Bankové poplatky dlžníka znáša dlžník, bankové poplatky veriteľa znáša veriteľ.
Zmluvné strany postupujú pri vysporiadaní svojich daňových povinností podľa právnych predpisov
platných v Slovenskej republike s vylúčením možnosti prevzatia daňovej povinnosti za obchodného
partnera.
Zmluvné strany sa dohodli, že žiadna zmluvná strana nesmie previesť svoje práva vyplývajúce z
tejto zmluvy bez predchádzajúceho písomného súhlasu druhej zmluvnej strany. V opačnom
prípade je takýto prevod práv neplatný.
Lehota splatnosti faktúr je 60 dní odo dňa ich doručenia druhej zmluvnej strane. Za deň splnenia
peňažného záväzku sa považuje deň odpísania dlžnej sumy z účtu dlžníka v prospech účtu
veriteľa. Pokiaľ posledný deň lehoty splatnosti pripadne podľa slovenského kalendára na deň
pracovného voľna, pokoja alebo sviatok ako deň splnenia peňažného záväzku bude zmluvným
partnerom za rovnako dohodnutých cenových a platobných podmienok akceptovaný nasledujúci
prvý pracovný deň.
Každá faktúra bude vystavená a zaslaná na adresu sídla Objednávateľa: Slovensky plynárenský
priemysel, a.s., Mlynské Nivy 44/a, 825 11 Bratislava.
VI.
DAŇOVÉ PODMIENKY

1.

Dodávateľ, ktorý je platiteľom dane v zmysle zákona č. 222/2004 Z. z. o dani z pridanej hodnoty
v znení neskorších predpisov („zákon o DPH“) vyhlasuje, že ku dňu uzavretia zmluvy u neho
nenastali dôvody na zrušenie registrácie pre daň z pridanej hodnoty podľa § 81 ods. 4 písm. b)
druhého bodu zákona o DPH a/alebo nie je zverejnený v príslušnom zozname platiteľov dane z
pridanej hodnoty, u ktorých nastali dôvody na zrušenie registrácie vedenom Finančným
riaditeľstvom Slovenskej republiky v zmysle ustanovenia § 69 ods. 14 písm. b) a § 69 ods. 15
zákona o DPH (ďalej aj ako „zoznam DPH platiteľov vedený Finančným riaditeľstvom Slovenskej
republiky“) .
Dodávateľ vyhlasuje, že ku dňu uzavretia zmluvy jeho štatutárny orgán, člen štatutárneho orgánu
alebo spoločník nie je štatutárnym orgánom, členom štatutárneho orgánu alebo spoločníkom
Objednávateľa.
V prípade, ak kedykoľvek po uzavretí zmluvy a počas trvania tejto zmluvy
a) nastanú u Dodávateľa dôvody na zrušenie registrácie pre daň z pridanej hodnoty podľa § 81
ods. 4 písm. b) druhého bodu zákona o DPH a/alebo Dodávateľ bude zverejnený v príslušnom
zozname DPH platiteľov vedenom Finančným riaditeľstvom Slovenskej republiky, alebo
b) štatutárny orgán, člen štatutárneho orgánu alebo spoločník Dodávateľa sa stane štatutárnym
orgánom, členom štatutárneho orgánu alebo spoločníkom Objednávateľa okrem prípadu, ak je
Dodávateľom spoločnosť, v ktorej má Objednávateľ priamu majetkovú účasť alebo ak je
Dodávateľom spoločnosť, ktorá má priamu majetkovú účasť v spoločnosti Objednávateľa,
alebo
c) vstúpi Dodávateľ do likvidácie, začne sa voči Dodávateľovi konkurzné konanie alebo
reštrukturalizačné konanie,
sa Dodávateľ zaväzuje najneskôr do 3 dní od vzniku tejto skutočnosti písomne oznámiť vznik tejto
skutočnosti Objednávateľovi. V prípade, že Dodávateľ v stanovenej lehote neoznámi písomne
vznik niektorej zo skutočností uvedených v písm. a), b) a c) tohto bodu Objednávateľovi, je
Objednávateľ oprávnený vyúčtovať Dodávateľovi zmluvnú pokutu vo výške 2000,-€. Zaplatením
zmluvnej pokuty Dodávateľom nie je dotknutý nárok Objednávateľa na náhradu vzniknutej škody
v celom rozsahu.

4/12

Ev. č. 310/18/CEZ
V prípade, ak kedykoľvek po uzavretí zmluvy a počas trvania zmluvy vznikne (nastane) ktorákoľvek
zo skutočností uvedených v písm. a), b) a c) tohto bodu vyššie, má Objednávateľ právo zadržať
z ceny plnenia alebo z častí ceny plnenia fakturovaných Dodávateľom podľa zmluvy, čiastku vo
výške zodpovedajúcej výške dane z pridanej hodnoty uvedenej na príslušnej faktúre (ďalej aj ako
„nevyplatená čiastka z ceny plnenia“). Vo vzťahu k nevyplatenej čiastke z ceny plnenia sa
Objednávateľ nedostáva do omeškania ani sa nedopúšťa iného porušenia zmluvy, ak nevyplatenú
čiastku z ceny plnenia vysporiada alebo použije podľa ustanovení tohto bodu.
Objednávateľ uhradí Dodávateľovi nevyplatenú čiastku z ceny plnenia bezodkladne po tom, čo
Dodávateľ Objednávateľovi preukáže, že daň z pridanej hodnoty uvedenú na faktúre pre
Objednávateľa podľa zmluvy v plnej výške odviedol príslušnému daňovému úradu.
Ak daňový úrad rozhodnutím uloží Objednávateľovi ako ručiteľovi uhradiť Dodávateľom
nezaplatenú daň z pridanej hodnoty (ďalej aj ako „nezaplatená daň“), Objednávateľ túto skutočnosť
bezodkladne oznámi Dodávateľovi. Dodávateľ je povinný bezodkladne, najneskôr však do 3 dní
odo dňa doručenia oznámenia Objednávateľa podľa predchádzajúcej vety, poskytnúť
Objednávateľovi všetky informácie a dokumenty, na základe ktorých možno uplatniť námietky voči
povinnosti Objednávateľa ako ručiteľa uhradiť daňovému úradu Dodávateľom nezaplatenú daň.
Komunikácia medzi zmluvnými stranami môže byť v tomto prípade realizovaná e-mailom na
adresu Dodávateľa tempest_financie@tempest.sk a adresu Objednávateľa dph@spp.sk
a zoscanovanými prílohami, na požiadanie je každá zo zmluvných strán povinná potvrdiť druhej
zmluvnej strane príslušné oznámenie písomne. Dokumenty umožňujúce uplatnenie námietky voči
povinnosti Objednávateľa ako ručiteľa uhradiť daňovému úradu Dodávateľom nezaplatenú daň je
Dodávateľ povinný poskytnúť Objednávateľovi v origináli alebo v notársky overenej kópii.
Ak daňový úrad uloží Objednávateľovi ako ručiteľovi povinnosť uhradiť Dodávateľom nezaplatenú
daň, Objednávateľ je oprávnený použiť nevyplatenú čiastku z ceny plnenia na úhradu takejto
nezaplatenej dane. Objednávateľ ako ručiteľ je oprávnený použiť na úhradu Dodávateľom
nezaplatenej dane na základe rozhodnutia daňového úradu akúkoľvek nevyplatenú čiastku z ceny
plnenia, vrátane nevyplatených čiastok z ceny plnenia z iných faktúr vystavených Dodávateľom
Objednávateľovi, a to aj na základe iných zmlúv uzavretých medzi Objednávateľom
a Dodávateľom. Objednávateľ je oprávnený, nie však povinný, uplatniť akékoľvek opravné
prostriedky proti rozhodnutiu daňového úradu, ktorým Objednávateľovi ako ručiteľovi uloží zaplatiť
Dodávateľom nezaplatenú daň. V prípade rozhodnutia Objednávateľa o podaní opravného
prostriedku je Dodávateľ povinný poskytnúť Objednávateľovi plnú súčinnosť. O použití príslušnej
nevyplatenej čiastky z ceny plnenia na úhradu Dodávateľom nezaplatenej dane bude Objednávateľ
informovať Dodávateľa. Poskytovateľ nemá nárok na vyplatenie nevyplatenej čiastky z ceny
plnenia, ktorú Objednávateľ použil podľa tohto bodu. Objednávateľ je oprávnený postupovať podľa
tohto odseku bez ohľadu na vykonanie oznámení podľa predchádzajúceho odseku.
Ak Objednávateľ ako ručiteľ uhradí daňovému úradu Dodávateľom nezaplatenú daň
a z akéhokoľvek dôvodu nebude pre Objednávateľa možné alebo vhodné použiť na úhradu
nevyplatenú čiastku z ceny plnenia, vzniká Objednávateľovi pohľadávka voči Dodávateľovi vo
výške takto zaplatenej dane (ďalej aj ako „Pohľadávka“). O zaplatení dane z titulu ručenia za
Dodávateľa bez použitia nevyplatenej čiastky z ceny plnenia bude Objednávateľ informovať
Dodávateľa. Vzniknutá Pohľadávka sa stáva splatnou dňom nasledujúcim po dni odpísania
zaplatenej dane z účtu Objednávateľa. Objednávateľ je oprávnený jednostranne si započítať
Pohľadávku proti akejkoľvek pohľadávke alebo pohľadávkam Dodávateľa voči Objednávateľovi,
a to bez ohľadu na skutočnosť, či sú splatné alebo nesplatné. Objednávateľ je tiež oprávnený
vymáhať voči Dodávateľovi zaplatenie Pohľadávky všetkými právnymi prostriedkami. Pre vylúčenie
pochybností platí, že Dodávateľ nie je oprávnený jednostranne si započítať nevyplatenú čiastku
z ceny plnenia proti Pohľadávke ani proti akýmkoľvek iným pohľadávkam Objednávateľa voči
Dodávateľovi a Dodávateľ tiež nie je oprávnený postúpiť pohľadávku spočívajúcu v nevyplatenej
čiastke z ceny plnenia na tretiu osobu bez predchádzajúceho písomného súhlasu Objednávateľa.
Ustanovenia tohto bodu majú prednosť pred akýmikoľvek odchylnými ustanoveniami zmluvy
a zostávajú zachované aj v prípade zániku zmluvy, týmto zmluvné strany vylučujú vo vzťahu
k tomuto bodu aplikovateľnosť ustanovenia § 273 ods. 2 Obchodného zákonníka. zmluvné strany
výslovne vylučujú oprávnenie Dodávateľa ako dlžníka podľa ustanovenia § 309 Obchodného
zákonníka na uplatnenie námietok voči Objednávateľovi ako ručiteľovi, ak Objednávateľ ako ručiteľ
uhradí z titulu ručenia daň nezaplatenú Dodávateľom ako dlžníkom bez vedomia Dodávateľa.

5/12

Ev. č. 310/18/CEZ
VII.
PRÁVA A POVINNOSTI ZMLUVNÝCH STRÁN
1. Dodávateľ je povinný plniť túto zmluvu prostredníctvom vhodného a odborne vyškoleného personálu,
alebo môže využiť vyškolených špecialistov výrobcu (EMC). Objednávateľ má právo v odôvodnených
prípadoch jednotlivých členov personálu Dodávateľa odmietnuť.
2. Dodávateľ sa zaväzuje udržiavať aktuálny stav poznatkov o diskových poliach, ku ktorým poskytuje
služby na základe tejto Zmluvy. Ak by na základe nových poznatkov došlo k podstatným zmenám,
Dodávateľ poskytne informácie o týchto zmenách a odporúčaniach. Dodávateľ sa zaväzuje
informovať Objednávateľa o podstatných zmenách bezodkladne.
3. Objednávateľ je povinný poskytnúť Dodávateľovi súčinnosť nevyhnutne potrebnú na splnenie
predmetu tejto zmluvy, najmä umožniť Dodávateľovi primeraný prístup k diskovým poliam, ako aj
použitie ďalšieho súvisiaceho zariadenia, nevyhnutného pre výkon služieb podľa tejto zmluvy.
4. Objednávateľ je povinný používať diskové polia podľa používateľskej dokumentácie alebo podľa
inštrukcií Dodávateľa. Objednávateľ nesmie vykonávať samostatne žiadne úpravy alebo opravy
diskových polí a prevádzkového prostredia, ktoré neodporúča používateľská a technická
dokumentácia.
5. Objednávateľ je zodpovedný za udržovanie aktuálnych záložných kópií prevádzkovaného SW tak,
aby tieto boli prístupné v prípade, ak budú potrebné pri riešení problému.
6. Dodávateľ urobí všetky potrebné opatrenia na to, aby v súvislosti s plnením predmetu zmluvy na
pracoviskách Objednávateľa zaistil bezpečnosť svojich zamestnancov, ako i bezpečnosť
zamestnancov Objednávateľa.
7. Dodávateľ sa zaväzuje
a) dodržiavať právne predpisy na zaistenie BOZP a PO; dodržiavať zásady bezpečnej práce,
zásady ochrany zdravia pri práci a zásady bezpečného správania na pracoviskách
Objednávateľa, určené pracovné postupy a interné pokyny Objednávateľa na zaistenie BOZP
a PO, s ktorými bol preukázateľne oboznámený,
b) vykonávať pri plnení predmetu zmluvy opatrenia na zaistenie bezpečnosti a ochrany zdravia
pri práci so zreteľom na všetky okolnosti týkajúce sa plnenia predmetu zmluvy a v súlade s
právnymi predpismi a ostatnými predpismi na zaistenie bezpečnosti a ochrany zdravia pri
práci, zohľadňovať pritom meniace sa skutočné a predvídateľné okolnosti,
c) dodržiavať zákaz fajčenia a požívania alkoholických nápojov na pracoviskách Objednávateľa,
d) v súvislosti s plnením zmluvy náležite inštalovať, používať a udržiavať bezpečnostné a
ochranné zariadenia nevyhnutné pre ochranu zamestnancov Objednávateľa,
e) plniť predmet zmluvy iba zamestnancami a osobami, konajúcimi v jeho mene, ktorým bol
Objednávateľom udelený súhlas na vstup do jeho objektov.
f) plniť predmet zmluvy až po absolvovaní školenia BOZP a ochrany pred požiarmi jeho
zamestnancov alebo osôb konajúcich v jeho mene a ďalej v intervaloch určených
Objednávateľom.
8. Dodávateľ je povinný
a) vybaviť svojich zamestnancov osobnými ochrannými pracovnými prostriedkami adekvátnymi
prostrediu a ohrozeniam, ktorým sú vystavení v súvislosti s plnením predmetu zmluvy s
viditeľným označením odevov logom firmy Dodávateľa. Zamestnanci Dodávateľa, ako aj
osoby konajúce v jeho mene sú povinní používať určeným spôsobom pridelené osobné
ochranné pracovné prostriedky,
b) zabezpečiť pohyb svojich zamestnancov a ďalších osôb, konajúcich v jeho mene len na
pracoviskách a priestoroch súvisiacich s plnením predmetu tejto zmluvy.
9. Dodávateľ vypracováva, vedie, uchováva a v prípade potreby neodkladne aktualizuje predpísanú
dokumentáciu, záznamy a evidenciu súvisiacu s BOZP a bezpečnosťou technických zariadení, ktoré
sú súčasťou plnenia predmetu zmluvy.
10. Dodávateľ je povinný komunikovať s Objednávateľom v slovenskom, resp. českom jazyku.
11. Osobami poverenými konať vo veciach realizácie predmetu zmluvy za Objednávateľa sú:
..............................., email: ............................., telefón: ...........................; a .........................., email:
..............................., telefón: .................................... V prípade ich neprítomnosti je poverenou osobou
v zmysle predchádzajúcej vety vopred písomne poverená osoba. Poverenie inej osoby bude písomne
oznámené osobe poverenej Dodávateľom. Osoba poverená za Objednávateľa je oprávnená v mene
6/12

Ev. č. 310/18/CEZ
Objednávateľa: zasielať žiadosť o odstránenie vady, potvrdzovať výkazy prác, zabezpečovať
poskytovanie súčinnosti Objednávateľa a podpisovať preberací protokol za Objednávateľa.
12. Osobou poverenou konať vo veciach realizácie predmetu zmluvy za Dodávateľa je: ..........................,
email: ...................................., telefón: ........................ V prípade jeho neprítomnosti je poverenou
osobou v zmysle predchádzajúcej vety ním vopred písomne poverená osoba. Poverenie inej osoby
bude písomne oznámená osobe poverenej za Objednávateľa. Osoba poverená za Dodávateľa je
oprávnená v mene Dodávateľa dohodovať podmienky realizácie odstraňovania vád.
13. Zmluvné strany môžu kedykoľvek zmeniť nimi poverenú osobu. Zmena je účinná voči druhej strane
odo dňa doručenia písomného oznámenia o zmene poverenej osoby.
14. Zmluvné strany môžu kedykoľvek zmeniť alebo doplniť nimi dohodnuté kontaktné čísla a adresy.
Zmena je účinná voči druhej zmluvnej strane odo dňa doručenia písomného oznámenia o zmene
kontaktných údajov.
VIII.
ZODPOVEDNOSŤ ZA VADY A ZÁRUKA
Práva a povinnosti zmluvných strán v súvislosti s vadami plnenia Dodávateľa alebo zárukou za akosť či
inou zárukou ohľadom plnení dodaných/poskytnutých na základe tejto zmluvy, budú v rozsahu v súlade s
ustanoveniami tohto článku VIII.
1.

2.

3.

Vadou sa pre účely tejto zmluvy rozumie poskytnutie plnenia odchylne od podmienok,
špecifikovaných v tejto zmluve a jej prílohách. Dodávateľ zodpovedá za bezchybné vykonanie
plnenia, ku ktorému sa touto zmluvou zaviazal, ako aj za to, že toto plnenie bude poskytnuté
v súlade s podmienkami tejto zmluvy a všeobecne záväznými právnymi predpismi a technickými
normami.
Pokiaľ bude niektorá zo služieb poskytnutá s vadou, bude jediným záväzkom Dodávateľa
v súvislosti s takou vadou povinnosť takú službu poskytnúť opätovne, bezplatne a bezvadne, bez
nároku na ďalšiu odmenu.
Objednávateľ je povinný u Dodávateľa písomne reklamovať vadu služby bez zbytočného odkladu
po jej zistení. Dodávateľ je povinný začať s odstraňovaním vady (RT) bez zbytočného odkladu
najneskôr 4 hodiny od jej nahlásenia a odstrániť vadu (FT) do konca nasledujúceho pracovného
dňa (NBD) od doručenia písomnej reklamácie Objednávateľa, s výnimkou víkendov a štátom
uznaných sviatkov a dní pracovného pokoja, a odstrániť vadu bez zbytočného odkladu, najneskôr
v lehote dohodnutej zmluvnými stranami v závislosti od jej rozsahu a charakteru. Pri odstraňovaní
vady je Objednávateľ povinný poskytnúť Dodávateľovi potrebnú súčinnosť, ak ho Dodávateľ o to
požiada.
IX.
ZODPOVEDNOSŤ ZA ŠKODU

1.

2.

Ak poruší jedna zmluvná strana svoje povinnosti alebo akýkoľvek záväzok, vyplývajúci z tejto
zmluvy je povinná nahradiť škodu tým spôsobenú druhej zmluvnej strane. Za škodu sa považuje
skutočná škoda, ušlý zisk a náklady vzniknuté poškodenej zmluvnej strane v súvislosti so
škodovou udalosťou.
Zmluvná strana, ktorá porušila svoju povinnosť alebo akýkoľvek záväzok, vyplývajúci z tejto
zmluvy, sa môže zbaviť zodpovednosti na náhradu škody, ak preukáže, že k porušeniu povinnosti
alebo akéhokoľvek záväzku, vyplývajúceho z tejto zmluvy, došlo v dôsledku okolností vylučujúcich
zodpovednosť.
X.
ZMLUVNÉ SANKCIE

1.

V prípade omeškania Dodávateľa s poskytovaním služieb, tvoriacich plnenie predmetu zmluvy
podľa čl. I. bod 1. a) v termínoch určených v čl. I. bod 2. a bod 4 a v Prílohe č. 1 tejto zmluvy, bude
Objednávateľ oprávnený fakturovať Dodávateľovi zmluvnú pokutu vo výške 0,02 % z celkovej ceny
plnenia predmetu zmluvy, uvedenej v čl. IV bod 2, a to za každú aj začatú hodinu omeškania, ak sú
termíny plnenia uvedené v hodinách alebo 0,2 % z celkovej ceny plnenia predmetu zmluvy,
uvedenej v čl. IV bod 2, a to za každý deň omeškania, ak sú termíny plnenia uvedené v dňoch.

7/12

Ev. č. 310/18/CEZ
2.

3.
4.
5.

V prípade nedodržania termínov odstránenia vád plnenia v lehote uvedenej v čl. VIII bod 3 alebo
dohodnutej zmluvnými stranami v konkrétnom prípade, je Objednávateľ oprávnený uplatniť si nárok
na zaplatenie zmluvnej pokuty vo výške 100,-€, za každý, aj začatý deň omeškania.
V prípade omeškania so splnením peňažného záväzku je veriteľ oprávnený fakturovať dlžníkovi
úrok z omeškania maximálne vo výške 0,02% z dlžnej sumy za každý deň omeškania.
Uplatnením nároku na zaplatenie zmluvnej pokuty nie je dotknutý nárok na náhradu škody,
prevyšujúci výšku zmluvnej pokuty.
Dodávateľ nebude v omeškaní, ak je omeškanie spôsobené okolnosťami vylučujúcimi
zodpovednosť, alebo ak omeškanie vzniklo úplne alebo čiastočne okolnosťami na strane
Objednávateľa alebo inak mimo kontrolu Dodávateľa.
XI.
OCHRANA DÔVERNÝCH INFORMÁCIÍ

1.

2.

3.

4.

5.

6.

Zmluvné strany sú si vedomé toho, že v rámci plnenia Zmluvy môžu oni alebo ich zamestnanci či
zmluvní partneri, získať vedomou činnosťou druhej zmluvnej strany alebo jej opomenutím prístup
k dôverným informáciám tejto druhej zmluvnej strany.
Dôvernou informáciou sa rozumie každá informácia, ktorú označuje zmluvná strana, ktorá
informáciu poskytuje, ako dôvernú, vrátane informácií, týkajúcich sa jej výskumu, vývoja, knowhow, obchodných údajov, osobných údajov zamestnancov alebo údajov o produktoch, materiáloch
a metodológiách, vlastnených príslušnou zmluvnou stranou.
Zmluvné strany sa zaväzujú, že zabezpečia dostatočné a preukázateľné poučenie pre všetky
osoby, ktoré sa na ich strane budú zúčastňovať na plnení tejto Zmluvy, o podstate dôvernej
informácie v zmysle tejto Zmluvy a nevyhnutnosti jej utajenia v súlade s touto Zmluvou. Prístup
k dôverným informáciám bude obmedzený na tých zamestnancov a subdodávateľov zmluvnej
strany, ktorí tieto informácie potrebujú poznať na účely a v rozsahu, vymedzenom touto Zmluvou.
Zmluvné strany sú povinné zabezpečiť, aby záväzok utajenia dôverných informácií v zmysle tejto
Zmluvy prevzali všetky osoby, ktoré sú odlišné od samotných zmluvných strán a ktoré sa budú
zúčastňovať na plnení tejto Zmluvy. Splnenie tejto povinnosti je príslušná zmluvná strana povinná
preukázať, ak ju o to druhá zmluvná strana požiada.
Zmluvné strany sa zaväzujú zaobchádzať s dôvernými informáciami ako s predmetom obchodného
tajomstva, najmä uchovávať ich v tajnosti a zabezpečiť vykonanie všetkých
právnych a
technických opatrení, zabraňujúcich ich neoprávnenému sprístupneniu tretej osobe či ich zneužitiu,
a to v rozsahu a spôsobom primeraným stupňu utajenia príslušnej dôvernej informácie a jej
zrejmému významu, alebo významu, ktorý tejto dôvernej informácii zreteľne priradí tá zmluvná
strana, ktorej príslušná dôverná informácia prislúcha.
Zmluvné strany môžu poskytnúť tieto dôverné informácie len svojim zamestnancom alebo
zmluvným partnerom v rozsahu nutnom pre riadne plnenia tejto Zmluvy, pri súčasnej realizácii
vyššie uvedených opatrení. Dôverné informácie nesmú byť kopírované alebo reprodukované bez
písomného súhlasu zmluvnej strany, ktorá tieto informácie poskytla.
V prípade preukázateľného porušenia povinností, uvedených v tomto článku zmluvy, je poškodená
zmluvná strana oprávnená uplatniť si nárok na náhradu akejkoľvek takto spôsobenej škody bez
akéhokoľvek obmedzenia, vydanie bezdôvodného obohatenia a primerané zadosťučinenie, ktoré
môže byť poskytnuté tiež v peniazoch. Zmluvné strany sa dohodli, že ustanovenia článku IX.
o obmedzení zodpovednosti za škodu sa v tomto prípade neuplatnia.
XII.
TRVANIE A UKONČENIE ZMLUVY

1.
2.
3.

Táto zmluva sa uzatvára na dobu určitú do 31.12.2019.
Táto zmluva nadobúda platnosť a účinnosť dňom podpísania oprávnenými zástupcami oboch
zmluvných strán, ustanovenia osobitných predpisov tým nie sú dotknuté.
Platnosť tejto zmluvy môže byť ukončená:
a) písomnou dohodou zmluvných strán,
b) zánikom niektorej zo zmluvných strán bez právneho nástupcu,
c) odstúpením od zmluvy,
d) uplynutím platnosti zmluvy.

8/12

Ev. č. 310/18/CEZ
4.

Ktorákoľvek zo zmluvných strán je oprávnená odstúpiť od tejto zmluvy v prípade jej podstatného
porušenia druhou zmluvnou stranou. Odstúpenie od zmluvy musí byť vykonané v písomnej forme a
musia v ňom byť uvedené dôvody odstúpenia. Odstúpenie od zmluvy nadobúda právne účinky
doručením oznámenia o odstúpení od zmluvy druhej zmluvnej strane. Za podstatné porušenie sa
pre účely tejto zmluvy rozumie porušenie akejkoľvek zmluvnej povinnosti, ak k náprave nedôjde ani
po uplynutí dodatočnej primeranej lehoty (najmenej 30 dní od doručenia písomnej výzvy k
náprave), poskytnutej druhou zmluvnou stranou na odstránenie tohto porušenia.
XIII.
RIEŠENIE SPOROV

1.

2.

Zmluvné strany sa zaväzujú, že v prípade sporov o obsah a plnenie tejto zmluvy vynaložia všetko
úsilie, ktoré je možné od nich spravodlivo požadovať, k tomu, aby tieto spory boli vyriešené cestou
zmieru, najmä, aby boli odstránené okolnosti vedúce k vzniku práva od zmluvy odstúpiť alebo
okolností spôsobujúcich jej neplatnosť.
Ak sa nedohodnú zmluvné strany na spôsobe riešenia vzájomného sporu, má každá zo zmluvných
strán právo predložiť spor na rozhodnutie príslušnému súdu.
XIV.
ZÁVEREČNÉ USTANOVENIA

1.
2.

3.

4.
5.

Zmluvu je možné zmeniť len po vzájomnej dohode zmluvných strán formou písomného dodatku.
V prípade, že by sa niektoré ustanovenia tejto zmluvy stali neplatnými alebo neúčinnými, alebo ak
by sa v dôsledku legislatívnych zmien dostali niektoré z ustanovení tejto zmluvy do rozporu
s platným právnym poriadkom Slovenskej republiky, nie je týmto dotknutá platnosť a účinnosť
zostávajúcich ustanovení tejto zmluvy. Namiesto neplatného alebo neúčinného ustanovenia platia
za zmluvne dohodnuté tie ustanovenia, ktoré sa svojim zmyslom a účelom neplatnému alebo
neúčinnému ustanoveniu zmluvy najviac približujú.
Dodávateľ je povinný dodržiavať právne predpisy a zabezpečiť dodržiavanie právnych predpisov
tretími osobami, ktoré sa podieľajú na plnení Zmluvy, zdržať sa akéhokoľvek konania, ktoré je
v rozpore s právnymi predpismi alebo ktoré je spôsobilé ohroziť alebo porušiť záujmy
Objednávateľa, a zabrániť takémuto konaniu. Pri plnení Zmluvy je dodávateľ povinný najmä zdržať
sa konania, ktoré by mohlo viesť k vyvodeniu trestnej zodpovednosti Objednávateľa v zmysle
zákona č. 91/2016 Z. z. o trestnej zodpovednosti právnických osôb v znení neskorších predpisov
alebo takého predpisu, ktorý ho nahradí.
Táto zmluva vrátane príloh je vyhotovená v štyroch (4) rovnopisoch v slovenskom jazyku, pre
každú zmluvnú stranu po dva (2) rovnopisy.
Neoddeliteľnou súčasťou tejto zmluvy sú Prílohy, ustanovenia ktorých sa použijú v rozsahu
neodporujúcom ustanoveniam tejto hlavnej časti zmluvy:
Príloha č. 1 Špecifikácia

Za Objednávateľa:

Za Dodávateľa:

V Bratislave dňa........................

V Bratislave dňa ...................

.......................................................
Mgr. Zuzana Lomnická
strategický nákupca senior

.......................................................
Ing. Roman Kriško
člen predstavenstva

.......................................................
JUDr. Adriana Khandlová
riaditeľka odboru obstarávania a nákupu

9/12

Ev. č. 310/18/CEZ

Príloha č. 1
Špecifikácia
1.
Predmet plnenia
Predmetom plnenia sú servisné služby (ďalej tiež „servis“)
2ks diskových polí EMC VNX 5500 /SN:CKM00123401169, CKM00123001507/ a
1ks EMC VNX5200 /SN: CKM00153100202/.
Servisné služby pozostávajú zo:
• služieb opráv – opravy vád zariadení alebo softvéru spôsobujúcich ich čiastočnú alebo úplnú
nefunkčnosť, na mieste ich inštalácie,
• služieb údržby – činnosti súvisiace s udržaním funkčnosti zariadení ako profylaktika a pod,
pričom za rozsah služieb údržby zodpovedá dodávateľ,
• služieb podpory:
Hotline podpora za účelom nahlásenia vád zariadení alebo softvéru a za účelom
konzultácie otázok týkajúcich sa prevádzky zariadení,
updaty a upgrady softvéru,
prístup do znalostných databáz.
1.1 Špecifikácia 2ks EMC VNX5500 a 1ks EMC VNX5200
EMC CONFIGURATION - CKM00123401169
QTY

PRODUCT

Description

1

1

VNX5500DP15

VNX5500 DPE, 15X3.5 DRIVE SLOTS-EMC-RACK

2

1

VNXRACK-40U

VNX 40U RACK WITH CONSOLE

3

11

VNX6GSDAE15

VNX 15X3.5 IN 6GB SAS EXP DAE -EMC RACK

4

19

VX-VS07-010

VNX 1TB NL SAS DRV - 15X3.SIN DRV DPE/DAE

5

161

VX-VS15-300

300GB 15K 520BPS 6GB SAS 3.5 CARRIER

6

1

V-VX-VS1530

3.5 300GB 15K VAULT PCK 6GSDAE/DPE

7

1

CAB QUAD POWER CORD IEC309

8

1

PW40U60IEC3V
VNX55-KIT

9

1

M-ENHSW-001

ENHANCED SOFTWARE SUPPORT

10

1

UNIB-V55

UNISPHERE FOR BLOCK FOR VNX5500

11

1

VNXOE-55

VNX OE LICENSE MODEL FOR VNX5500

12

19

VNXOECAPTB

VNXOE PER TB HI CAP - VNX5500,5700,7500

13

50

VNXOEPERFTB

VNX OE PER TB PER FOR VNX5500,5700,7500

14

4

VNXFCSFP

ADDITIONAL 8GB FOR VNX5500

15

1

ESRS-GW-200

EMC SECURE
CLIENT

DOCUMENTATION KIT FOR VNX5500

REMOTE

SUPPORT

GATEWAY

EMC CONFIGURATION - CKM00123001507
QTY

PRODUCT

Description

1

1

VNX5500DP15

VNX5500 DPE, 15X3.5 DRIVE SLOTS-EMC-RACK

2

1

VNXRACK-40U

VNX 40U RACK WITH CONSOLE

3

11

VNX6GSDAE15

VNX 15X3.5 IN 6GB SAS EXP DAE -EMC RACK

4

9

VX-VS07-010

VNX 1TB NL SAS DRV - 15X3.SIN DRV DPE/DAE

5

161

VX-VS15-300

300GB 15K 520BPS 6GB SAS 3.5 CARRIER

6

1

V-VX-VS1530

3.5 300GB 15K VAULT PCK 6GSDAE/DPE

7

1

PW40U60-IEC3V

CAB QUAD POWER CORD IEC309

8

1

VNX55-KIT

DOCUMENTATION KIT FOR VNX5500

10/12

Ev. č. 310/18/CEZ
9

1

M-ENHSW-001

ENHANCED SOFTWARE SUPPORT

10

1

UNIB-V55

UNISPHERE FOR BLOCK FOR VNX5500

11

1

VNXOE-55

VNX OE LICENSE MODEL FOR VNX5500

12

10

VNXOECAPTB

VNXOE PER TB HI CAP - VNX5500,5700,7500

13

50

VNXOEPERFTB

VNX OE PER TB PER FOR VNX5500,5700,7500

14

4

VNXFCSFP

ADDITIONAL 8GB FOR VNX5500

15

1

ESRS-GW-200

EMC SECURE REMOTE SUPPORT GATEWAY
CLIENT

EMC CONFIGURATION - CKM00153100202
Line# QTY Product ID
Description
VNX5200
QTY SYSTEM

PSI FOR VNX5200

1

1 VNX52DP60015F

VNX5200 DPE 25X2.5" DR-8X600G15K-FLD INS

2

1 VNXB6GSDAE15F

VNXB 15X3.5 6G SAS EXP DAE-FIELD INST

3

2 VNXB6GSDAE25F

VNXB 25X2.5 6G SAS EXP DAE-FIELD INST

4

9 V4-VS07-040

VNX 4TB NL SAS 15X3.5 DAE

5

56 V4-2S15-600

6

1 VNX52-KIT

VNX5200 DOCUMENTATION Kit=ic

7

1 VSPBM8GFFEA

VNXB 4 PORT 8G FC IO MODULE PAIR

VNX2 600GB 15K SAS 25X2.5 DPE/DAE

HARDWARE SUBTOTAL
1

36 VNXBOECAPTB

VNXB OE PER TB HI CAPACITY

2

29 VNXBOEPERFTB

VNXB OE PER TB HI PERFORMANCE

3

1 VNXOE-5200

VNX5200 Operating Environment

4

1 UNISB-VNX5200

VNX520 Unisphere Block Suite=IC
SOFTWARE SUBTOTAL

1

1 PSINST-ESRS

ZERO DOLLAR ESRS INSTALL

Do diskového poľa VNW 5200 budú v októbri 2018 doplnené disky
s nadštandardnou servis. zárukou do 09.12.2018:
Produkt

počet
ks

VNX2 600GB 15K SAS 25X2.5 DPE/DAE UPG
HW L3 MON PART-DEL RTF

15

VNXB OE PER TB PERFORMANCE UPGRADE

9

SW L3 SPPT

1

1

Aj toto rozšírenie je potrebné zahrnúť do servisných služieb.
2.

Termíny plnenia

Objednávateľ požaduje poskytnutie plnenia uvedeného v bode 1 nasledovne:
• servis 1ks EMC VNX5200 /SN: CKM00153100202/ na obdobie od 09.12.2018 do 31.12.2019;
• servis 2ks EMC VNX5500 /SN:CKM00123401169, CKM00123001507/ na obdobie od 22.11.2018 do
31.12.2019.
3.
Miesto plnenia
Slovenský plynárenský priemysel, a. s. Mlynské nivy 44/a, 825 11 Bratislava, dátové centrum

11/12

Ev. č. 310/18/CEZ

4.

Podmienky servisných služieb
Časové Pokrytie : 9x5 (9 hodín v čase od 8:00 do 17:00, 5 pracovných dní v týždni), pričom
časové pokrytie predstavuje čas, v ktorom sú dodávateľom poskytované servisné služby
objednávateľovi;
Response Time: 4h od nahlásenia vady
Fix time: NBD (odstránenie vady nasledujúci pracovný deň)
Hotline: 9x5 (9 hodín v čase od 8:00 do 17:00, 5 pracovných dní v týždni), pričom hotline
predstavuje telefonickú, resp. e-mailovú podporu pri riešení vád zariadení, resp. softvéru,
diagnostik vád prostredníctvom vzdialeného prístupu. Vady zariadení sú nahlasované
dodávateľovi telefonicky alebo elektronicky počas stanoveného časového pokrytia;
Všetky náklady súvisiace s odstránením vady, údržbou a podporou znáša dodávateľ (vrátane
prác, cestovného, ceny náhradných dielov, príp. iné);
Dodávateľ poskytne objednávateľovi prístup do elektronických a internetových nástrojov
a služieb týkajúcich sa zariadení, ako sú aktualizácie firmvéru a proaktívne upozorňovacie
služby;
Dodávateľ poskytne zákazníkovi prístup do globálneho strediska informácií pre IT.

12/12

