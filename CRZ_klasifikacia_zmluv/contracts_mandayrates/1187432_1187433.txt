ZMLUVA
O rozvoji funkcionalít informačného systému SK CRIS uzavretá podľa § 269 ods.2 Obchodného
zákonníka

a
podľa ust. § 40 a nasl. zák. č. 618/2003 Z.z. Autorský zákon v znení neskorších predpisov
medzi Zmluvnými stranami

Centrum vedecko-technických informácií SR
Lamačská cesta 8/A, 811 04 Bratislava, Slovenská republika
Zastúpené:
IČO:
IČ DPH:
DIČ:
Bank. spojenie:
Číslo účtu:

prof. RNDr. Ján Turňa, CSc., riaditeľ
00 151 882
SK2020798395
2020798395
Štátna pokladnica
7000064743/8180
(ďalej ako „Objednávateľ“) na jednej strane,
a

InterWay, spol. s r.o
Vajnorská 21, 831 04 Bratislava, Slovenská republika
Zastúpená:
Ing. Petr Weber, prokurista
IČO:
307 728 531
DIČ:
2020268294
Bank. spojenie:
Číslo účtu:
Zapísaná v Obchodnom registri Okresného súdu Bratislava I, vložka č. 15626/B
(ďalej ako „Zhotoviteľ“) na druhej strane,
(spolu ďalej ako „Zmluvné strany“)

1/11

Čl.1
Predmet zmluvy
Zmluva sa uzatvára v zmysle § 269 ods.2 Obchodného zákonníka v súlade so zákonom č.
25/2006 Z.z. o verejnom obstarávaní v znení neskorších predpisov. Zhotoviteľ je spoločnosť,
ktorá je autorom a výhradným dodávateľom systému pre výskum, vývoj a inovácie (SK CRIS),
ktorý tvorí celoštátny register projektov financovaných z verejných zdrojov, register
výskumníkov, register organizácií, vykonávajúcich vedu a výskum a register výsledkov vedy
a výskumu. ktorého funkcionalita sa má rozšíriť a v ktorom sa majú vykonať požadované úpravy
a práce. Na základe zákona č. 618/2003 Z.z. o autorskom práve a právach súvisiacich
s autorským právom, tzn. predmet zákazky môže plniť len Zhotoviteľ.
(1) Predmetom tejto Zmluvy je záväzok Zhotoviteľa realizovať rozvoj funkcionalít IS SK CRIS na
základe požiadaviek Objednávateľa v 3 etapách:
- Rozšírenie funkcionalít SK CRIS o modul spracovania projektov v zmysle požiadaviek
manažérskeho informačného systému s dôrazom na evidenciu projektu počas celého
životného cyklu a na spracovanie finančných ukazovateľov projektov
- Implementácia najnovšej verzie dátového formátu CERIF do SK CRIS, súvisiacich nových
funkcionalít a upgrade už existujúcich funkcionalít v zmysle nového dátového formátu.
- Kvantitatívny aj kvalitatívny rozvoj integračných rozhraní SK CRIS, určených na prepojenie
a výmenu dát s inými systémami a na získavanie externých dát,
- poskytnutie licencie k realizovaným funkcionalitám IS SK CRIS.
(2) Predmetom zákazky je aj vypracovanie Detailnej funkčnej špecifikácie (DFŠ) ako výsledku
analytických prác pre každú etapu realizácie, dodanie licencií, technickej dokumentácie
a zaškolenie pracovníkov Objednávateľa na používanie nových funkcionalít.
(3) Predmet plnenia požadovaný v rámci realizácie 1. Etapy je špecifikovaný v Prílohe č. 1, ktorá je
neoddeliteľnou súčasťou tejto Zmluvy. Predmet plnenia požadovaný v 2. etape bude predmetom
rokovaní počas realizácie 1. Etapy najneskôr do 1 mesiaca od nadobudnutia účinnosti zmluvy.
Predmet plnenia požadovaný v 3. etape bude predmetom rokovaní ako výsledok implementácie
predchádzajúcich etáp tak, aby boli presne špecifikované najneskôr do 3 mesiacov od
nadobudnutia účinnosti zmluvy. Po spracovaní podrobných špecifikácií týkajúcich sa 2. a 3. etapy
nemôže prísť k zvýšeniu maximálnej zmluvnej ceny.
(4) Na vyhotovenie predmetu zmluvy Zhotoviteľ
a) odovzdá dokument „Detailná funkčná špecifikácia“, schválený Objednávateľom pre
každú etapu riešenia
b) odovzdá systém SK CRIS s realizovanými našpecifikovanými funkcionalitami podľa čl. 1
ods. 2, pre každú etapu riešenia
c) vykoná školenia podľa čl. 6 pre každú etapu riešenia
d) vypracuje dokumentáciu k časti predmetu zmluvy podľa čl. 6. Pre každú etapu riešenia
(5) Objednávateľ sa zaväzuje poskytnúť Zhotoviteľovi dohodnutú súčinnosť, prevziať vykonané časti
predmetu zmluvy a dohodnutým spôsobom zaplatiť Zhotoviteľovi dohodnuté ceny za predmet
zmluvy.

2/11

Čl.2
Spôsob vykonávania predmetu zmluvy, termín dodania
(1) Predmet Zmluvy bude Zhotoviteľom dodaný, vytvorený a vykonaný podľa čl. 1 ods. 2.
(2) Zhotoviteľ dodá predmet Zmluvy podľa čl. 1 ods. 2 do:
-

Ukončenie realizácie 1. etapy do 1 mesiaca od nadobudnutia účinnosti zmluvy

-

Ukončenie realizácie 2. etapy do 3 mesiacov od nadobudnutia účinnosti zmluvy,
Objednávateľ dodá špecifikáciu požadovaného predmetu plnenia 2. etapy do 1 mesiaca od
nadobudnutia účinnosti zmluvy

-

Ukončenie realizácie 3. etapy do 5 mesiacov od nadobudnutia účinnosti zmluvy,
Objednávateľ dodá špecifikáciu požadovaného predmetu plnenia 3. etapy do 3 mesiacov od
nadobudnutia účinnosti zmluvy,

Školenia (čl. 1 ods. 2) vykoná Zhotoviteľ v súlade s čl. 6.
(3) Miestom prevzatia jednotlivých častí predmetu zákazky a školení je sídlo Objednávateľa.
(4) Pri vykonávaní predmetu Zmluvy bude Zhotoviteľ postupovať podľa Objednávateľom dodanej
špecifikácie a schválenej DFŠ. Spôsob odovzdania predmetu zmluvy Objednávateľovi sa
uskutoční podľa čl. 5 tejto zmluvy.
(5) Zhotoviteľ nebude v omeškaní, ak záväzok na plnenia, alebo činnosti podľa tejto zmluvy
nemohol riadne a včas splniť pre okolnosti, ktoré po uzavretí tejto zmluvy vznikli v dôsledku ním
nepredvídateľných a neodvrátiteľných skutočností mimoriadnej povahy (vyššia moc) - lehoty pre
plnenia, alebo činnosti Zhotoviteľa podľa tejto zmluvy sa predĺžia o dobu zodpovedajúcu dobe
trvania takýchto okolností.
(6) Zhotoviteľ nebude v omeškaní, ak záväzok na plnenia, alebo činnosti podľa tejto zmluvy
nemohol riadne a včas splniť pre nedodržanie súčinnosti Objednávateľa, príp. ak Objednávateľ
nedodrží termíny stanovené pre výkon súčinnosti lehoty pre plnenia/činnosti Zhotoviteľa podľa
tejto zmluvy sa predĺžia o dobu trvania neposkytnutia súčinnosti.
Čl.3
Poverené osoby
(1) Poverenou osobou za Objednávateľa bude: Ing. Danica Zendulková
Poverená osoba za Objednávateľa bude oprávnená na to, aby za Objednávateľa:
- zabezpečovala potrebnú súčinnosť Objednávateľa,
- prevzala časti predmetu zmluvy podľa čl. 5 a podpísala za Objednávateľa o tom príslušné
dokumenty,
- poskytovala Zhotoviteľovi dodatočné lehoty pri omeškaní, ak k omeškaniu došlo
z dôvodov uvedených v čl .2, ods. 5 alebo 6.
(2) Poverenou osobou za Zhotoviteľa bude: Ing. Miroslava Gajdošová
Poverená osoba za Zhotoviteľa bude oprávnená na to, aby za Zhotoviteľa:
- odovzdala časti predmetu zmluvy podľa čl. 5 a podpísala za Zhotoviteľa o tom príslušné
dokumenty,
- poskytovala dodatočné lehoty pri omeškaní druhej zmluvnej strany.
(3) Zmluvné strany môžu zmeniť nimi určené poverené osoby. Zmena je účinná odo dňa jej
písomného oznámenia druhej zmluvnej strane.
3/11

Čl.4
Výmena informácií medzi zmluvnými stranami
(1) V záujme napĺňania predmetu zmluvy s rešpektovaním potrieb zmluvných strán, ich očakávaní,
priorít a zodpovedností si zmluvné strany vymieňajú/poskytujú informácie na základe
ustanovených záväzných procesov komunikácie uvedených v ods. 2.
(2) Vzájomná výmena informácií, resp. ich poskytovanie medzi Objednávateľom a Zhotoviteľom sa
riadi týmito pravidlami:
- informácie si vymieňajú/poskytujú poverené osoby zmluvných strán ustanovené
zmluvnými stranami uvedené v čl. 3,
- informácie sa zásadne vymieňajú e-mailom, resp. cez web rozhranie,
- v prípade nutnosti je možná telefonická alebo osobná komunikácia, pričom po jej
ukončení je potrebné vyhotoviť z komunikácie zápis; zápis tvorí volajúci alebo volaný
a odosiela ho zmluvnej strane e-mailom, resp. ho umiestňuje cez web rozhranie.
Čl.5
Odovzdávanie a práva k dielu
(1) Dodávka predmetu zmluvy alebo časti predmetu zmluvy sa bude považovať za kompletnú, ak:
- bude funkcionalita časti predmetu zmluvy zodpovedať príslušnej špecifikácii uvedenej
v prílohe č. 1 tejto Zmluvy,
- bude dodávka predmetu zmluvy a jeho všetkých častí úspešne otestovaná,
- o prevzatí všetkých častí predmetu zmluvy podľa čl. 1 ods. (2) a (3) bude oboma
zmluvnými stranami podpísaný samostatný preberací protokol. Za dátum prevzatia sa
bude považovať za dátum uvedenia do ostrej prevádzky.
(2) Podmienkou prevzatia predmetu zmluvy bude vykonanie školení a dodanie kompletnej
dokumentácie (podľa čl.7).
(3) Súčasťou prevzatia bude dodanie rozširujúcich licencií na predmet dodávky. Rozširujúce licencie
sa budú viazať na licencie vyplývajúce zo Zmluvy o zhotovení diela č. 6/PK/2011 (čl.13. ods 2.),
ktorou bol pôvodný predmet zákazky (implementácia systému SK CRIS) obstaraný.
Čl.6
Licencie
(1) K zhotovenému dielu bude ako k autorskému dielu v zmysle zákona č. 618/2003 Z.z. o
autorskom práve a právach súvisiacich s autorským právom Objednávateľovi patriť výhradná
licencia na používanie na dobu neurčitú bezodplatne.
(2) Na základe poskytnutnutej licencie bude mať Objednávateľ oprávnenie na:
- používanie diela,
- neobmedzené vyhotovovanie rozmnožením diela pre svoje interné potreby,
- zasahovanie do diela a to neobmedzene podľa vlastného uváženia – zdrojové texty
a grafickú úpravu diela meniť, nahrázdať, prípadne inými spôsobmi s nimi manipulovať.
(3) Objednávateľ nie je oprávnený dielo poskytnúť tretej strane, jeho povinnosťou je zaistiť jeho
ochranu proti odcudzeniu, prípadne inému zneužitiu.
(4) Oprávnenia z licencie k vytvorenému dielu vzniknú dňom podpisu preberacieho protokolu.
Zhotoviteľ poskytuje licenciu bezodplatne - odmena za jej poskytnutie je zahrnutá v cene za
vyhotovenie diela.
4/11

(5) Dokumentáciu dodanú zhotoviteľom bude objednávateľ oprávnený používať spôsobom
vyplývajúcim z účelu, na ktorý bola vytvorená.
(6) Zhotoviteľ vyhlasuje, že k autorskému dielu, ktoré je predmet tejto zmluvy má vyporiadané
všetky majetkové autorské práva, že má právo uzatvoriť licenčnú zmluvu a vykonávať majetkové
práva autorov v rozsahu vymedzenom v zmluve a je oprávnený poskytnúť licenciu (sublicenciu)
podľa ustanovení zmluvy. V prípade, ak sa toto vyhlásenie ukáže v budúcnosti nepravdivým,
objednávateľ má právo na náhradu škody, ktorá by mu takýmto nepravdivým vyhlásením bola
spôsobená.
(7) Zhotoviteľ sa zaväzuje, ak sa preukáže nepravdivé vyhlásenie podľa odseku (X), z takéhoto
dôvodu vzniknutú nahradiť objednávateľovi akúkoľvek škodu, ktorá CVTI SR vznikne v dôsledku
nepravdivého vyhlásenia a uplatnených nárokov tretích osôb, a to v plnej výške a bez
akéhokoľvek obmedzenia.
(8) Zhotoviteľ sa tiež zaväzuje na svoje vlastné náklady a výdavky neodkladne obstarať pre
objednávateľa od autorov alebo osôb vykonávajúcich majetkové práva autorov (tretích osôb)
súhlas na používanie jednotlivých plnení dodaných, poskytnutých, vykonaných a/alebo
vytvorených tretími osobami pre objednávateľa, alebo upraviť jednotlivé plnenia dodané,
poskytnuté, vykonané a/alebo vytvorené zhotoviteľom, subdodávateľom alebo tretími osobami
pre objednávateľa tak, aby už ďalej neporušovali autorské práva a/alebo práva priemyselného
a/alebo iného duševného vlastníctva tretej osoby, alebo nahradiť jednotlivé plnenia dodané,
poskytnuté, vykonané a/alebo vytvorené zhotoviteľom, subdodávateľom alebo tretími osobami
pre objednávateľa rovnakými alebo aspoň takými plneniami, ktoré majú podstatne podobné
kvalitatívne, operačné a technické parametre a funkčnosti, alebo aj sa jedná o plnenie
poskytnuté na základe licencie tretej osoby, taký nárok vyriešiť v súlade s tým, čo pre taký nárok
stanovujú jej licenčné podmienky
(9) Zhotoviteľ sa zaväzuje poskytnúť objednávateľovi akúkoľvek a všetku účinnú pomoc a uhradiť
akékoľvek a všetky náklady a výdavky, ktoré vznikli/vzniknú objednávateľovi v súvislosti
s uplatnením nárokov tretej osoby.
(10) Objednávateľ sa zaväzuje neodkladne informovať zhotoviteľa o každom nároku vznesenom
treťou osobou, bude v súvislosti s takým nárokom postupovať podľa primeraných pokynov
zhotoviteľa tak, aby sa predišlo vzniku, prípadne zvýšeniu škôd, nevykoná smerom k takej tretej
osobe žiaden úkon, v dôsledku ktorého by sa jej postavenie v súvislosti s takým uplatnením
nároku zlepšilo a zhotoviteľovi vystaví plnú moc potrebnú na to, aby sa zhotoviteľ mohol za
objednávateľa účinne takému nároku brániť a s takou treťou osobou o urovnaní sporu rokovať,
a aj inak postupovať tak, ako je potrebné v záujme ochrany práv oboch strán.
(11) V rámci plnenia tejto zmluvy zhotoviteľ poskytuje touto zmluvou zároveň aj súhlas na
neobmedzené využívanie diela.
(12) Zhotoviteľ, ako osoba vykonávajúca majetkové práva k autorskému dielu – upgradu SK CRIS –
vyhlasuje, že má vyporiadané všetky majetkové autorské práva, že má právo uzatvoriť licenčnú
zmluvu a vykonávať majetkové práva autorov v rozsahu vymedzenom v zmluve a je oprávnený
poskytnúť licenciu (sublicenciu) podľa ustanovení tejto zmluvy.
(13) Zmluvné strany sa dohodli, že po dodaní diela je Objednávateľ sám alebo prostredníctvom tretej
osoby oprávnený vykonať zmeny dodaného diela alebo spojiť zhotovené dielo s dielom iného
autora počítačového programu výlučne v takom prípade, ak sa Objednávateľ a zhotoviteľ
nedohodnú na ďalšom spoločnom rozvoji diela.
(14) Týmito licenčnými ujednaniami sa rozširujú tu dohodnuté licenčné ujednania aj na licenciu
dohodnutú zmluvnými stranami v zmluve so zhotoviteľom systému pre výskum, vývoj a inovácie
(SK CRIS) zo dňa 4.3.2011.

5/11

Čl.7
Dokumentácia a školenia
(1) Zhotoviteľ dodá Objednávateľovi dokumentáciu popisujúcu všetky úpravy a funkcionality
implementované do systémov.
(2) Školenia budú súčasťou odovzdávania predmetu zmluvy v priestoroch Objednávateľa. Školenia
budú v rozsahu spolu maximálne 4 hodín a obsahovo budú rozdelené na školenie pre
administrátorov (správcov) systému a na školenie pre používateľov

Čl.8
Ceny a spôsob ich platenia
(1) Maximálna celková kúpna cena za dodanie predmetu zmluvy v rozsahu uvedenom v čl. 1 ods. 3
tejto zmluvy je 125000,-€ bez DPH/ 150000.-€ s DPH spolu za etapy 1., 2. a 3.
(2) Kúpna cena za dodanie 1. Etapy predmetu zmluvy v rozsahu uvedenom v čl. 1 ods. 3, tejto
Zmluvy je 41500,-€ bez DPH/ 49800.-€ s DPH v súlade s rozpisom cien v Prílohe č. 1.
(3) Kúpna cena za dodanie 2. a 3. Etapy bude stanovená v dodatkoch po upresnení a podrobnom
došpecifikovaní a nacenení požadovaného predmetu plnenia a nesmie presiahnuť maximálnu
cenu podľa ods.1. Kúpna cena sa stanoví na základe hodinovej sadzby za analytické,
programátorské a iné implementačné služby súvisiace s predmetom plnenia. Hodinová sadzba je
stanovená na 43,50€/hod s DPH, ktorá je obvyklou sadzbou Zhotoviteľa pre požadovaný druh
služieb.
(4) Právo fakturovať vznikne po protokolárnom odovzdaní každej etapy a prevzatí všetkých častí
predmetu zmluvy (čl. 1 ods. 2)
(5) Splatnosť faktúry Objednávateľom je do 60 dní od jej doručenia Objednávateľovi.
Faktúra bude obsahovať minimálne:
a.
b.
c.
d.
e.
f.
g.
h.

i.

obchodné meno a sídlo, IČO, DIČ/DRČ Zhotoviteľa
meno, sídlo, IČO, DIČ/DRČ Objednávateľa
číslo tejto Zmluvy
číslo faktúry
deň vystavenia faktúry a deň splatnosti faktúry
označenie finančného ústavu a čísla účtu Zhotoviteľa, na ktorý sa má platiť
názov a množstvo tovaru: „Rozvoj funkcionalít SK CRIS (upgrade)“
fakturovanú cenu celkom v EUR bez DPH/s DPH
podpis oprávnenej osoby Zhotoviteľa

(6) Neoddeliteľnou súčasťou faktúry je obojstranne podpísaný preberací protokol.
(7) Objednávateľ neposkytne Zhotoviteľovi zálohu na plnenie predmetu zmluvy alebo jeho časti.
Čl.9
Záruky
(1) Zodpovednosť zhotoviteľa za chyby predmetu plnenia sa riadi ustanoveniami Obchodného
zákonníka, ktoré upravujú nároky zo zodpovednosti za chyby.
(2) Prípadné chyby plnenia predmetu zmluvy alebo jeho častí bude Objednávateľ reklamovať
písomne u Zhotoviteľa ihneď po zistení chyby, resp. v záručnej dobe.

6/11

(3) Záručná doba plynie od prebratia etapy realizácie predmetu zmluvy do ostrej prevádzky a trvá
24 mesiacov.
(4) V prípade, že sa počas záručnej doby zistia nejaké chyby systému, resp. dodatočne chýbajúca
funkcionalita, Objednávateľ riadne zadokumentované chyby alebo chýbajúce funkčnosti
odovzdá Zhotoviteľovi, ktorý je ich povinný bezodkladne odstrániť, prípadne sprevádzkovať
funkcionalitu.
(5) Záručná doba neplynie po dobu, počas ktorej zákazník nemôže používať predmet zmluvy pre
chyby, za ktoré zodpovedá Zhotoviteľ, pričom sa záruka o túto dobu predlžuje po ukončení
obdobia záruky dohodnutej v tejto zmluve.
(6) Záruka sa nevzťahuje na prípady, keď akýkoľvek vopred nekonzultovaný zásah spôsobí výpadok
časti systému alebo uplný výpadok systému. Tento sa týka:





Neodborného zásahu do databázových štruktúr a údajov
Zmeny a aktualizácie nastavenia a konfigurácie Operačného systému, Aplikačného softvéru,
Databázy a sieťových nastavení
Upgrade alebo zmena Operačného systému, Aplikačného softvéru a Databázy
Integrácie novej technológie do systému

Čl.10
Zmluvné pokuty
(1) Objednávateľ je oprávnený účtovať Zhotoviteľovi zmluvnú pokutu vo výške 0,05% z ceny
predmetu zmluvy za každý kalendárny deň omeškania s odovzdaním Objednávateľovi.
(2) Zhotoviteľ je oprávnený účtovať Objednávateľovi úrok z omeškania vo výške 0,05% za každý deň
omeškania s úhradou oprávnene vystavenej faktúry Zhotoviteľovi. Oprávnenosť vystavenia
faktúry Zhotoviteľom sa posudzuje vzhľadom na obsah čl. 7.
Čl.11
Ochrana dôverných informácií
(1) Obidve zmluvné strany týmto prehlasujú, že všetky informácie, ktoré od seba navzájom získajú,
budú použité výhradne pre potreby plnenia tejto zmluvy a považujú sa za dôverné v zmysle § 17
Obchodného zákonníka. Obidve zmluvné strany sú povinné dodržovať pred treťou stranou
všetky utajenia a mlčanlivosť o všetkých skutočnostiach a informáciách, ktoré nadobudli
v súvislosti s predmetom plnenia tejto zmluvy v priebehu platnosti tejto zmluvy ako aj po
skončení jej platnosti. Tieto informácie nebudú poskytnuté v žiadnej forme tretím stranám,
pokiaľ nedôjde k písomnej dohode, ktorá by zaobchádzanie s týmito informáciami upravila iným
spôsobom.
(2) Zmluvné strany sa zaväzujú považovať za dôverné v zmysle § 17 Obchodného zákonníka taktiež
všetky neverejné informácie získané ústnym podaním a zachovávať mlčanlivosť o týchto
informáciách aj po ukončení zmluvného vzťahu.
Čl.12
Odstúpenie od zmluvy
(1) Odstúpiť od zmluvy je možné v prípade podstatného porušenia tejto zmluvy, pričom za
podstatné porušenie považujú zmluvné strany omeškania s plnením ich záväzkov, a to napriek
písomnej výzve druhej strany s poskytnutím primeranej lehoty na dodatočné splnenie záväzku
povinnej strany.
7/11

Čl.13
Kontrola
(1) Vzhľadom na skutočnosť, že predmet zákazky bude financovaný aj z prostriedkov štrukturálnych
fondov EÚ, Zhotoviteľ je povinný strpieť výkon kontroly a poskytnúť súčinnosť pri výkone
kontroly orgánu oprávnenému vykonávať kontrolu podľa zákona č. 528/2008 o pomoci
a podpore poskytovanej z fondov Európskej únie v znení neskorších predpisov (ďalej len ako
„zákon č. 528/2008“) a podľa článku 59 a nasl. nariadenia Rady (ES) 1083/2006, resp. subjektom
a osobám povereným oprávnenými orgánmi podľa zákona č. 528/2008 a podľa článku 59 a nasl.
nariadenia Rady (ES) 1083/2006 na výkon kontroly. Za strpenie výkonu kontroly a poskytnutie
súčinnosti pri výkone kontroly neprináleží Zhotoviteľovi žiadna odmena, náhrada ani iné plnenie.
Zhotoviteľ je povinný predovšetkým oznámiť nákladovú štruktúru plnenia zákazky na základe
požiadavky Objednávateľa alebo oprávneného orgánu alebo nimi poverených subjektov a osôb,
dodať podpornú dokumentáciu účtovného a iného charakteru za účelom doloženia
požadovaných podkladov pre výkon kontroly podľa tohto odseku Zmluvy.
(2) Nesplnenie povinností Zhotoviteľa v zmysle tohto odseku Zmluvy, t.j. nestrpenie kontroly,
neposkytnutie súčinnosti a nedodanie požadovaných podkladov zo strany Zhotoviteľa v zmysle
tohto Článku sa považuje za podstatné porušenie tejto Zmluvy. Zhotoviteľ je povinný nahradiť
Objednávateľovi škodu vzniknutú porušením povinností Zhotoviteľa stanovených v tomto
odseku Zmluvy. Povinnosti v zmysle tohto odseku Zmluvy má Zhotoviteľ po dobu upravenú
všeobecne záväznými pravidlami pre implementáciu projektov zo štrukturálnych fondov EÚ v
programovom období 2007-2013 (minimálne do 31. augusta 2021).
Čl.14
Záverečné ustanovenia
(1) Obe zmluvné strany súhlasia so zverejnením zmluvy a jej prípadných dodatkov, vrátane jej príloh
a podpisov štatutárnych zástupcov na internete v súlade s platnými právnymi predpismi.
(2) Táto zmluva nadobúda platnosť dňom jej podpísania oprávnenými zástupcami oboch zmluvných
strán a účinnosť dňom nasledujúcim po dni jej zverejnenia v Centrálnom registri zmlúv vedenom
Úradom vlády Slovenskej republiky. Ak sa zmluva do troch mesiacov od jej uzavretia nezverejní,
platí, že k uzavretiu zmluvy nedošlo.
(3) Táto zmluva podlieha podľa zákona č. 211/2000 Z. z. o slobodnom prístupe k informáciám
a o zmene a doplnení niektorých zákonov v znení neskorších predpisov povinnému zverejneniu
v Centrálnom registri zmlúv vedenom na Úrade vlády Slovenskej republiky. Zhotoviteľ berie na
vedomie povinnosť Objednávateľa na zverejnenie tejto zmluvy ako aj jednotlivých faktúr
vyplývajúcich z tejto zmluvy a svojím podpisom dáva súhlas na zverejnenie tejto zmluvy v plnom
rozsahu.
(4) Táto zmluva a záväzkový vzťah z tejto zmluvy sa spravuje zákonom č. 513/1991 Zb. Obchodný
zákonník (v znení neskorších predpisov) a zákonom č. 618/2003 Z.z. o autorskom práve
a právach súvisiacich s autorským právom.
(5) Na záväzkový vzťah z tejto zmluvy sa nepoužijú (všeobecné) obchodné podmienky žiadnej zo
zmluvných strán.
(6) Táto zmluva sa podpisuje v štyroch rovnopisoch, pričom každá zmluvná strana obdrží po dvoch
vyhotoveniach.

8/11

(7) Zmluvné strany vyhlasujú, že zmluvu uzatvorili slobodne a vážne, nie v tiesni a ani za inak
nápadne nevýhodných podmienok, jej obsahu porozumeli, a preto ju po jej prečítaní na znak
súhlasu vlastnoručne podpisujú.

V Bratislave, dňa:

V Bratislave dňa:

za InterWay, spol. s r.o.

za CVTI SR

Ing. Petr Weber

prof. RNDr. Ján Turňa, CSc.

prokurista

riaditeľ

9/11

Príloha č.1
Požiadavky na rozvoj funkcionalít SK CRIS (upgrade) – 1. etapa
Nasledujúca tabuľka špecifikuje požiadavky Nadobúdateľa na rozvoj funkcionalít SK CRIS – 1. etapa.
Súčasťou špecifikácie je aj nacenenie jednotlivých požadovaných položiek.

položka

cena v
€ bez
DPH

Opis

1. Vytvorenie formulára projekty –
plánované ukazovatele
- Analýza požiadaviek
- Návrh databázy
- Programovanie formulára
- Databázové procedúry, validácia
vstupných dát
- Workflow
- Vyhľadávanie, indexácia
- Integračné rozhranie pre import údajov
- Vypracovanie dokumentácie

6250

2. Vytvorenie formulára projekty –
ročný výkaz
Analýza požiadaviek
Návrh databázy
Programovanie formulára
Databázové procedúry, validácia
vstupných dát
Workflow
Vyhľadávanie, indexácia
Integračné rozhranie pre import
údajov
Zabudovanie mechanizmu
aktualizácie vložených údajov o projekte
Vypracovanie dokumentácie

12500

3. Vytvorenie formulára projekty –
záverečná karta
- Analýza požiadaviek
Návrh databázy
Programovanie formulára
Databázové procedúry, validácia
vstupných dát
Workflow
Vyhľadávanie, indexácia
Integračné rozhranie pre import
údajov
Vytvorenie integrovaného výstupu
z vložených údajov
Vypracovanie dokumentácie

V pôvodnom riešení sa počítalo s implementáciou verzie
CERIF aktuálnej v čase formulácie zadania. K návrhu
aktualizácie verzie v súlade s ďalším vývojom štandardov
EÚ pre informačné systémy zamerané na vedu, výskum a
inovácie došlo v priebehu realizácie projektu. Konkrétne,
od formulácie predmetu verejného obstarávania boli
zrealizované dva updaty dátového formátu CERIF
(Common European Research Information Format).
Updaty obsahujú definície predtým nepoužívaných
objektov, ako sú napríklad štatistické ukazovatele a
indikátory, ale hlavne precizácia evidencie finančných
ukazovateľov projektov. Tieto ukazovatele sú dôležité aj
pre využitie SK CRIS ako manažérskeho informačného
systému. Úprava systému v zmysle týchto zmien je
pomerne náročná, pretože si vyžaduje zásah do
dátových štruktúr a tým aj prakticky do všetkých častí
aplikácie (formuláre pre zber dát, vyhľadávacie rozhranie
a integračné rozhranie).
Vytvorenie formulára projektov pozostávajúceho z troch
subformulárov podľa času a frekvencie vkladania údajov
je požiadavkou na rozvoj funkcionality, týkajúcej sa
spracovania dát o projektoch VaV. Doplnenie ďalších
entít druhého stupňa zodpovedá aktuálnemu stavu
vývoja formátu CERIF.

6250

10/11

cena v
€ bez
DPH

položka
4. Doplnenie entít 2. stupňa
Doplnenie zobrazenia, vyhľadávania a
prepojenia vybraných entít 2. stupňa CERIF
do používateľského rozhrania: laboratóriá,
zariadenia, poskytované služby, podujatia
a pod.)

4000

5. Úprava rozhrania s CREPČ
Pri importe publikácií z CREPČ by nemal
mať používateľ vôbec možnosť čokoľvek v
zázname meniť či nastavovať. Sémantika
by mala vychádzať z údajov zdroja,
podobne typ dokumentu (mapovanie
CERIFovských kategórií na kategorizáciu
PČ)
Skompletizovanie prenášaných údajov z
CREPČ

6.Zabudovanie
aktualizačného
nástroja pre register výskumníkov

2000

4000

možnosť importu záznamov cez integračné
rozhranie vrátane aktualizácie (import
zmien)

7. Grafická úprava rozhrania

2000

Údaje prenesené z verifikovaných zdrojov
by mali byť farebne odlíšené od údajov,
ktoré boli zadané cez portál (týka sa
predovšetkým publikácií CREPČ, projektov
importovaných cez webové rozhranie,
organizácií, ktoré podávali žiadosť o
hodnotenie spôsobilosti)

8. Generovanie výstupných zostáv,
pracujúcich s viacerými entitami
súčasne

2500

9.Zabudovanie vyhľadávania
zobrazovania historických dát

2000

a

Opis
Formát CERIF je predmetom kontinuálneho vývoja.
Priebežná implementácia nových funkcionalít,
napríklad nástroja pre výmenu dát CERIF_XML, je
podmienkou zachovania interoperability SK CRIS s
podobnými systémami prevádzkovanými v
mnohých európskych krajinách. Tento nástroj
umožní aj prepojenie s inými aplikáciami, ktoré
majú kľúčový význam z hľadiska informačnej
podpory vedy a výskumu. Významný rozvoj SK CRIS
sa predpokladá v oblasti integrácie externých dát,
pretože súčasná verzia pracuje len s vybranými
zdrojmi informácií a pripravuje sa integrácia
podstatne väčšieho množstva externých databáz a
systémov. Aktuálne riešenie si preto vyžaduje aj
rozširovanie a zdokonaľovanie integračných
rozhraní, ktoré slúžia na komunikáciu s inými
systémami. Pripravujeme výrazné kvalitatívne
zmeny rozhraní: možnosť implementácie externých
identifikátorov objektov, vstupujúcich do SK CRIS z
iných systémov, funkcionalitu, zameranú na
kontrolu duplicít, ako aj na oblasť aktualizácie
vložených dát prostredníctvom týchto rozhraní.
Súčasné riešenie má rezervy aj v používateľskom
komforte. V rámci upgradu sa predpokladá
skvalitnenie používateľského rozhrania
zabudovaním grafických prvkov, rozšírením
popisných prvkov objektov: klasifikácií, sémantiky,
ontológií, ako aj úpravy vyhľadávacích kritérií,
ktoré zvýši atraktivitu systému pre používateľa.
Výstupné zostavy, ktoré pracujú s rôznymi
objektmi súčasne sú žiadanou funkcionalitou, ktorá
je pomerne technickú realizáciu. Podobne práca s
historickými dátami, týkajúcimi sa najmä
organizácií a osôb.

11/11

