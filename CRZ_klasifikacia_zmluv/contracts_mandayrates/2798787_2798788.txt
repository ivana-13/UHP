ZMLUVA O SPONZORSTVE
uzavretá podľa § 269 ods. 2 zákona č. 513/1991 Zb. Obchodný zákonník v znení neskorších
predpisov medzi zmluvnými stranami
Číslo poskytovateľa:
Číslo prijímateľa:

OZ/10/2017
1825/5/2016

1. Obchodné meno:
Sídlo:
Zastúpený:
IČO:
DIČ:
IČ DPH:
Bankové spojenie:
Číslo účtu:

Technická inšpekcia, a.s.
Trnavská cesta 56, 821 01 Bratislava
Ing. Dušan Perniš, predseda predstavenstva
36 653 004
2022210608
SK2022210608

Zapísaný:

v Obchodnom registri Okresného súdu Bratislava I,
oddiel: Sa, vložka č.: 3919/B

(ďalej len „prijímateľ“)

a
2.Obchodné meno:
Sídlo:
Zastúpený:
IČO:
DIČ:
IČ DPH:
Bankové spojenie:
Číslo účtu:

SFÉRA, a.s.
Karadžičova 2, 811 08 Bratislava
RNDr. Eduard Haluška, CSc., predseda predstavenstva
35 757 736
2020212007
SK2020212007

Zapísaný:

v Obchodnom registri Okresného súdu Bratislava I,
oddiel: Sa, vložka č.: 1979/B

(ďalej len „poskytovateľ“)

Článok 1
Predmet zmluvy
1. Touto zmluvou sa poskytovateľ zaväzuje poskytnúť finančnú podporu prijímateľovi a
prijímateľ sa zaväzuje zverejniť obchodné meno a logo poskytovateľa ako „Partnera“
v rámci 9. ročníka konferencie „Bezpečnosť technických zariadení 2017“ v dňoch 3. - 4.
mája 2017 vo Vyhniach (ďalej len „konferencia“), a to spôsobom a formou v súlade s
touto zmluvou a právnymi predpismi.
2. Pre vylúčenie pochybností, predmetom tejto zmluvy nie je opakujúca sa spolupráca
prijímateľa a poskytovateľa pri poskytovaní finančnej podpory a akákoľvek prípadná

1/3

ďalšia finančná podpora poskytovateľa bude upravená iným samostatným zmluvným
vzťahom.

Článok 2
Finančná podpora
1. Za činnosť podľa článku 1 tejto zmluvy sa zmluvné strany dohodli na finančnej podpore v
prospech prijímateľa vo výške 500,- EUR bez DPH (slovom: päťsto/00 eur bez DPH).
DPH bude fakturovaná v zmysle platných právnych predpisov.
2. Finančná podpora bude poskytovateľom uhradená jednorazovo prevodným príkazom v
prospech účtu prijímateľa, a to na základe faktúry vystavenej prijímateľom po podpise
tejto zmluvy so splatnosťou do 30 dní od jej doručenia poskytovateľovi.
Článok 3
Povinnosti zmluvných strán
1. Prijímateľ sa po dobu trvania tejto zmluvy vrátane všetkých prípravných a doplnkových
aktivít spojených s organizáciou konferencie zaväzuje:
a) umiestniť obchodné meno a logo spoločnosti poskytovateľa v propagačných
materiáloch konferencie (pozvánka a zborník v elektronickej a printovej podobe),
b) umiestniť propagačnú tabuľu s obchodným menom a logom spoločnosti
poskytovateľa v priestoroch konania konferencie,
c) umiestniť stolík na marketingové materiály poskytovateľa v priestoroch vedľa
konferenčnej miestnosti (rozmery 160 x 60 cm),
d) zabezpečiť poskytovateľovi bezplatnú účasť na raute pre 1 osobu v prvý deň
konferencie,
e) dodať poskytovateľovi 1 zborník konferencie v elektronickej a printovej podobe,
f) distribuovať propagačné materiály účastníkom konferencie (poskytovateľ sa
zaväzuje dodať materiály prijímateľovi najneskôr 3 dni pred konaním
konferencie).
2. Poskytovateľ je povinný aktualizovať údaje o spoločnosti pri ich zmene a bezodkladne ich
oznámiť prijímateľovi. Poskytovateľ najneskôr v deň podpisu tejto zmluvy dodá
prijímateľovi logo v elektronickej podobe.
3. Zmluvné strany sa zaväzujú poskytnúť si súčinnosť pri plnení povinností vyplývajúcich
z tejto zmluvy.
4. Zmluvné strany sa zaväzujú chrániť informácie druhej zmluvnej strany, ktoré budú
označené ako dôverné.
Článok 4
Záverečné ustanovenia
1. Táto zmluva nadobúda platnosť dňom jej podpísania oboma zmluvnými stranami
a účinnosť dňom nasledujúcim po dni jej zverejnenia v Centrálnom registri zmlúv.
2. Zmluva sa uzatvára na dobu prípravy a realizácie konferencie, ktorá sa uskutoční
v dňoch 3. - 4. mája 2017 vo Vyhniach.
3. Zmluvné strany sa dohodli, že v súlade s § 262 Obchodného zákonníka sa ich záväzkový
vzťah bude spravovať ustanoveniami Obchodného zákonníka.
4. Vzťahy medzi zmluvnými stranami touto zmluvou výslovne neupravené sa riadia
príslušnými ustanoveniami Obchodného zákonníka a ostatných všeobecne záväzných
právnych predpisov Slovenskej republiky.
2/3

5. Táto zmluva je vyhotovená v dvoch rovnopisoch s platnosťou originálu, po jednom pre
každú zmluvnú stranu. Túto zmluvu je možné meniť výlučne formou písomných
a číslovaných dodatkov, podpísaných oboma zmluvnými stranami.
6. Zmluvné strany prehlasujú, že si zmluvu prečítali a že táto tak ako bola vyhotovená,
zodpovedá ich skutočnej vôli, ktorú si vzájomne vážne, zrozumiteľne a úplne slobodne
prejavili, na dôkaz čoho pripájajú podpisy svojich štatutárnych orgánov.

V Bratislave, dňa

V Bratislave, dňa

Za poskytovateľa:

Za prijímateľa:

sféra, a.s.
RNDr. Eduard Haluška, Csc.
generálny riaditeľ a predseda predstavenstva

Technická inšpekcia, a.s.
Ing. Dušan Perniš
predseda predstavenstva

3/3

