Zmluva o poskytnutí služieb
uzatvorená podľa § 269 ods.2 zákona č. 513/1991 Zb. Obchodný zákonník v znení
neskorších predpisov
(ďalej len „zmluva“)
číslo u objednávateľa:
číslo u poskytovateľa:

ZML-3-37/2018-500
ZML-01/11/2018

Zmluvné strany
Objednávateľ:

Štatistický úrad Slovenskej republiky
Miletičova 3
824 67 Bratislava 26

štatutárny orgán:

Ing. Alexander Ballek, predseda úradu

IČO/DIČ:

00166197 / 2020830218

bankové spojenie:

Štátna pokladnica
IBAN: SK468180000000700007244

(ďalej aj ako „objednávateľ“ alebo „zmluvná strana“)
a
Poskytovateľ:

Digital Industry, s. r. o.
Námestie SNP 15
811 01 Bratislava

štatutárny orgán:

Ing. Milan Lalkovič, Ph.D.

IČO/IČ DPH:

36679763 / SK2022255653

bankové spojenie:
IBAN: SK5211000000002626765776
zapísaný v:

Obchodnom registri Okresného súdu Bratislava I,
Oddiel: Sro, Vložka číslo: 42475/B

(ďalej aj ako „poskytovateľ“ alebo „zmluvná strana“)

Preambula
Zmluva je výsledkom verejného obstarávania – zákazky s názvom „Revízia informačného
systému REGIS“ vyhlásenej objednávateľom podľa zákona č. 343/2015 Z. z. o verejnom
obstarávaní a o zmene a doplnení niektorých zákonov v znení neskorších predpisov
a uzatvára sa s poskytovateľom ako s úspešným uchádzačom vo verejnom obstarávaní.

Článok 1.
Predmet zmluvy
1.

Predmetom zmluvy je revízia informačného systému REGIS.

2.

Detailná špecifikácia predmetu zmluvy je obsahom prílohy č. 1 zmluvy.
(ďalej len „predmet zmluvy“ alebo „služby“).

Článok 2.
Termín a miesto plnenia predmetu zmluvy
1. Poskytovateľ sa zaväzuje poskytnúť služby do 21. 12. 2018.
2.

Miestom realizácie plnenia predmetu zmluvy je sídlo objednávateľa uvedené v záhlaví
zmluvy.

Článok 3.
Odovzdanie a prevzatie plnenia predmetu zmluvy
1.

Poskytovateľ odovzdá objednávateľovi a objednávateľ prevezme od poskytovateľa služby
na základe akceptačného protokolu podpísaného oprávnenými zamestnancami oboch
zmluvných strán, a to najneskôr v deň uvedený v čl. 2. bod 1. zmluvy.

2.

Oprávnenými zamestnancami:
2.1 za objednávateľa je: Mgr. Jaroslav Ivanco
2.2. za poskytovateľa je: Ing. Milan Lalkovič, Ph.D.

3.

Zmluvné strany sa dohodli, že akceptačný protokol podpísaný oprávnenými
zamestnancami oboch zmluvných strán musí obsahovať okrem základných údajov aj
posúdenie splnenia špecifikácie predmetu zmluvy v zmysle čl. 1. zmluvy.

Článok 4.

Povinnosti poskytovateľa a práva objednávateľa
1.

Poskytovateľ sa zaväzuje zabezpečiť služby pre celý predmet zmluvy v súlade s čl. 1. tejto
zmluvy. Poskytovateľ sa zaväzuje, že priebeh prác v zmysle čl. 1. tejto zmluvy vykoná bez
narušenia funkčnosti HW a SW infraštruktúry objednávateľa.

2.

Poskytovateľ sa zaväzuje poskytovať všetky služby a záväzky v súlade s čl. 1. tejto zmluvy
so všetkou odbornou starostlivosťou. Zároveň je poskytovateľ povinný upozorniť
objednávateľa na nevhodnosť nastavení HW alebo SW objednávateľa, a to bez
zbytočného odkladu.

3.

Poskytovateľ sa zaväzuje, že bude poskytovať služby v súlade so všeobecne záväznými
právnymi predpismi a inými normami platnými v Slovenskej republike.

4.

Poskytovateľ zodpovedá za škodu spôsobenú objednávateľovi, ktorá vznikla v súvislosti
s poskytovaním služieb podľa zmluvy, a to v celom rozsahu.

5.

Objednávateľ požaduje pri práci dodržiavať poskytovateľom bezpečnostné pravidlá platné
pre prácu a správu IKT objednávateľa. Poučenie o bezpečnostných pravidlách vykoná
bezpečnostný manažér objednávateľa, o čom vykoná zápis. Zápis bude obsahovať
rozsah poučenia, príslušnú dokumentáciu a podpisy.

6.

Poskytovateľ je povinný pred začatím vykonávania prác vykonať poučenie všetkých
svojich pracovníkov poverených vykonaním prác podľa predmetu tejto zmluvy v zmysle
bezpečnostných pravidiel, o čom vykoná zápis. V poučení budú pracovníci uvedení
menovite a poučenie potvrdia svojimi podpismi. Zápis o poučení odovzdá poskytovateľ
bezpečnostnému manažérovi objednávateľa.

7.

Objednávateľ požaduje pri práci vo svojich informačných systémoch dodržať mlčanlivosť
o všetkých skutočnostiach, s ktorými sa poskytovateľ oboznámi počas prác v zmysle čl.
1. tejto zmluvy, tak počas prác, ako aj po ich ukončení.

8.

Objednávateľ si vyhradzuje právo stanoviť rozsah prístupu poskytovateľa k údajom aktív
systémov, len na taký rozsah, ktorý je nevyhnutný k splneniu predmetu zmluvy.

9.

Objednávateľ si vyhradzuje právo stanoviť spôsob kontroly dodržiavania bezpečnostných
pravidiel platných pre informačné systémy objednávateľa.

10. Objednávateľ si vyhradzuje právo na neschválenie prevzatia poskytovaných služieb, resp.
jednostranné odstúpenie od zmluvy, ak poskytovateľ nedodrží bezpečnostné pravidlá.
11. Poskytovateľ sa zaväzuje, že kopírovaním ani iným spôsobom narúšajúcim ustanovenia
licencií, nebudú porušené autorské práva na dodané riešenia a služby.
12. Poskytovateľ je povinný uhradiť objednávateľovi zmluvnú pokutu vo výške 50% z celkovej
ceny predmetu zmluvy bez DPH ak dôjde k porušeniu povinnosti poskytovateľa
definovaných v bodoch 3., 5. a 7. tohto článku zmluvy, a to za každú zabezpečovanú
povinnosť samostatne. Uhradením zmluvnej pokuty nie sú dotknuté nároky objednávateľa
na uplatnenie si celkovej náhrady skutočne vzniknutej škody.

Článok 5.

Povinnosti objednávateľa
1.

Objednávateľ sa zaväzuje poskytnúť nevyhnutnú súčinnosť poskytovateľovi pri plnení
predmetu tejto zmluvy a včasnom poskytovaní nevyhnutných informácií.

2.

Objednávateľ sa zaväzuje zabezpečiť nevyhnutnú spoluprácu pri zabezpečení poučenia
v súlade s čl. 4. bod 5. tejto zmluvy.

Článok 6.
Cena a platobné podmienky
1.

Cena za predmet zmluvy podľa čl. 1. tejto zmluvy je v zmysle zákona č. 18/1996 Z. z.
o cenách v znení neskorších predpisov stanovená vo výške
48 580,- EUR bez DPH
58 296,- EUR vrátane DPH
Slovom: štyridsaťosemtisícpäťstoosemdesiat EUR bez DPH,
päťdesiatosemtisícdvestodeväťdesiatšesť EUR vrátane DPH.
V cene sú zahrnuté všetky náklady spojené s realizáciou predmetu zmluvy.

2.

Fakturácia za predmet zmluvy podľa bodu 1. tohto článku bude prebiehať na základe
podpísaného akceptačného protokolu oprávnenými zamestnancami oboch zmluvných
strán v zmysle čl. 2. bod 2. tejto zmluvy, ktorý bude tvoriť neoddeliteľnú súčasť faktúry.

3.

Faktúra musí obsahovať okrem náležitostí uvedených v príslušných ustanoveniach
zákona č. 222/2004 Z. z. o dani z pridanej hodnoty v znení neskorších predpisov, zákona
č. 431/2002 o účtovníctve v znení neskorších predpisov a podľa Obchodného zákonníka
taktiež číslo zmluvy, číslo faktúry a označenie diela.

•

4.

V prípade, že faktúra neobsahuje potrebné náležitosti, určené príslušnými právnymi
predpismi alebo touto zmluvou, objednávateľ je oprávnený vrátiť faktúru do desiatich
pracovných dní od jej doručenia na doplnenie poskytovateľovi, čím sa preruší splatnosť
faktúry a nová splatnosť začína plynúť od doručenia novej faktúry.

5.

Objednávateľ je povinný uhradiť faktúru do 30 (tridsať) dní od jej doručenia
poskytovateľom na číslo účtu uvedeného v záhlaví zmluvy.

6.

V prípade neuhradenia faktúry v termíne splatnosti je poskytovateľ oprávnený požadovať
od objednávateľa úrok z omeškania vo výške 0,022% za každý deň omeškania.

7.

Poskytovateľ neuplatní úrok z omeškania v prípade, ak toto omeškanie bude spôsobené
z dôvodu vyššej moci (napr. na strane Štátnej pokladnice).

8.

Faktúra sa považuje za uhradenú v termíne splatnosti odpísaním predmetnej fakturovanej
čiastky z účtu objednávateľa na účet poskytovateľa.

Článok 7.
Zánik zmluvy
1.

Zmluva zaniká:
a)

písomnou dohodou zmluvných strán,

b)

odstúpením od zmluvy.

2.

Ktorákoľvek zo zmluvných strán môže odstúpiť od tejto zmluvy v prípade podstatného
porušenia zmluvy druhou zmluvnou stranou.

3.

Za podstatné porušenie zmluvy sa považuje:
c)
d)
e)

nesplnenie špecifikácie predmetu zmluvy v zmysle čl. 1. zmluvy uvedené
v akceptačnom protokole,
neposkytnutie služieb v termíne uvedenom v čl. 2. bod 1. zmluvy,
neuhradenie faktúry v zmysle čl. 6. zmluvy ani do 30 dní po dni splatnosti faktúry a to
aj napriek predchádzajúcemu písomnému upozorneniu zo strany poskytovateľa.

4.

Pri odstúpení od zmluvy objednávateľom podľa bodu 3. tohto článku nevznikne
poskytovateľovi nárok na zaplatenie ceny za predmet zmluvy.

5.

Odstúpenie od zmluvy musí mať písomnú formu a nadobúda účinnosť dňom doručenia
písomného odstúpenia na poštovú adresu druhej zmluvnej strany uvedenú v záhlaví tejto
zmluvy.

Článok 8.
Autorské práva k predmetu zmluvy
1.

Ak pri plnení tejto zmluvy dôjde k vytvoreniu diela, ktoré bude spĺňať znaky autorského
diela podľa zákona č. 185/2015 Z. z. Autorský zákon v znení neskorších predpisov,
poskytovateľ udeľuje objednávateľovi výhradnú, bezodplatnú, vecne a územne
neobmedzenú licenciu – súhlas na použitie diela každým známym spôsobom, ktorý je
nevyhnutný na dosiahnutie účelu zmluvy uvedeného v čl. 1. bod 1. zmluvy. Túto licenciu
udeľuje Poskytovateľ Objednávateľovi na čas trvania majetkových práv. Poskytovateľ
týmto udeľuje súhlas na použitie diela aj na iný účel než vyplýva zo zmluvy. Poskytovateľ
nie je oprávnený dielo po jeho odovzdaní objednávateľovi použiť ani udeliť tretej osobe
súhlas na jeho použitie.

Článok 9.

Záverečné ustanovenia
1.

Prípadne vzniknuté spory zmluvných strán, ktoré by sa týkali tejto zmluvy, budú
prednostne riešené dohodou.

2.

Jednotlivé ustanovenia tejto zmluvy možno zmeniť alebo doplniť len formou písomných
dodatkov k predmetnej zmluve podpísaných oprávnenými zástupcami oboch zmluvných
strán.

3.

Zmluva je vyhotovená v 4 (štyroch) vyhotoveniach, z ktorých objednávateľ dostane 2 (dve)
a poskytovateľ 2 (dve).

4.

Zmluva nadobúda platnosť dňom jej podpisu oprávnenými zástupcami obidvoch
zmluvných strán a účinnosť dňom nasledujúcim po dni jej zverejnenia v Centrálnom
registri zmlúv.

5.

Ostatné právne vzťahy neupravené touto zmluvou sa riadia príslušnými ustanoveniami
Obchodného zákonníka a iných právnych predpisov vo vzťahu na predmet a obsah.

6.

Zmluvné strany vyhlasujú, že v zmluve vyjadrujú svoju slobodnú a vážnu vôľu, zmluvu si
pred podpisom prečítali, jej obsahu plne porozumeli, súhlasia s ním a na znak toho ju
podpisujú.

7.

Neoddeliteľnou súčasťou zmluvy je:
Príloha č. 1 – Detailná špecifikácia predmetu zmluvy

V Bratislave, dňa .......................

V Bratislave, dňa .......................

Za objednávateľa:

Za poskytovateľa:

____________________________

____________________________

Ing. Alexander Ballek
predseda ŠÚ SR

Ing. Milan Lalkovič, Ph.D.
konateľ

Príloha č. 1 ZML-3-37/2018-500

Detailná špecifikácia predmetu zmluvy

Predmetom zákazky je revízia informačného systému REGIS.
Obsahom revízie informačného systému (ďalej aj „IS“) REGIS bude zhodnotenie súčasného
stavu IS, jeho architektúry a funkčnosti, voči aktuálnym podmienkam a potrebám ŠÚ SR.
Poskytovateľ na základe štúdia dokumentácie k IS REGIS a odborných konzultácii zmapuje
súčasný súhrnný stav riešenia a identifikuje jeho nedostatky v kontexte s aktuálnymi
podmienkami a potrebami ŠÚ SR, navrhne opatrenia a zmeny na nápravu identifikovaných
nedostatkov.
1.

Revízia IS REGIS bude realizovaná za podmienok a v rozsahu:
a) Analýza a hodnotenie stavu IS REGIS na základe dokumentácie:
- hodnotenie aktuálneho procesu vzniku dát, správy dát a ich fyzického uloženia:
V rámci hodnotenia je potrebné zmapovať jednotlivé procesy a spôsoby vzniku
evidovaných objektov v IS REGIS a zároveň ich rozdeliť po logických celkoch tak,
aby bolo možné pre definované celky určiť spoločné črty. Následne je potrebné
zadefinovať evidované objekty do jednotlivých logických častí, určiť ich spôsob
uloženia a zmapovať jednotlivé úkony, ktoré je možné nad nimi v IS REGIS
vykonávať.
- hodnotenie základných procesov vo vzťahu k metodickým postupom:
Procesy a úkony identifikované v prvom kroku „hodnotenie aktuálneho procesu
vzniku dát, správy dát a ich fyzického uloženia“ je potrebné namapovať na aktuálne
potreby metodických postupov.
- overenie zistených skutočností voči aktuálnym podmienkam a potrebám ŠÚ SR
v zmysle platnej legislatívy a metodických postupov:
Výstupom časti „Analýza a hodnotenie stavu IS REGIS na základe dokumentácie“
bude zhrnutie predchádzajúcich bodov tejto časti a definovanie súladu aktuálneho
riešenia voči aktuálne platným metodickým postupom a požiadavkám z nich
vyplývajúcich.
b) Hĺbková analýza procesov:
- hodnotenie práce s jednotlivými registrami spravovanými v IS REGIS:
Predmetom tohoto bodu je zhodnotenie procesného modelu práce s jednotlivými
registrami v IS REGIS, definovanie praktických skúseností používateľov ŠÚ s IS
REGIS a prípadná identifikácia manuálnych postupov vykonávaných mimo IS
REGIS.
- hodnotenie kvality spravovaných dát ako aj ich integrity voči zdrojovým registrom:
Niektoré objekty evidované v registroch v IS REGIS alebo ich častí majú údaje
získavané z iných registrov – externé registre. Vlastníkom takýchto dát sú vlastníci
externých registrov a teda ich zmena podlieha pracovným postupom daných
registrov. Predmetom tohoto bodu je zhodnotiť integritu spravovaných dát
a identifikovať prípadné rozdiely, dátové nekonzistencie alebo iné problémy.

c) Hodnotenie užívateľského prostredia:
- hodnotenie užívateľského prostredia ako aj technického riešenia požiadaviek na IS
REGIS a ich súladu s aktuálnymi potrebami vyplývajúcimi z metodických postupov:
Predmetom bude hodnotenie jednotlivých obrazoviek užívateľského prostredia IS
REGIS a zhodnotenie ich technickej implementácie v zmysle poskytovania
nástrojov pre používateľa na prácu s evidovanými objektami v IS REGIS.
d) Hĺbková analýza dát:
- hodnotenie kvality spravovaných dát:
Hodnotenie bude realizované podľa vlastností ako dôveryhodnosť dát, aktuálnosť
dát, súlad s externými registrami a ich dostupnosť.
- hodnotenie spôsobu validácie údajov manuálnou aj automatickou formou:
V rámci riešenia IS REGIS je implementovaná množina validačných mechanizmov
pre evidované objekty. V rámci bodu „Analýza a hodnotenie stavu IS REGIS na
základe dokumentácie“ a jeho časti „hodnotenie základných procesov vo vzťahu
k metodickým postupom“ budú identifikované požiadavky na validáciu údajov pred
uložením do registra. Predmetom tohoto bodu bude porovnanie požiadaviek na
validáciu s existujúcimi validačnými mechanizmami v IS REGIS.
- hodnotenie postupov riešenia integrity dát spravovaných v informačnom systéme
ŠÚ SR, ktorých vlastníkom sú externé subjekty:
V rámci bodu „Hĺbková analýza procesov“ a jeho časti „hodnotenie kvality
spravovaných dát ako aj ich integrity voči zdrojovým registrom“ budú identifikované
pracovné postupy s dátami, ktorých vlastníkmi sú externé registre. Spolu
s výstupom z predchádzajúcej časti tohoto bodu majú byť zmapované postupy pre
prácu s takýmito údajmi a zhodnotenie ich dostatočnosti.
e) Hodnotenie publikácie dát:
- hodnotenie spôsobu publikácie dát vo vzťahu k externým systémom v prostredí ŠÚ
SR a publikovanie údajov pre externé subjekty:
Predmetom bude posúdenie zoznamu publikovaných datasetov jednotlivých
registrov z pohľadu ich technickej realizácie, ich dostupnosti v prostredí samotného
ŠU SR a ich dostupnosti pre externé subjekty – ich konzumentov.
f) Návrh opatrení a zmien:
- vypracovanie návrhu konkrétnych opatrení a zmien na nápravu identifikovaných
nedostatkov:
V rámci predchádzajúcich bodov majú byť identifikované rozdiely medzi stavom IS
REGIS a aktuálnymi potrebami ŠÚ SR. Predmetom tohoto bodu bude ich
sumarizácia, jednoduchá kategorizácia a definovanie návrhu na ich úplnú alebo
aspoň čiastočnú elimináciu.
2.

Poskytovateľ vypracuje dokumentačné výstupy v nasledujúcej štruktúre:
a) hodnotenie IS REGIS podľa odseku 1. bodov a) až e) tejto prílohy,
b) návrh opatrení a zmien na nápravu identifikovaných nedostatkov podľa odseku 1. bodu
f) tejto prílohy.

3.

Objednávateľ poskytne poskytovateľovi dostupnú dokumentáciu IS REGIS .

