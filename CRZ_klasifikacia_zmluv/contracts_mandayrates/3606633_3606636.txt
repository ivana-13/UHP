Zmluva o poverení spracúvaním osobných údajov sprostredkovateľom
(ďalej len ako „Zmluva“)
uzatvorená v zmysle § 34 zákona č. 18/2018 Z. z. o ochrane osobných údajov a o zmene a doplnení niektorých zákonov
(ďalej len ako „Zákon o ochrane osobných údajov“) a čl. 28 nariadenia Európskeho parlamentu a rady (EÚ) 2016/679 z 27.
apríla 2016 o ochrane fyzických osôb pri spracúvaní osobných údajov a o voľnom pohybe takýchto údajov, ktorým sa
zrušuje smernica 95/46/ES (všeobecné nariadenie o ochrane údajov, ďalej len „nariadenie GDPR“) medzi nasledovnými
zmluvnými stranami:

Prevádzkovateľ:
Názov:

Slovenská republika zastúpená Ministerstvom financií Slovenskej republiky

Sídlo:
IČO:
Zastúpenie:

Štefanovičova 5, 817 82 Bratislava, Slovenská republika
00 151 742
Ing. Albín Kotian, generálny tajomník služobného úradu

(ďalej len ako „Prevádzkovateľ“)
a
Sprostredkovateľ:
Obchodné meno:
Sídlo:
IČO:
Registrácia:
Zastúpenie:

DITEC, a.s.
Plynárenská 7/C, 821 09 Bratislava, Slovenská republika
31 385 401
Obchodný register Okresného súdu Bratislava I, oddiel Sa, vložka č. 769/B
PaedDr. Ivan Sůra, predseda predstavenstva
Ing. Csaba Baráth, podpredseda predstavenstva a generálny riaditeľ

(ďalej len ako „Sprostredkovateľ“)
(Prevádzkovateľ a Sprostredkovateľ ďalej spolu aj ako „Zmluvné strany“ alebo jednotlivo ako
„Zmluvná strana“)

KEĎŽE:
A.

Dňa 30.8.2018 Sprostredkovateľ a Prevádzkovateľ uzatvorili Zmluvu o zabezpečení údržby
a SLA parametrov systému Centrálneho elektronického priečinka (IS CEP) so Slovenskou
republikou zastúpenou Ministerstvom financií Slovenskej republiky, so sídlom Štefanovičova
5, 817 82 Bratislava, IČO: 00 151 742, predmetom ktorej je záväzok Sprostredkovateľa ako
poskytovateľa zabezpečiť údržbu a SLA parametre systému Centrálneho elektronického
priečinka („IS CEP“) pozostávajúcu z údržby IS CEP, ktorá zahŕňa zabezpečenie garantovanej
spoľahlivosti a dostupnosti IS CEP tak, aby bola zaistená požadovaná úroveň dostupnosti
služieb a rýchle odstránenie prípadných problémov bez negatívneho dopadu na prevádzku
IS CEP a z ďalšej úpravy, ktorá zahŕňa modernizáciu alebo rozširovanie funkčnosti, ktorá môže
byť vynútená budúcimi legislatívnymi zmenami, zmenami pracovných postupov alebo
úpravou rozhraní pre externé systémy, s ktorými sa informačný systém integruje alebo môže

Strana 1 z 10

integrovať, a to v rozsahu bodu II. článku II. citovanej zmluvy a v súlade s jej prílohou č. 1
(ďalej len „Hlavná zmluva“).
B.

Prevádzkovateľ je v zmysle § 3 ods. 1 zákona č. 214/2014 Z. z. o správe, prevádzke a používaní
informačného systému Centrálny elektronický priečinok pri dovoze, vývoze a tranzite tovaru
a o doplnení zákona č. 305/2013 Z. z. o elektronickej podobe výkonu pôsobnosti orgánov
verejnej moci a o zmene a doplnení niektorých zákonov (zákon o e-Governmente) správcom
IS CEP a v zmysle § 3 ods. 2 zákona č. 333/2011 Z. z. o orgánoch štátnej správy v oblasti daní,
poplatkov a colníctva spracúva osobné údaje o fyzických osobách, ktoré sú účastníkmi
daňového alebo správneho konania, čím spracúva osobné údaje, a teda v zmysle § 5 písm. o)
Zákona o ochrane osobných údajov alebo čl. 4 ods. 7 nariadenia GDPR vystupuje v postavení
prevádzkovateľa.

C.

D.

Sprostredkovateľ pri plnení Hlavnej zmluvy spracúva osobné údaje v mene Prevádzkovateľa,
preto vystupuje v postavení sprostredkovateľa v zmysle § 5 písm. p) Zákona o ochrane
osobných údajov alebo čl. 4 ods. 8 nariadenia GDPR.
Keďže:
-

v súvislosti s plnením Hlavnej zmluvy bude dochádzať k spracúvaniu osobných údajov
Sprostredkovateľom v mene Prevádzkovateľa,

-

v súlade s bodom 11. čl. VIII. Hlavnej zmluvy sa Prevádzkovateľ a Sprostredkovateľ
zaväzujú uzatvoriť zmluvu o poverení spracúvaním osobných údajov súčasne
s uzatvorením Hlavnej zmluvy,

Prevádzkovateľ je povinný uzatvoriť so Sprostredkovateľom zmluvu o poverení spracúvaním
osobných údajov v zmysle § 34 ods. 3 Zákona o ochrane osobných údajov alebo čl. 28 ods. 3
nariadenia GDPR.

ZMLUVNÉ STRANY SA DOHODLI NASLEDOVNE:
Článok I
Predmet zmluvy
1.1

Predmetom tejto Zmluvy je poverenie Sprostredkovateľa spracúvaním osobných údajov v mene
Prevádzkovateľa za podmienok dohodnutých v tejto Zmluve, ako aj úprava práv a povinností
Zmluvných strán pri zabezpečení ochrany práv dotknutých osôb pri spracúvaní ich osobných
údajov v súlade s príslušnými ustanoveniami Zákona o ochrane osobných údajov alebo
nariadenia GDPR.
Článok II
Spracúvanie osobných údajov

2.1

Prevádzkovateľ týmto poveruje Sprostredkovateľa spracúvaním osobných údajov za účelom
plnenia zmluvných povinností vyplývajúcich Sprostredkovateľovi z Hlavnej zmluvy, a to
najmä, nie však výlučne, za účelom:

Strana 2 z 10

-

poskytovania služieb servisného hotline,
podpory pri realizácii prevádzkových zásahov (podpora prevádzky systému),
realizácie pravidelných preventívnych zásahov (profylaktika a monitoring),
realizácie servisných zásahov (riešenie incidentov) v prípade nefunkčnosti systému alebo
jeho komponentov,
realizácie servisných zásahov podľa požiadaviek Prevádzkovateľa (riešenie požiadaviek
na zmenu konfigurácie),
poskytovania služieb podpory hardvéru a systémového softvéru
poskytovania ostatných služieb v zmysle Hlavnej zmluvy.

2.2

Keďže Sprostredkovateľ sa zaviazal poskytovať najmä služby technickej podpory softvérového
riešenia v zmysle Hlavnej zmluvy, Prevádzkovateľ týmto poveruje Sprostredkovateľa
spracúvaním osobných údajov dotknutých osôb za vyššie uvedenými účelmi, v nevyhnutnom
rozsahu stanovenom Prevádzkovateľom, a to na výkon spracovateľských operácií:
- prehliadania osobných údajov, a
- uskutočňovania zmien osobných údajov výlučne za účelom opravy chýb na základe
chybových logov na základe a v rozsahu pokynu Prevádzkovateľa,
ktoré sú nevyhnutné na plnenie zmluvných povinností vyplývajúcich z Hlavnej zmluvy.

2.3

Dotknutými osobami sú osoby, ktorých osobné údaje sa spracúvajú v IS CEP a ktorých
spracúvanie je nevyhnutné na naplnenie účelu Hlavnej zmluvy Sprostredkovateľom.
Dotknutými osobami v IS CEP sú:
• oprávnená osoba zastupujúca subjekt pri realizácii ZOT (zahranično-obchodnej
transakcii) podávaním,
• oprávnená osoba zastupujúca subjekt pri realizácii ZOT (zahranično-obchodnej
transakcii) podpisovaním,
• fyzická osoba nepodnikateľ ako subjekt realizujúci ZOT (zahranično-obchodnej
transakcii),
• zahraničná fyzická osoba ako subjekt realizujúci ZOT (zahranično-obchodnej transakcii),
• účastníci konania (vystupujúci v elektronických dokumentoch ZOT, t. j. zahraničnoobchodnej transakcii),
• úradníci zastupujúci jednotlivé OVM (Orgány verejnej moci),
• úradníci podpisujúci elektronický úradný dokument za jednotlivé OVM (Orgány verejnej
moci),
• kontaktné osoby zapojených OVM (Orgány verejnej moci),
• interní administrátori FS (Finančnej správy).

2.4

Sprostredkovateľ je oprávnený podľa § 36 Zákona o ochrane osobných údajov alebo čl. 29
nariadenia GDPR spracúvať v mene Prevádzkovateľa osobné údaje v rozsahu podľa pokynov
Prevádzkovateľa a na účely naplnenia účelu Hlavnej zmluvy. O zmene rozsahu spracúvania
osobných údajov je Prevádzkovateľ povinný Sprostredkovateľa informovať bezodkladne po tom,
ako sa o takej zmene dozvedel.
O oprávnenej osobe zastupujúcej subjekt pri realizácii ZOT (zahranično-obchodnej transakcii)
podávaním alebo podpisovaním sú spracúvané nasledujúce typy osobných údajov :

Strana 3 z 10

•
•
•
•
•
•
•
•

meno, priezvisko, tituly,
dátum narodenia, rok narodenia,
oprávnenie konať v mene subjektu,
obmedzenie právnej spôsobilosti,
identifikátory (rodné číslo, identifikátor z kvalifikovaného certifikátu, identifikátor
zahraničnej fyzickej osoby)
adresa,
kontakty (email, telefónne číslo, fax, webové sídlo),
dátum úmrtia

O fyzickej osobe nepodnikateľovi ako subjekte realizujúcom ZOT sú spracúvané nasledujúce typy
osobných údajov :
• meno, priezvisko,
• dátum narodenia,
• rodné číslo,
• adresa,
• EORI,
• colné registračné číslo,
• URI štruktúra pre doručovanie,
• stav schránky na UPVS.
O zahraničnej fyzickej osobe ako subjekte realizujúcom ZOT sú spracúvané nasledujúce typy
osobných údajov
• meno, priezvisko,
• dátum narodenia,
• identifikátor zahraničnej fyzickej osoby,
• adresa,
• EORI,
• URI štruktúra pre doručovanie,
• stav schránky na UPVS.
O účastníkoch konania (vystupujúcich v elektronických dokumentoch ZOT) sú spracúvané
nasledujúce typy osobných údajov
• meno a priezvisko
• identifikátory osoby,
• adresa,
ďalšie údaje potrebné k realizácii ZOT v rámci elektronických dokumentov.
O úradníkoch zastupujúcich a podpisujúcich za jednotlivé OVM sú spracúvané nasledujúce typy
osobných údajov:
• meno, priezvisko, tituly,
• osobné číslo,
• zaradenie v organizačnej štruktúre OVM,
• funkcia.

Strana 4 z 10

O kontaktných osobách zapojených OVM sú spracúvané nasledujúce typy osobných údajov:
• meno, priezvisko, tituly,
• email, telefónne číslo.
O interných administrátoroch FS sú spracúvané nasledujúce typy osobných údajov:
• meno, priezvisko,
• identifikátor doménového účtu,
• zaradenie v organizačnej štruktúre,
• funkcia.
2.5

Sprostredkovateľ je oprávnený spracúvať osobné údaje s použitím manuálnych, ako aj
automatizovaných prostriedkov spracúvania osobných údajov, a to spôsobom zaručujúcim
primeranú bezpečnosť osobných údajov, vrátane ochrany pred neoprávneným a nezákonným
spracúvaním osobných údajov, ochrany pred náhodnou stratou, výmazom alebo poškodením
osobných údajov.

2.6

Sprostredkovateľ vyhlasuje, že prijal dostatočné záruky na prijatie primeraných technických a
organizačných opatrení tak, aby spracúvanie osobných údajov spĺňalo požiadavky Zákona
o ochrane osobných údajov a aby bola zabezpečená ochrana práv dotknutých osôb.
Článok III
Práva a povinnosti Prevádzkovateľa

3.1.

Prevádzkovateľ je povinný dávať pokyny k spracúvaniu osobných údajov Sprostredkovateľovi
písomne.

3.2.

V prípade porušenia ochrany osobných údajov Sprostredkovateľom a oznámení takéhoto
porušenia Prevádzkovateľovi je Prevádzkovateľ povinný takéto porušenie oznámiť Úradu na
ochranu osobných údajov do 72 hodín v súlade s § 40 Zákona o ochrane osobných údajov alebo
čl. 33 ods. 1 nariadenia GDPR; to neplatí, ak nie je pravdepodobné, že porušenie ochrany
osobných údajov povedie k riziku pre práva fyzickej osoby. Prevádzkovateľ je povinný porušenie
ochrany osobných údajov oznámiť dotknutej osobe pri naplnení zákonných predpokladov
a spôsobom podľa § 41 Zákona o ochrane osobných údajov alebo čl. 34 nariadenia GDPR.
Článok IV
Práva a povinnosti Sprostredkovateľa

4.1.

Sprostredkovateľ je povinný spracúvať osobné údaje len na základe písomných pokynov
Prevádzkovateľa.

4.2.

Sprostredkovateľ nie je oprávnený na prenos osobných údajov do tretej krajiny ani
medzinárodnej organizácie bez predchádzajúceho písomného súhlasu, resp. pokynu
Prevádzkovateľa.

Strana 5 z 10

4.3.

V prípade nevyhnutnosti prenosu osobných údajov do tretej krajiny, resp. medzinárodnej
organizácie na základe osobitného predpisu alebo medzinárodnej zmluvy, ktorou je Slovenská
republika viazaná, je Sprostredkovateľ povinný oznámiť takúto požiadavku Prevádzkovateľovi
vopred. Sprostredkovateľ nie je povinný oznamovať požiadavku podľa predchádzajúcej vety
Prevádzkovateľovi v prípade, ak je takéto oznámenie zakázané v zmysle osobitných predpisov z
dôvodov verejného záujmu.

4.4.

Sprostredkovateľ je povinný zabezpečiť, aby osoby poverené spracúvaním osobných údajov
v mene Prevádzkovateľa boli zaviazané povinnosťou mlčanlivosti o všetkých osobných údajoch,
ako aj iných informáciách, o ktorých sa pri spracúvaní osobných údajov dozvedeli.

4.5.

Sprostredkovateľ je povinný zabezpečiť, aby všetky osoby konajúce za Sprostredkovateľa, ktoré
majú prístup k osobným údajom spracúvaným v mene Prevádzkovateľa, spracúvali tieto údaje
len na základe písomných pokynov Prevádzkovateľa, ako aj v súlade s právnymi predpismi.

4.6.

Sprostredkovateľ je povinný prijať so zreteľom na najnovšie poznatky, na náklady na vykonanie
opatrení, na povahu, rozsah, kontext a účel spracúvania osobných údajov a s prihliadnutím na
riziká s rôznou pravdepodobnosťou a závažnosťou pre práva dotknutých osôb, primerané
technické a organizačné opatrenia na zaistenie úrovne bezpečnosti primeranej tomuto riziku.

4.7.

Sprostredkovateľ je oprávnený poveriť vykonávaním spracovateľských činností v mene
Prevádzkovateľa ďalšieho sprostredkovateľa iba za predpokladu predchádzajúceho písomného
súhlasu Prevádzkovateľa. V prípade súhlasu Prevádzkovateľa podľa predchádzajúcej vety je
Sprostredkovateľ povinný tomuto ďalšiemu sprostredkovateľovi v zmluve alebo v inom právnom
úkone uložiť rovnaké povinnosti týkajúce sa ochrany osobných údajov, ako sú ustanovené
Sprostredkovateľovi v tejto Zmluve, a to najmä poskytnutie primeraných technických
a organizačných opatrení tak, aby spracúvanie osobných údajov spĺňalo požiadavky podľa
Zákona o ochrane osobných údajov alebo nariadenia GDPR.

4.8.

Sprostredkovateľ je oprávnený poveriť vykonávaním spracovateľských činností v mene
Prevádzkovateľa ďalších sprostredkovateľov. Prevádzkovateľ týmto udeľuje Sprostredkovateľovi
všeobecný súhlas na poverenie ďalšieho sprostredkovateľa v zmysle § 34 ods. 2 Zákona
o ochrane osobných údajov alebo čl. 28 ods. 2 nariadenia GDPR.

4.9.

Sprostredkovateľ je povinný po zohľadnení povahy spracúvania osobných údajov v čo najväčšej
miere vhodnými technickými a organizačnými opatreniami pri plnení jeho povinností podľa tejto
Zmluvy ako aj Hlavnej zmluvy poskytnúť súčinnosť Prevádzkovateľovi a prijímať opatrenia prijaté
Prevádzkovateľom na základe žiadostí dotknutých osôb k uplatneniu ich práv.

4.10. Zmluvné strany sú povinné poskytnúť si vzájomnú súčinnosť, najmä pri zabezpečovaní
bezpečnosti spracúvania osobných údajov, ako aj súčinnosť v prípade porušenia ochrany
osobných údajov, a to predovšetkým pri oznamovaní takého porušenia Úradu pre ochranu
osobných údajov, ako i pri oznamovaní takého porušenia dotknutej osobe.
4.11. Sprostredkovateľ je povinný poskytnúť Prevádzkovateľovi súčinnosť pri zabezpečovaní plnenia
povinností podľa § 39 až 43 Zákona o ochrane osobných údajov alebo 32 až 36 nariadenia GDPR

Strana 6 z 10

(prijímanie opatrení na zaistenie bezpečnosti spracúvania, oznamovanie porušenia ochrany
osobných údajov dozornému orgánu a dotknutým osobám, pri prijímaní opatrení na základe
žiadosti dotknutej osoby, vykonanie posúdenia vplyvu na ochranu osobných údajov,
uskutočnenie predchádzajúcej konzultácie s úradom) s prihliadnutím na povahu spracúvania
osobných údajov a informácie dostupné Sprostredkovateľovi. Sprostredkovateľ je povinný
vykonať opatrenia podľa § 39 Zákona o ochrane osobných údajov alebo čl. 32 nariadenia GDPR.
4.12. Sprostredkovateľ je povinný poskytnúť Prevádzkovateľovi informácie potrebné na preukázanie
splnenia povinností a poskytnúť súčinnosť v rámci auditu ochrany osobných údajov a kontroly
zo strany Prevádzkovateľa alebo audítora, ktorého poveril Prevádzkovateľ.
4.13. Sprostredkovateľ je povinný bez zbytočného odkladu informovať Prevádzkovateľa, ak má za to,
že sa pokynmi Prevádzkovateľa týkajúcimi sa ochrany osobných údajov porušuje Zákon o
ochrane osobných údajov alebo nariadenia GDPR, osobitný predpis alebo medzinárodná zmluva,
ktorou je Slovenská republika viazaná.
4.14. Sprostredkovateľ je povinný oznámiť Prevádzkovateľovi porušenie alebo podozrenie na
porušenie ochrany osobných údajov bez zbytočného odkladu po tom, ako sa o takej skutočnosti
dozvedel, a to osobne, telefonicky alebo iným vhodným a primeraným spôsobom tak, aby
Prevádzkovateľ bol upovedomený včas, vždy však okrem toho aj prostredníctvom elektronických
prostriedkov na nasledovnú emailovú adresu Prevádzkovateľa: zodpovedna.osoba@mfsr.sk.
V prípade sporov o doručenie oznámenia sa Zmluvné strany dohodli, že Sprostredkovateľ je
povinný preukázať odoslanie takéhoto oznámenia, pričom oznámenie sa považuje za doručené
nasledovný kalendárny deň po jeho odoslaní Prevádzkovateľovi.
Článok V
Zodpovednosť za škodu
5.1

Sprostredkovateľ zodpovedá za škodu, ktorá vznikla dotknutým osobám len v dôsledku jeho
činnosti pri spracúvaní osobných údajov v prípade porušenia jeho povinností ustanovených
v tejto Zmluve, alebo ak konal nad rámec alebo v rozpore s písomnými pokynmi
Prevádzkovateľa, ktoré boli v súlade so zákonom alebo nariadenia GDPR.

5.2

Prevádzkovateľ je zodpovedný za škodu spôsobenú Sprostredkovateľovi, ako aj dotknutým
osobám, ktorú spôsobil nezákonným spracúvaním osobných údajov.

5.3

Pri porušení ochrany osobných údajov sa predpokladá, že za majetkovú aj nemajetkovú ujmu je
zodpovedný Prevádzkovateľ, pokiaľ Prevádzkovateľ nepreukáže opak.

5.4

Sprostredkovateľ sa môže zbaviť zodpovednosti úplne, ak preukáže, že škodu nezavinil, alebo
sčasti, ak preukáže, že na vznik škody mala vplyv aj činnosť Prevádzkovateľa.

5.5

V prípade, ak nie je možné určiť podiel viny Prevádzkovateľa a Sprostredkovateľa na vzniku škody
pri spracúvaní osobných údajov, avšak je preukázané, že škoda vznikla činnosťou oboch
Zmluvných strán, Prevádzkovateľ a Sprostredkovateľ sú zodpovední za škodu spoločne a
nerozdielne.

Strana 7 z 10

5.6

V prípade, ak jedna Zmluvná strana nahradí škodu spôsobenú dotknutým osobám v plnej výške,
má voči druhej Zmluvnej strane nárok na úhradu tej časti náhrady za škodu, ktorá zodpovedá jej
podielu zodpovednosti.
Článok VI
Trvanie Zmluvy

6.1

Zmluvné strany prehlasujú, že sú si vedomé, že trvanie tejto Zmluvy je úzko späté s trvaním
Hlavnej zmluvy. V nadväznosti na príslušné ustanovenia Hlavnej zmluvy, táto zmluva zaniká
zánikom Hlavnej zmluvy.

6.2

Túto Zmluvu nie je možné vypovedať ani od nej odstúpiť bez toho, aby naďalej trval zmluvný
vzťah medzi Prevádzkovateľom a Sprostredkovateľom dohodnutý v Hlavnej zmluve.

6.3

V zmysle predchádzajúceho bodu Zmluvy, vypovedanie, odstúpenie alebo ukončenie zmluvného
vzťahu medzi Prevádzkovateľom a Sprostredkovateľom dohodou sa bude spravovať
ustanoveniami o ukončení zmluvného vzťahu medzi Zmluvnými stranami dohodnutými
v Hlavnej zmluve.

6.4

V prípade ukončenia tejto Zmluvy, resp. po ukončení poskytovania jednotlivých služieb podľa
Hlavnej zmluvy, je Sprostredkovateľ povinný vymazať alebo vrátiť osobné údaje
Prevádzkovateľovi podľa pokynov Prevádzkovateľa. Sprostredkovateľ je povinný vymazať
existujúce kópie, ktoré obsahujú osobné údaje, ak osobitný predpis alebo medzinárodná zmluva,
ktorou je Slovenská republika viazaná, nepožaduje uchovávanie týchto osobných údajov.
Článok VII
Záverečné ustanovenia

7.1

Táto Zmluva nadobúda platnosť a účinnosť dňom jej podpisu obidvoma Zmluvnými stranami.

7.2

Práva a povinnosti Zmluvných strán neupravené v tejto Zmluve sa riadia príslušnými
ustanoveniami Zákona o ochrane osobných údajov, nariadenia GDPR a platným právnym
poriadkom Slovenskej republiky. Zmluvné strany sa dohodli, že spory z tejto Zmluvy sa budú
riešiť prednostne v dobrej viere rokovaním a vzájomnou dohodou. Ak nedôjde k mimosúdnej
dohode, na prejednanie a rozhodnutie sporov sú príslušné súdy Slovenskej republiky.

7.3

Táto Zmluva úplne nahradzuje všetky prípadné predchádzajúce ústne alebo písomné dohovory
a dohody vzťahujúce sa na predmet Zmluvy a predstavuje úplnú a jedinú dohodu Zmluvných
strán vzťahujúcu sa na predmet Zmluvy. Žiadna dohoda doplňujúca alebo meniaca túto Zmluvu
nebude záväzná pre žiadnu zo Zmluvných strán, pokiaľ nebude vyhotovená vo forme písomného
dokumentu, ktorý výslovne odkazuje na túto Zmluvu a ktorý je podpísaný riadne oprávnenými
zástupcami každej zo Zmluvných strán.

7.4

Ak sa niektoré ustanovenie tejto Zmluvy stane vo vymedzenom rozsahu neplatné, neúčinné,
resp. nevykonateľné, ostatné ustanovenia, týmto nedotknuté, zostávajú v platnosti v plnom
rozsahu. Zmluvné strany sa v takomto prípade zaväzujú nahradiť takéto ustanovenie platným,

Strana 8 z 10

účinným a vykonateľným ustanovením, ktoré sa bude čo najmenej odlišovať od princípov
dohodnutých v tejto Zmluve pri zachovaní ekonomického a právneho účelu a zmyslu
nahrádzaného ustanovenia. Do doby prijatia nového ustanovenia platí príslušná úprava
vyplývajúca zo všeobecne záväzných právnych predpisov Slovenskej republiky. Ak takáto úprava
neexistuje, uplatňujú sa obchodné zvyklosti obvyklé v príslušnom odvetví.
7.5

Komunikácia medzi Zmluvnými stranami, najmä akékoľvek oznámenia, výzvy a žiadosti
uskutočnené podľa tejto Zmluvy, sa uskutočňujú v písomnej forme, ak nie je ustanovené inak.
Písomné oznámenie sa považuje za riadne uskutočnené, ak bolo uskutočnené doporučenou
poštou, faxom alebo elektronickou poštou (e-mailom). Zmluvné strany sú oprávnené spolu
komunikovať, okrem spôsobov uvedených v predchádzajúcej vete, aj osobne. Podanie
písomnosti musia Zmluvné strany vedieť preukázať. Písomnosti sa doručujú na adresy
Zmluvných strán uvedené v záhlaví tejto Zmluvy.

7.6

Zmluva je vyhotovená v 2 (slovom: dvoch) rovnopisoch, pričom 1 (slovom: jedno) vyhotovenie
je určené pre Prevádzkovateľa a 1 (slovom: jedno) vyhotovenie pre Sprostredkovateľa. Každé
vyhotovenie má platnosť originálu.

7.7

Zmluvné strany vyhlasujú, že si túto Zmluvu prečítali, s jej obsahom súhlasia a že jej znenie
zodpovedá ich slobodnej a vážnej vôli, na dôkaz toho k nej pripájajú svoje vlastnoručné podpisy.

Prevádzkovateľ:
V Bratislave, dňa __.__.____

Sprostredkovateľ:
V Bratislave, dňa __.__.____

___________________________________

________________________________________

Slovenská republika - Ministerstvo financií SR
Ing. Albín Kotian
Generálny tajomník služobného úradu

DITEC, a. s.
PaedDr. Ivan Sůra
Predseda predstavenstva

________________________________________
DITEC, a. s.
Ing. Csaba Baráth
Podpredseda predstavenstva a generálny riaditeľ

Strana 9 z 10

Strana 10 z 10

