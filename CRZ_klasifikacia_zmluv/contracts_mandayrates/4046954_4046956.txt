Registračné číslo SBA: 369/2019/KGR
Zmluva o poskytnutí pomoci formou dlhodobého individuálneho poradenstva
uzatvorená v zmysle ustanovenia § 269 ods. 2 zákona č. 513/1991 Zb. Obchodný zákonník v
znení neskorších predpisov (ďalej len „Obchodný zákonník“)
(ďalej len „Zmluva“)
Článok I.
Zmluvné strany
Názov:
Sídlo:
Zastúpené:
IČO:
Webové sídlo:

Ministerstvo hospodárstva Slovenskej republiky
Mlynské nivy 44/a, 827 15 Bratislava, Slovenská republika
Ing. Peter Žiga, PhD., minister
00686832
www.mhsr.sk

(ďalej len „Ministerstvo“), v mene ktorého koná
Názov:
Zápis:
Sídlo:
Korešpondenčná adresa:
Zastúpená:
IČO:
DIČ:
Bankové spojenie:
IBAN:

Slovak Business Agency
Záujmové združenie právnických osôb zapísané v registri
vedenom Okresným úradom Bratislava pod číslom:
OVVS/467/1997-Ta
Miletičova 23, 821 09 Bratislava - Ružinov, Slovenská republika
Karadžičova 2, 811 09 Bratislava, Slovenská republika
Mgr. Martin Holák, PhD., generálny riaditeľ
30 845 301
2020869279
Všeobecná úverová banka, a.s.; skrátený názov: VÚB, a.s.
SK81 0200 0000 0016 9324 1062

(ďalej len „SBA“), na základe Schémy na podporu malého a stredného podnikania v SR
(schéma pomoci de minimis) zverejnenej v Obchodnom vestníku 166/2017 dňa 30. 08. 2017,
v aktuálnom znení Schémy na podporu malého a stredného podnikania v SR v znení dodatku
č. 1 (schéma pomoci de minimis) Schéma DM – 8/2017 zverejnenej v Obchodnom vestníku
124/2018 dňa 28. 06. 2018 (ďalej len „Schéma“)
(ďalej len „Poskytovateľ“)
a
Obchodné meno:
Zápis:
Sídlo:
Štatutárny orgán:
IČO:
DIČ:

ESTEN s.r.o.
Obchodný register Okresného súdu Košice I, Oddiel: Sro,
Vložka číslo: 19035/V
Južná trieda 8, 040 01 Košice
Ing. Štefan Fabián, konateľ
36 706 540
2022279578

(ďalej len „Prijímateľ“)
(Poskytovateľ a Prijímateľ spolu ďalej len „Zmluvné strany“)
1

Registračné číslo SBA: 369/2019/KGR
Článok II.
Úvodné ustanovenia
1. Zmluvné strany uzatvárajú túto Zmluvu v rámci národného projektu pod názvom „Podpora
internacionalizácie MSP“, kód ITMS2014+ 313031H810 (ďalej len „Projekt“), ktorého
partnerom je SBA na základe Zmluvy o partnerstve uzatvorenej medzi Slovenskou
agentúrou pre rozvoj investícií a obchodu (ďalej len „SARIO“) a SBA dňa 17. 08. 2017 a
Zmluvy o poskytnutí nenávratného finančného príspevku, reg. č.: 305/2017-2060-2240
uzatvorenej medzi Ministerstvom školstva, vedy, výskumu a športu Slovenskej republiky
v zastúpení Ministerstvom hospodárstva Slovenskej republiky a SARIO dňa 08. 09. 2017
(ďalej len „Zmluva o poskytnutí NFP“). SBA realizuje v rámci Projektu, Hlavnej aktivity
č. 3 – Individuálna podpora pri internacionalizácii MSP, podpora prostredníctvom Trade
Pointov a zapájanie MSP do komunitárnych programov EÚ, a to v rámci Operačného
programu Výskum a inovácie, Prioritná os 3: Posilnenie konkurencieschopnosti a rastu
MSP, spolufinancovaného Európskym fondom regionálneho rozvoja, podaktivitu 3.3
Vytváranie špecifických kapacít a činností na podporu internacionalizácie MSP v SR
v rámci Trade Pointu, v rámci ktorej je jedným z typov odborných činností zabezpečenie
dlhodobého individuálneho poradenstva.
2. SBA je v zmysle ustanovenia § 7 ods. 3 zákona č. 358/2015 Z. z. o úprave niektorých
vzťahov v oblasti štátnej pomoci a minimálnej pomoci a o zmene a doplnení niektorých
zákonov (zákon o štátnej pomoci) (ďalej len „Zákon o štátnej pomoci“) poverená
vykonávaním aktivít Schémy v rozsahu komponentov č. 1 až č. 12 Schémy.
3. Aktivita, ktorá je predmetom tejto Zmluvy, je realizovaná v súlade s komponentom 12 b)
Schémy zameraným na ucelenú podporu internacionalizácie slovenských mikropodnikov,
malých a stredných podnikov (ďalej len „MSP“). MSP môžu získať pomoc vo forme
dlhodobého individuálneho poradenstva najmä v nasledovných tematických oblastiach ako
je podpora marketingových a investičných aktivít (napr. franchising, rôzne formy licencií
a pod.) zameraných na zahraničné trhy, právne poradenstvo zamerané na vstup na
zahraničné trhy, identifikácia, komunikácia a negociácia s obchodnými partnermi,
možnosti elektronického podnikania a pod. Poskytovanie služieb komponentu 12 b)
Schémy sa realizuje fyzickou a/alebo elektronickou formou.
4. V súlade s komponentom 12 b) Schémy bol Prijímateľ na základe ním podanej Žiadosti o
poskytnutie nefinančnej pomoci v rámci Národného projektu Podpora internacionalizácie
MSP Komponentu 12 b) Schémy na podporu malého a stredného podnikania v SR (schéma
pomoci de minimis) (ďalej len „Žiadosť“) a v zmysle Výzvy na predkladanie žiadostí o
poskytnutie nefinančnej pomoci v rámci Národného projektu Podpora internacionalizácie
MSP Komponentu 12 b) Schémy na podporu malého a stredného podnikania v SR
zverejnenej SBA dňa 31. 01. 2018 (ďalej len „Výzva“), vybraný ako Prijímateľ.
5. Prijímateľ berie na vedomie a výslovne súhlasí s tým, že všetky povinnosti, ktoré je
v zmysle tejto Zmluvy povinný plniť voči Poskytovateľovi, bude ich plnenie adresovať
SBA ako subjektu, prostredníctvom ktorého Ministerstvo koná a ktorý je uvedený v záhlaví
tejto Zmluvy pri vymedzení Zmluvných strán, ak Ministerstvo neurčí inak.

2

Registračné číslo SBA: 369/2019/KGR
Článok III.
Predmet Zmluvy, účel poskytnutej pomoci, forma, druh a výška
1. Predmetom tejto Zmluvy je bezodplatné poskytnutie dlhodobého individuálneho
poradenstva formou konzultácií s cieľom riešenia strategických a komplexných otázok
podnikateľských činností MSP (ďalej len „Poradenstvo“) zo strany Poskytovateľa pre
Prijímateľa, podľa podmienok uvedených v tejto Zmluve.
2. Zmluvné strany sa zaväzujú spolupracovať pri plnení predmetu tejto Zmluvy.
3. Účelom poskytnutia pomoci Prijímateľovi je jeho ucelená podpora internacionalizácie
prostredníctvom poskytnutého Poradenstva.
4. V rámci realizácie Projektu prostredníctvom jednej z jeho podaktivít - 3.3 Vytváranie
špecifických kapacít a činností na podporu internacionalizácie MSP v SR v rámci Trade
Pointu – dlhodobé individuálne poradenstvo (Komponent 12 b) Schémy), je Prijímateľovi
poskytovaná pomoc nepriamou formou, prostredníctvom Poradenstva, t. j. pomoc v podobe
zabezpečenia experta/konzultanta zo strany Poskytovateľa pre Prijímateľa (ďalej len
„Expert“).
5. Celková výška pomoci pre Prijímateľa v rámci komponentu 12 b) v zmysle podmienok
Schémy predstavuje sumu maximálne 3 200,- EUR (slovom: tritisícdvesto eur) v celkovej
cene práce Experta, a zároveň nesmie presiahnuť 80 (slovom: osemdesiat) konzultačných
hodín (konzultačnou hodinou sa rozumie 60 (slovom: šesťdesiat) minút) v priebehu 1
(slovom: jedného) roka odo dňa nadobudnutia účinnosti tejto Zmluvy, pričom presná výška
poskytnutej pomoci bude špecifikovaná po skončení Poradenstva. Vzniknuté náklady na
poskytnutie pomoci nad uvedenú sumu je Prijímateľ povinný uhradiť z vlastných zdrojov.
6. Poskytovanie Poradenstva Prijímateľovi bude počas trvania tejto Zmluvy vykonávať
priradený Expert. Prijímateľ súhlasí s prijímaním Poradenstva od prideleného Experta, a to
podľa podmienok uvedených v tejto Zmluve. Pre vylúčenie akýchkoľvek pochybností sa
uvádza, že ak sa v tejto Zmluve používa pojem Expert, nevylučuje to poskytnutie
Poradenstva Prijímateľovi na základe tejto Zmluvy zo strany viacerých Expertov, pričom
akékoľvek oprávnenia, či povinnosti stanovené touto Zmluvou pre Experta, platia pre
viacerých Expertov v rovnakom rozsahu a zároveň, akékoľvek oprávnenia, či povinnosti
Prijímateľa a/alebo Poskytovateľa voči Expertovi stanovené touto Zmluvou, platia voči
viacerým Expertom v rovnakom rozsahu.
7. Poradenstva za Prijímateľa sa v zmysle tejto Zmluvy a schválenej Žiadosti môžu aktívne
zúčastňovať výlučne osoby uvedené Prijímateľom v Žiadosti, pričom Prijímateľ vyhlasuje,
že v Žiadosti uviedol len také osoby, ktorých účasť na Poradenstve zabezpečí, že úžitok,
resp. prospech z poskytnutej pomoci bude mať výlučne Prijímateľ sám. Osoby uvedené
Prijímateľom v zmysle tohto Článku III. Zmluvy nie sú oprávnené využiť poskytnuté
Poradenstvo vo vlastný prospech a/alebo v prospech tretích strán odlišných od Prijímateľa.
8. Poradenstva v zmysle tejto Zmluvy a schválenej Žiadosti sa za Prijímateľa môžu aktívne
zúčastňovať výlučne nasledovní poverení zástupcovia uvedení Prijímateľom (max. 3
(slovom: tri) osoby , ktoré sú v pracovnoprávnom vzťahu k Prijímateľovi a/alebo sú fyzické
osoby, ktoré majú majetkovú účasť k Prijímateľovi a/alebo sú osoby, ktoré sú členom
štatutárneho orgánu Prijímateľa, resp. prokuristom Prijímateľa) alebo ktorýkoľvek z nich aj
samostatne:
3

Registračné číslo SBA: 369/2019/KGR
a) Meno a priezvisko štatutárneho zástupcu: Ing. Ladislav Ivanecký
Trvalý pobyt:
Dátum narodenia:
Vzťah k Prijímateľovi:
b) Meno a priezvisko povereného zástupcu: Ing. Štefan Fabián
Trvalý pobyt:
Dátum narodenia:
Vzťah k Prijímateľovi:
c) Meno a priezvisko povereného zástupcu: Dana Marková
Trvalý pobyt:
Dátum narodenia:
Vzťah k Prijímateľovi:
9. Všetky práva, povinnosti a vyhlásenia Prijímateľa v zmysle tejto Zmluvy sa primerane
považujú aj za práva, povinnosti a vyhlásenia poverených zástupcov podľa bodu 8. tohto
Článku Zmluvy. Osobitne sa pre účely tejto Zmluvy uvádza, že akékoľvek dokumenty,
ktoré sa Prijímateľ zaväzuje podpísať, schváliť a/alebo preukázať Poskytovateľovi, splní si
túto povinnosť prostredníctvom osoby/osôb oprávnených konať zodpovedajúcim spôsobom
v mene Prijímateľa.
Článok IV.
Práva a povinnosti Zmluvných strán
1. Povinnosťou Prijímateľa je:
a) zabezpečiť, aby Prijímateľ prostredníctvom poverených zástupcov podľa Článku III.
bod 8. tejto Zmluvy využil služby Poradenstva, a to v maximálnom rozsahu 80 (slovom:
osemdesiat) konzultačných hodín (konzultačnou hodinou sa rozumie 60 minút)
v priebehu 1 (slovom: jedného) roka odo dňa nadobudnutia účinnosti tejto Zmluvy.
Poradenstvo musí byť ukončené najneskôr do 1 (slovom: jedného) roka odo dňa
nadobudnutia účinnosti tejto Zmluvy,
b) absolvovať prvú dohodnutú konzultáciu s Expertom, v rámci čerpania konzultačných
hodín, v priestoroch Prijímateľa alebo v priestoroch Experta, prípadne elektronickou
formou (napr. e-mail, skype). Konzultáciu dohodne Poskytovateľ. Termíny ďalších
konzultácií určujú Expert s Prijímateľom na základe dohody s predchádzajúcim
súhlasom Poskytovateľa tak, aby sa posledná konzultácia Poradenstva uskutočnila
najneskôr do 1 (slovom: jedného) roka odo dňa nadobudnutia účinnosti tejto Zmluvy,
c) aktívne sa zúčastňovať Poradenstva podľa tejto Zmluvy. V prípade čo i len čiastočnej
neúčasti Prijímateľa prostredníctvom poverených zástupcov podľa Článku III. bod 8.
tejto Zmluvy na riadne a včas dohodnutom/stanovenom Poradenstve podľa písmena b)
tohto bodu Článku IV. Zmluvy bez toho, aby sa Prijímateľ vopred ospravedlnil
(najneskôr 24 (slovom: dvadsaťštyri) hodín pred začiatkom konzultácie) a s Expertom
dohodol a/alebo rešpektoval pokyn Poskytovateľa o náhradnom termíne Poradenstva,
vzniká Poskytovateľovi nárok na zaplatenie zmluvnej pokuty zo strany Prijímateľa vo
výške nákladov na poskytnutie Poradenstva Prijímateľovi vo forme konkrétnej
4

Registračné číslo SBA: 369/2019/KGR
konzultácie s Expertom, ktorú Prijímateľ podľa tohto ustanovenia Zmluvy
neospravedlnene a zavinene zameškal. Poskytovateľ je oprávnený vyzvať Prijímateľa
na úhradu zmluvnej pokuty, pričom zmluvná pokuta alebo jej časť je splatná do 15
(slovom: pätnástich) kalendárnych dní odo dňa doručenia výzvy Poskytovateľom na jej
úhradu Prijímateľovi; vznikom povinnosti Prijímateľa zaplatiť zmluvnú pokutu a ani jej
skutočným zaplatením nie je dotknutý nárok Poskytovateľa na náhradu škody, ktorá mu
vznikla porušením povinnosti Prijímateľa a náhrada škody nie je výškou zmluvnej
pokuty obmedzená, pričom zmluvná pokuta sa na náhradu škody nezapočítava.
Výnimkou z uplatnenia zmluvnej pokuty je neúčasť Prijímateľa, ktorá predstavuje
následok vyššej moci, t. j. neúčasť, ktorá nemohla byť zo strany Prijímateľa
predvídateľná, alebo ju nebolo možné zo strany Prijímateľa odvrátiť; existenciu týchto
okolností je Prijímateľ povinný Poskytovateľovi a Expertovi preukázať, a ak je to
možné, podložiť príslušnými a/alebo zo strany Poskytovateľa požadovanými dokladmi,
d) poskytnúť súčinnosť Expertovi pri vypĺňaní mesačného konzultačného listu, ktorého
vzor tvorí prílohu č. 1 tejto Zmluvy (ďalej len „Konzultačný list“). Prijímateľ sa
zaväzuje podpisom potvrdiť realizáciu Poradenstva na Konzultačnom liste (dátum, čas,
rozsah, obsah konzultácie po každej osobnej konzultácii) tak, aby bol vypracovaný, a
Expertom podpísaný a zaslaný najneskôr posledný pracovný deň daného kalendárneho
mesiaca, v ktorom sa konzultácia uskutočnila. V prípade elektronickej konzultácie
Prijímateľ používa komunikáciu so zobrazením času a dátumu dokladujúcu priebeh
takejto individuálnej konzultácie. V prípade porušenia povinností Prijímateľa
stanovených v tomto ustanovení Zmluvy vzniká Poskytovateľovi nárok na zaplatenie
zmluvnej pokuty zo strany Prijímateľa vo výške nákladov na poskytnutie Poradenstva
Prijímateľovi za kalendárny mesiac, ktorého sa Konzultačný list týka. Poskytovateľ je
oprávnený vyzvať Prijímateľa na úhradu zmluvnej pokuty, pričom zmluvná pokuta
alebo jej časť je splatná do 15 (slovom: pätnástich) kalendárnych dní odo dňa doručenia
výzvy Poskytovateľom na jej úhradu Prijímateľovi; vznikom povinnosti Prijímateľa
zaplatiť zmluvnú pokutu a ani jej skutočným zaplatením nie je dotknutý nárok
Poskytovateľa na náhradu škody, ktorá mu vznikla porušením povinnosti Prijímateľa a
náhrada škody nie je výškou zmluvnej pokuty obmedzená, pričom zmluvná pokuta sa
na náhradu škody nezapočítava,
e) informovať bezodkladne Poskytovateľa v prípade, že Prijímateľ bude mať pochybnosti
o odbornej erudovanosti Experta a/alebo o efektívnosti a správnosti realizácie
Poradenstva zo strany Experta. V prípade, že Prijímateľ zamýšľa ukončiť spoluprácu
s Expertom podľa podmienok uvedených v bode 2. písm. b) tohto Článku Zmluvy,
avšak chce pokračovať v Poradenstve s iným Expertom, je Prijímateľ povinný
bezodkladne vyplniť Žiadosť o zmenu Experta, ktorá tvorí prílohu č. 2 tejto Zmluvy
(ďalej len „Žiadosť o zmenu Experta“) a podpísanú ju zaslať na korešpondenčnú
adresu SBA v súlade s Článkom I. tejto Zmluvy,
f) vyplniť a doručiť poštou, alebo osobne na korešpondenčnú adresu SBA uvedenú v
Článku I. tejto Zmluvy Prijímateľom vypracovanú a originálne podpísanú Záverečnú
správu - dlhodobé individuálne poradenstvo (ďalej len „Záverečná správa DIP“)
najneskôr do 10 (slovom: desiatich) kalendárnych dní od uskutočnenia poslednej
konzultácie, a to aj v prípade, ak došlo k skončeniu tejto Zmluvy pred uplynutím doby
uvedenej v Článku VII. bod 1. tejto Zmluvy. Vzor Záverečnej správy DIP tvorí
neoddeliteľnú prílohu č. 3 tejto Zmluvy, pričom Záverečná správa DIP zachytáva popis
obsahu prijatej služby a jej prínos pre Prijímateľa. V prípade potreby dopracovania
Záverečnej správy DIP, je Prijímateľ povinný urobiť tak podľa podmienok a/alebo v
lehote stanovenej Poskytovateľom. V prípade porušenia povinností Prijímateľa
5

Registračné číslo SBA: 369/2019/KGR
stanovených v tomto ustanovení Zmluvy, vzniká Poskytovateľovi nárok na zaplatenie
zmluvnej pokuty zo strany Prijímateľa vo výške skutočne vynaloženej pomoci na
poskytnuté Poradenstvo v zmysle tejto Zmluvy. Poskytovateľ je oprávnený vyzvať
Prijímateľa na úhradu zmluvnej pokuty, pričom zmluvná pokuta alebo jej časť je splatná
do 15 (slovom: pätnástich) kalendárnych dní odo dňa doručenia výzvy Poskytovateľom
na jej úhradu Prijímateľovi; vznikom povinnosti Prijímateľa zaplatiť zmluvnú pokutu a
ani jej skutočným zaplatením nie je dotknutý nárok Poskytovateľa na náhradu škody,
ktorá mu vznikla porušením povinnosti Prijímateľa a náhrada škody nie je výškou
zmluvnej pokuty obmedzená, pričom zmluvná pokuta sa na náhradu škody
nezapočítava,
g) v prípade, ak sa preukáže nepravdivosť akejkoľvek z informácií uvedených v Žiadosti
a jej prílohách, podpísaných a predložených zo strany Prijímateľa, má Prijímateľ
povinnosť vrátiť pomoc poskytnutú na základe tejto Zmluvy, a to do 15 (slovom:
pätnástich) kalendárnych dní odo dňa doručenia písomnej výzvy Poskytovateľom na
vrátenie pomoci v zmysle tohto ustanovenia Zmluvy, vo výške a za podmienok
uvedených v tejto výzve,
h) v zmysle ustanovenia § 17 ods. 4 Zákona o štátnej pomoci dodržať všetky podmienky,
za ktorých sa mu pomoc podľa tejto Zmluvy poskytla a pre prípad porušenia týchto
podmienok vrátiť pomoc, ktorá sa mu v zmysle tejto Zmluvy poskytla; dôvod, lehotu a
spôsob vrátenia pomoci určí Poskytovateľ v písomnom oznámení doručenom
Prijímateľovi, pokiaľ táto Zmluva nestanovuje inak,
i) poskytnúť súčinnosť pri monitorovaní realizácie Projektu a napĺňania predpísaných
ukazovateľov Projektu, ktoré súvisia s účasťou Prijímateľa na Poradenstve,
j) poskytnúť Poskytovateľovi súčinnosť pri plnení práv a povinností vyplývajúcich zo
Zmluvy počas celého trvania tejto Zmluvy a podľa pokynov Poskytovateľa, najmä
vyvinúť maximálne úsilie smerujúce k úspešnému dosiahnutiu dohody o prvej
konzultácii podľa písmena b) tohto bodu Článku IV. Zmluvy; v prípade porušenia tejto
povinnosti vzniká Poskytovateľovi voči Prijímateľovi nárok na zaplatenie zmluvnej
pokuty vo výške 500,- EUR (slovom: päťsto eur) v každom jednotlivom prípade
takéhoto porušenia zvlášť. Poskytovateľ je oprávnený vyzvať Prijímateľa na úhradu
zmluvnej pokuty, pričom zmluvná pokuta alebo jej časť je splatná do 15 (slovom:
pätnástich) kalendárnych dní odo dňa doručenia výzvy Poskytovateľom na jej úhradu
Prijímateľovi; vznikom povinnosti Prijímateľa zaplatiť zmluvnú pokutu a ani jej
skutočným zaplatením nie je dotknutý nárok Poskytovateľa na náhradu škody, ktorá mu
vznikla porušením povinnosti Prijímateľa a náhrada škody nie je výškou zmluvnej
pokuty obmedzená, pričom zmluvná pokuta sa na náhradu škody nezapočítava,
k) bezodkladne informovať Poskytovateľa o akýchkoľvek skutočnostiach, ktoré bránia
alebo môžu brániť Prijímateľovi, resp. povereným zástupcom podľa Článku III. bod 8.
tejto Zmluvy v plnení povinností stanovených touto Zmluvou,
l) strpieť výkon kontroly, auditu, overovania súvisiaceho s predmetom tejto Zmluvy
kedykoľvek počas platnosti a účinnosti Zmluvy o poskytnutí NFP a/alebo po skončení
účinnosti Zmluvy o poskytnutí NFP, a to oprávnenými osobami, a poskytnúť im všetku
potrebnú súčinnosť,

6

Registračné číslo SBA: 369/2019/KGR
m) strpieť výkon kontroly/auditu a poskytnúť súčinnosť pri výkone kontroly/auditu
subjektu oprávnenému vykonávať kontrolu/audit podľa čl. 12 prílohy č. 1 (Všeobecné
zmluvné podmienky) Zmluvy o poskytnutí NFP, podľa zákona č. 292/2014 Z. z.
o príspevku poskytovanom z európskych štrukturálnych a investičných fondov
a o zmene a doplnení niektorých zákonov v znení neskorších predpisov (ďalej len
„Zákon o príspevku poskytovanom z EŠIF“) a podľa článku 72 a nasl. Nariadenia
Európskeho parlamentu a Rady (EÚ) č. 1303/2013 zo 17. decembra 2013, ktorým sa
stanovujú spoločné ustanovenia o Európskom fonde regionálneho rozvoja, Európskom
sociálnom fonde, Kohéznom fonde, Európskom poľnohospodárskom fonde pre rozvoj
vidieka a Európskom námornom a rybárskom fonde a ktorým sa stanovujú všeobecné
ustanovenia o Európskom fonde regionálneho rozvoja, Európskom sociálnom fonde,
Kohéznom fonde a Európskom rybárskom fonde, a ktorým sa zrušuje nariadenie Rady
(ES) č. 1083/2006, Ú. v. EÚ L námornom a 347, 20.12.2013, s. 320 – 469 (ďalej len
„Nariadenie č. 1303/2013“) a/alebo subjektom a osobám povereným oprávnenými
orgánmi podľa Zákona o príspevku poskytovanom z EŠIF a podľa článku 72 a nasl.
Nariadenia č. 1303/2013 na výkon kontroly/auditu,
n) strpieť výkon kontroly a poskytnúť súčinnosť pri výkone kontroly ostatným orgánom
kontroly v zmysle dotknutých všeobecne záväzných právnych predpisov Slovenskej
republiky a právnych aktov Európskej únie,
o) vytvoriť osobám oprávneným na výkon kontroly a auditu v zmysle Schémy primerané
podmienky na riadne a včasné vykonanie kontroly, a poskytnúť im potrebnú súčinnosť
a všetky vyžiadané informácie a listiny týkajúce sa pomoci podľa Schémy, najmä
realizácie Poradenstva,
p) splniť všetky podmienky uvedené v tejto Zmluve a/alebo Schéme, ktoré sú podmienkou
poskytnutia pomoci,
q) zabezpečiť, aby zo služieb poskytnutých zo strany Poskytovateľa v rámci plnenia jeho
povinností vyplývajúcich z tejto Zmluvy nezískavali okrem poverených zástupcov
podľa Článku III. bod 8. tejto Zmluvy neoprávnený prospech aj tretie osoby, ak
Poskytovateľ neurčí inak. Ak by Prijímateľ svojím konaním, resp. opomenutím umožnil
získanie neoprávneného prospechu tretích osôb z plnení, resp. služieb poskytovaných
zo strany Poskytovateľa pre Prijímateľa, vzniká Poskytovateľovi nárok na zaplatenie
zmluvnej pokuty zo strany Prijímateľa vo výške 500,- EUR (slovom: päťsto eur).
Poskytovateľ je oprávnený vyzvať Prijímateľa na úhradu zmluvnej pokuty, pričom
zmluvná pokuta alebo jej časť je splatná do 15 (slovom: pätnástich) kalendárnych dní
odo dňa doručenia výzvy Poskytovateľom na jej úhradu Prijímateľovi; vznikom
povinnosti Prijímateľa zaplatiť zmluvnú pokutu a ani jej skutočným zaplatením nie je
dotknutý nárok Poskytovateľa na náhradu škody, ktorá mu vznikla porušením
povinnosti Prijímateľa a náhrada škody nie je výškou zmluvnej pokuty obmedzená,
pričom zmluvná pokuta sa na náhradu škody nezapočítava,
r) zachovávať mlčanlivosť o všetkých informáciách a skutočnostiach, o ktorých sa dozvie,
alebo ktoré mu boli poskytnuté zo strany Poskytovateľa v súvislosti s plnením tejto
Zmluvy, ako aj v súvislosti s vnútornými pomermi Poskytovateľa a jeho akýmikoľvek
aktivitami, pričom tieto informácie, resp. údaje nie je oprávnený poskytovať
v akejkoľvek forme tretím osobám s výnimkou takého nevyhnutného poskytnutia
informácií a údajov, ktoré vyžadujú platné všeobecne záväzné právne predpisy
Slovenskej republiky.
7

Registračné číslo SBA: 369/2019/KGR
2. Právom Prijímateľa je:
a) poskytnutie Poradenstva stanoveného touto Zmluvou na základe splnenia podmienok
stanovených touto Zmluvou, Schémou a príslušnými všeobecne záväznými právnymi
predpismi Slovenskej republiky,
b) počas doby účinnosti tejto Zmluvy na základe Žiadosti o zmenu Experta požiadať o
zmenu Experta v prípade, ak má dôvodnú obavu, že poskytnuté Poradenstvo zo strany
Experta nevedie k efektívnej spolupráci, a to podľa podmienok uvedených v bode 1.
písm. e) tohto Článku Zmluvy.
3. Povinnosťou Poskytovateľa je:
a) bezodplatne zabezpečiť podľa podmienok stanovených touto Zmluvou, Schémou,
Zmluvou o poskytnutí NFP a príslušnými všeobecne záväznými právnymi predpismi,
ako aj inými predpismi pre Prijímateľa Poradenstvo prostredníctvom Experta, a to do
maximálnej výšky pomoci stanovenej v Článku III. bod 5. tejto Zmluvy; za oprávnené
výdavky v zmysle tejto Zmluvy sa považujú výdavky na Poradenstvo,
b) neaplikuje sa,
c) v prípade doručenia podpísanej Žiadosti o zmenu Experta, zhodnotiť dôvody ukončenia
spolupráce medzi priradeným Expertom a Prijímateľom. V prípade, že Poskytovateľ
uzná dôvody Prijímateľa na zmenu Experta za opodstatnené, v dobe primeranej
okolnostiam priradí Prijímateľovi po jeho súhlase nového Experta v predmetnej oblasti.
Opodstatnenosť dôvodov Prijímateľa na ukončenie spolupráce s Expertom posúdi
Poskytovateľ v každom jednotlivom prípade osobitne s prihliadnutím na doterajšiu
prácu Experta, naplnenie účelu tejto Zmluvy a hospodárne, efektívne, účelné a účinné
vynakladanie verejných zdrojov určených na realizáciu Schémy. Do času rozhodnutia
Poskytovateľa o Žiadosti o zmenu Experta je Prijímateľ povinný pokračovať v
spolupráci s Expertom v zmysle tejto Zmluvy,
d) informovať Prijímateľa o ukončení spolupráce zo strany Experta a po predchádzajúcom
súhlase Prijímateľa mu prideliť nového Experta z predmetnej oblasti,
e) na základe spätnej väzby monitorovať spokojnosť a hodnotenie spolupráce Experta s
Prijímateľom. V prípade opodstatneného negatívneho hodnotenia Experta je
Poskytovateľ povinný vyvinúť primerané úsilie na zjednanie nápravy, ktoré môže viesť
podľa konkrétnych okolností až k nahradeniu Experta,
f) informovať Prijímateľa o zásadných zmenách v rámci Schémy a o akýchkoľvek
zmenách v rámci Projektu, ktoré majú vplyv na plnenie podľa tejto Zmluvy,
g) informovať Prijímateľa o skutočnej výške pomoci poskytnutej v zmysle Zmluvy.
4. Poskytovateľ je oprávnený:
a) sám a/alebo spolu s ostatnými orgánmi štátnej správy Slovenskej republiky a/alebo
inými oprávnenými orgánmi na výkon kontroly vykonať kontrolu a audit vynaložených
verejných prostriedkov, najmä v súlade so zákonom č. 357/2015 Z. z. o finančnej
8

Registračné číslo SBA: 369/2019/KGR
kontrole a audite a o zmene a doplnení niektorých zákonov v znení neskorších predpisov
(ďalej len „Zákon o finančnej kontrole a audite“) a zákonom č. 523/2004 Z. z. o
rozpočtových pravidlách verejnej správy a o zmene a doplnení niektorých zákonov
v znení neskorších predpisov (ďalej len „Zákon o rozpočtových pravidlách“),
b) kontrolovať dodržiavanie podmienok, za ktorých sa pomoc Prijímateľovi poskytla, ako
aj ostatných skutočností, ktoré by mohli mať vplyv na správnosť a účelovosť
poskytnutej pomoci. Poskytovateľ kontroluje predovšetkým hospodárnosť a účelnosť
použitia poskytnutej pomoci, a dodržiavanie zmluvných podmienok a podmienok
Schémy; za týmto účelom je oprávnený vykonať kontrolu priamo u Prijímateľa,
c) kedykoľvek požadovať od Prijímateľa na základe pokynov SBA povinnú propagáciu
a publicitu Projektu,
d) neposkytnúť pomoc podľa tejto Zmluvy v prípade, ak sa preukáže, že Prijímateľ čerpal
pomoc de minimis nad rámec Zákona o štátnej pomoci, Zmluvy a/alebo Schémy, príp.
ak Poskytovateľ takúto skutočnosť kedykoľvek zistí z Centrálneho registra v zmysle §
11 a nasl. Zákona o štátnej pomoci,
e) aj po skončení účinnosti tejto Zmluvy požadovať od Prijímateľa súčinnosť pri
monitorovaní realizácie Projektu a napĺňania ukazovateľov Projektu, ktoré súvisia
s účasťou Prijímateľa prostredníctvom poverených zástupcov podľa Článku III. bod 8.
tejto Zmluvy na Poradenstve.
Článok V.
Vyhlásenia Prijímateľa
1.

Prijímateľ vyhlasuje a podpisom tejto Zmluvy výslovne potvrdzuje, že:
a) na základe tejto Zmluvy je písomne informovaný o tom, že pomoc poskytovaná
v zmysle tejto Zmluvy je minimálnou pomocou v zmysle Nariadenia Komisie (EÚ) č.
1407/2013 z 18. decembra 2013 o uplatňovaní článkov 107 a 108 Zmluvy o fungovaní
Európskej únie na pomoc de minimis, Úradný vestník Európskej únie, L 352, 24.
december 2013 (ďalej len „Nariadenie č. 1407/2013“),
b) na základe tejto Zmluvy je písomne informovaný o predpokladanej výške minimálnej
pomoci vyjadrenej ako ekvivalent hrubého grantu vo výške podľa Článku III. bod 5.
tejto Zmluvy,
c) na základe tejto Zmluvy je písomne informovaný o tom, že je Prijímateľom pomoci de
minimis v zmysle Nariadenia č. 1407/2013,
d) sa voči nemu neuplatňuje vrátenie štátnej pomoci na základe rozhodnutia Európskej
komisie, v ktorom bola táto štátna pomoc označená za neoprávnenú a nezlučiteľnú
s vnútorným trhom EÚ v zmysle ustanovenia § 10 Zákona o štátnej pomoci,
e) sa oboznámil so všetkými všeobecne záväznými právnymi predpismi Slovenskej
republiky, ktoré sa vzťahujú na prijímanú pomoc, resp. podporu v zmysle Schémy,
najmä, nie však výlučne so Zákonom o štátnej pomoci, so Zákonom o rozpočtových
pravidlách, so Zákonom o finančnej kontrole a audite, so Zákonom o príspevku
9

Registračné číslo SBA: 369/2019/KGR
poskytovanom z EŠIF, so zákonom č. 211/2000 Z. z. o slobodnom prístupe
k informáciám a o zmene a doplnení niektorých zákonov (zákon o slobode informácií)
v znení neskorších predpisov (ďalej len „Zákon o slobode informácií“) a so samotnou
Schémou, je si plne vedomý všetkých povinností, ktoré mu z týchto právnych predpisov
Slovenskej republiky a Schémy vyplývajú, a zaväzuje sa ich dodržiavať,
f) všetky údaje a informácie, ktoré Poskytovateľovi na účely plnenia tejto Zmluvy
poskytol, sú správne, úplné a ich poskytnutie je v súlade so všeobecne záväznými
právnymi predpismi, najmä, nie však výlučne s predpismi týkajúcimi sa ochrany
osobných údajov,
g) Poskytovateľ nezodpovedá za udalosti vyššej moci, v dôsledku ktorých nebude môcť
byť Prijímateľovi poskytnuté Poradenstvo podľa tejto Zmluvy,
h) si je vedomý skutočnosti, že v rámci tejto Zmluvy nie je oprávnený požadovať
poskytnutie Poradenstva nad rámec uvedený v Článku III. bod 1. a bod 5. tejto Zmluvy,
i) neaplikuje sa,
j) celková výška pomoci poskytnutá Prijímateľovi (vrátane všetkých členov skupiny
podnikov, ktoré s Prijímateľom tvoria jediný podnik podľa článku 2 ods. 2 Nariadenia
č. 1407/2013) nesmie presiahnuť 200 000,- EUR (slovom: dvestotisíc eur) v priebehu
obdobia 3 (slovom: troch) fiškálnych rokov, a to aj od iných poskytovateľov, alebo v
rámci iných schém pomoci de minimis. Celková výška pomoci prijímateľovi
vykonávajúcemu cestnú nákladnú dopravu v prenájme alebo za úhradu, nesmie
presiahnuť 100 000,- EUR (slovom: stotisíc eur) v priebehu obdobia 3 (slovom: troch)
fiškálnych rokov, pričom táto pomoc sa nesmie použiť na nákup vozidiel cestnej
nákladnej dopravy. Ak podnik vykonáva cestnú nákladnú dopravu v prenájme alebo za
úhradu, a zároveň iné činnosti, na ktoré sa uplatňuje strop vo výške 200 000,- EUR
(slovom: dvestotisíc eur), strop vo výške 200 000,- EUR (slovom: dvestotisíc eur) sa na
tento podnik uplatní za predpokladu, že Prijímateľ zabezpečí pomocou primeraných
prostriedkov, ako je oddelenie činností alebo rozlíšenie nákladov, aby pomoc pre
činnosti cestnej nákladnej dopravy nepresiahla 100 000,- EUR (slovom: stotisíc eur)
a aby sa žiadna pomoc de minimis nepoužila na nákup vozidiel cestnej nákladnej
dopravy. Za trojročné obdobie v súvislosti s poskytovaním pomoci sa považuje obdobie
prebiehajúceho fiškálneho roku a 2 (slovom: dvoch) predchádzajúcich fiškálnych
rokov, a určuje sa na základe účtovného obdobia Prijímateľa. Podľa zákona č. 431/2002
Z. z. o účtovníctve v znení neskorších predpisov je účtovným obdobím kalendárny
alebo hospodársky rok, a to podľa rozhodnutia podnikateľa,
k) pomoc poskytnutú na základe tejto Zmluvy prijíma Prijímateľ podľa podmienok
uvedených vo Výzve,
l) súhlasí s použitím informácií uvedených v Záverečnej správe DIP na účely propagácie
Projektu a/alebo so zverejnením vybraných informácií, ktoré sa viažu k poskytnutej
službe,
m) v zmysle ustanovenia § 401 Obchodného zákonníka predlžuje premlčaciu dobu na
prípadné nároky Poskytovateľa týkajúce sa vrátenia pomoci v zmysle tejto Zmluvy
alebo jej časti, a to na 10 (slovom: desať) rokov od doby, kedy premlčacia doba začala
plynúť po prvý raz,
10

Registračné číslo SBA: 369/2019/KGR
n) v súlade so znením ustanovenia Článku III. bod 7. tejto Zmluvy uviedol len také osoby,
ktorých účasť na Poradenstve nebude mať vplyv na oprávnenosť Prijímateľa uvedenú v
Schéme.

Článok VI.
Kumulácia pomoci
1. Prijímateľ berie na vedomie, že:
a) kumulácia pomoci je vždy viazaná na konkrétneho Prijímateľa (vrátane všetkých členov
skupiny podnikov, ktoré s Prijímateľom tvoria jediný podnik podľa článku 2 ods. 2
Nariadenia č. 1407/2013),
b) pomoc de minimis sa nekumuluje so štátnou pomocou vo vzťahu k rovnakým
oprávneným nákladom alebo štátnou pomocou na to isté opatrenie rizikového
financovania, ak by takáto kumulácia presahovala najvyššiu príslušnú intenzitu pomoci
alebo výšku pomoci stanovenú v závislosti od osobitných okolností jednotlivých
prípadov v nariadení alebo rozhodnutí o skupinovej výnimke prijatých Komisiou.
Pomoc de minimis, ktorá sa neposkytuje na konkrétne oprávnené náklady, ani sa k nim
nedá priradiť, možno kumulovať s inou štátnou pomocou poskytnutou na základe
nariadenia o skupinovej výnimke alebo rozhodnutí prijatých Komisiou,
c) pomoc de minimis poskytnutá v súlade s Nariadením č. 1407/2013 sa môže kumulovať
s pomocou de minimis poskytnutou v súlade s nariadením Komisie (EÚ) č. 360/2012 z
25. apríla 2012 o uplatňovaní článkov 107 a 108 Zmluvy o fungovaní Európskej únie
na pomoc de minimis v prospech podnikov poskytujúcich služby všeobecného
hospodárskeho záujmu (Ú. v. EÚ L 114, 26. 4. 2012, s. 8) až do výšky stropu
stanoveného v uvedenom nariadení. Môže byť kumulovaná s pomocou de minimis
poskytnutou v súlade s inými predpismi o pomoci de minimis až do výšky príslušného
stropu stanoveného v článku K) bod 3 Schémy.
Článok VII.
Platnosť, účinnosť a ukončenie Zmluvy
1.

Táto Zmluva sa uzatvára na dobu určitú, a to na 1 (slovom: jeden) rok odo dňa
nadobudnutia účinnosti tejto Zmluvy. Ukončenie tejto Zmluvy nemá vplyv najmä na
ustanovenie Článku IV. bod 1. písm. f), i), l), m), n), o) tejto Zmluvy a ustanovenie Článku
IV. bod 4. písm. a), b), c), e) tejto Zmluvy, v zmysle ktorých práva a povinnosti z nich
vyplývajúce majú v súlade s príslušnými zákonnými ustanoveniami a/alebo podľa úmyslu
Zmluvných strán trvať aj po skončení účinnosti tejto Zmluvy.

2. Táto Zmluva nadobúda platnosť dňom jej podpísania oboma Zmluvnými stranami. Táto
Zmluva je povinne zverejňovanou zmluvou v zmysle ustanovenia § 5a Zákona o slobode
informácií, ktorá v zmysle ustanovenia § 47a zákona č. 40/1964 Zb. Občiansky zákonník
v znení neskorších predpisov nadobúda účinnosť dňom nasledujúcim po dni jej zverejnenia
v Centrálnom registri zmlúv vedenom Úradom vlády Slovenskej republiky (link:
http://www.crz.gov.sk/). Prijímateľ podpisom tejto Zmluvy potvrdzuje, že so zverejnením
11

Registračné číslo SBA: 369/2019/KGR
Zmluvy v plnom rozsahu v zmysle tohto bodu Článku VII. Zmluvy súhlasí, a je v plnom
rozsahu oboznámený a súhlasí s následkami tohto zverejnenia.
3. Túto Zmluvu je možné ukončiť:
a) uplynutím doby, na ktorú bola uzavretá,
b) písomnou dohodou Zmluvných strán,
c) okamžitým písomným odstúpením od Zmluvy zo strany Poskytovateľa v prípade
porušenia povinností Prijímateľa uvedených v Článku IV. bod 1. písm. a), b), c), d), f),
a q) tejto Zmluvy a/alebo sa preukáže, že Prijímateľ čerpal pomoc de minimis nad rámec
Zákona o štátnej pomoci, Zmluvy a/alebo Schémy, príp. ak Poskytovateľ takúto
skutočnosť kedykoľvek zistí z Centrálneho registra v zmysle § 11 a nasl. Zákona
o štátnej pomoci. Právo na zaplatenie zmluvnej pokuty a/alebo na náhradu škody
v zmysle tejto Zmluvy nie je odstúpením Poskytovateľa od tejto Zmluvy nijako
dotknuté. Odstúpenie je účinné dňom doručenia písomného odstúpenia Prijímateľovi na
adresu uvedenú v záhlaví, resp. na inú známu adresu Prijímateľa,
d) ukončením spolupráce medzi Poskytovateľom a Expertom za predpokladu, že
Prijímateľovi nebude možné zabezpečiť iného vhodného Experta na realizáciu
Poradenstva podľa Článku III. bod 4. tejto Zmluvy a podľa Článku IV. bod 3. písm. c)
tejto Zmluvy. Pre vylúčenie pochybností sa Zmluvné strany dohodli a podpisom tejto
Zmluvy potvrdzujú, že Prijímateľovi z dôvodu, ak zo strany Poskytovateľa nebude
možné zabezpečiť iného vhodného Experta podľa Článku IV. bod 3. písm. c) tejto
Zmluvy, nevznikajú voči Poskytovateľovi žiadne peňažné, nepeňažné alebo akékoľvek
iné nároky, a že tento prípad sa na účely tejto Zmluvy bude posudzovať ako udalosť
vyššej moci.
Článok VIII.
Záverečné ustanovenia
1. Písomnosť v zmysle tejto Zmluvy sa bude považovať za doručenú aj vtedy, ak nebude
prevzatá druhou Zmluvnou stranou, ktorej bola adresovaná, a to 3. (slovom: tretím) dňom
odo dňa jej uloženia na pošte po neúspešnom pokuse pošty o doručenie písomnosti určenej
Zmluvnej strane ako adresátovi.
2. Všetky zmeny a doplnenia tejto Zmluvy je možné vykonať len vo forme písomných
a číslovaných dodatkov podpísaných oboma Zmluvnými stranami.
3. Zmluva sa vyhotovuje v 4 (slovom: štyroch) vyhotoveniach v rozsahu 17 (slovom:
sedemnástich) strán (vrátane príloh), s určením 3 (slovom: tri) vyhotovenia pre SBA a 1
(slovom: jedno) vyhotovenie pre Prijímateľa.
4. Vzájomné vzťahy Zmluvných strán, ktoré nie sú výslovne dohodnuté v tejto Zmluve, sa
riadia príslušnými ustanoveniami všeobecne záväzných právnych predpisov platných na
území Slovenskej republiky, a to najmä ustanoveniami Obchodného zákonníka.

12

Registračné číslo SBA: 369/2019/KGR
5. Zmluvné strany vyhlasujú, že ich zmluvná voľnosť nie je ničím obmedzená, svoju vôľu
prejavili slobodne, vážne, zrozumiteľne a určito, Zmluvu neuzavreli v tiesni, či za nápadne
nevýhodných podmienok, jej obsahu porozumeli bez výhrad a na znak súhlasu ju podpisujú.
6. Neoddeliteľnými prílohami tejto Zmluvy sú:
Príloha č. 1: Vzor Konzultačného listu
Príloha č. 2: Žiadosť o zmenu Experta
Príloha č. 3: Záverečná správa – dlhodobé individuálne poradenstvo

Poskytovateľ:

Prijímateľ:

V Bratislave dňa ________________

V ________________ dňa ________________

––––––––––––––––––––––––––––––
Slovak Business Agency
Mgr. Martin Holák, PhD.
generálny riaditeľ

––––––––––––––––––––––––––––––––––––––
ESTEN s.r.o.
Ing. Štefan Fabián
konateľ

13

Registračné číslo SBA: 369/2019/KGR
Príloha č. 1 Vzor konzultačného listu

Konzultačný list

Názov projektu

Podpora internacionalizácie MSP

Kód ITMS2014+ projektu

313031H810

Podaktivita
Názov služby

Obdobie vykonávania činností:
Konzultant
Meno a priezvisko
Identifikačné údaje žiadateľa
Obchodné meno/Názov spoločnosti
IČO
Identifikačný kód klienta
Poverený zástupca 1 (meno a priezvisko)
Poverený zástupca 2 (meno a priezvisko)
Poverený zástupca 3 (meno a priezvisko)
Kontaktná osoba (kontakt)
Záznam o domácej príprave na konzultácie (príprava podkladov, príkladov z praxe, materiálov pre klienta a pod.)
Príprava
Dátum

Téma konzultácie

Od

Do

Hodiny
spolu

Podpis klienta

Podpis konzultanta

Hodiny
spolu

Podpis klienta

Podpis konzultanta

Celkový počet hodín za obdobie
Záznam o konzultáciách
Konzultácia
Dátum

Téma konzultácie

Od

Do

Celkový počet hodín za obdobie

Súčet hodín domácej prípravy a osobných konzultácií
Overenie
Zodpovedný pracovník (meno a priezvisko)
Poznámka
Dátum overenia

Podpis

14

Registračné číslo SBA: 369/2019/KGR
Príloha č. 2 Žiadosť o zmenu Experta
Žiadosť o zmenu Experta
Názov projektu
Kód ITMS2014+ projektu
Podaktivita
Názov služby
Obchodné meno
Identifikačný kód Prijímateľa
Číslo zmluvy
Kontaktná osoba
(telefón, e-mail)
Meno pôvodne prideleného
Experta
Meno Vami navrhovaného
nového Experta

NP Podpora internacionalizácie MSP
313031H810
3.3 Vytváranie špecifických kapacít a činností na podporu
internacionalizácie MSP v SR v rámci Trade Pointu
Dlhodobé individuálne poradenstvo

Meno a priezvisko
tel./mob.,
e-mail
Meno a priezvisko
(uveďte meno a priezvisko Vami navrhovaného Experta)
Pozn.: Expert musí byť schválený a riadne zaradený do
databázy spolupracujúcich expertov vedenej SBA.
V prípade, že Vami navrhovaný Expert nie je zaradený
v databáze Expertov , musí splniť potrebné náležitosti na
zaradenie – prihlásiť sa vo výzve na externých
spolupracovníkov NPC vyplnením prihlasovacieho
formulára a zaslaním životopisu. Žiadosť bude posúdená
a o výsledku bude žiadateľ informovaný.
Zdôvodnenie zmeny Experta

Uveďte Vaše dôvody na
zmenu prideleného Experta

Dátum a
podpis Prijímateľa

Popíšte dôvody, prečo žiadate zmeniť Experta
Odôvodnite výber konkrétneho Vami navrhovaného
Experta.
Popíšte, aký dopad na realizáciu služby a ciele
Poradenstva bude mať Vami navrhovaný Expert.
Dátum
Podpis

15

Registračné číslo SBA: 369/2019/KGR
Príloha č. 3 Záverečná správa – dlhodobé individuálne poradenstvo

Záverečná správa – Dlhodobé individuálne poradenstvo
Operačný program:
Prioritná os:
Investičná priorita:

Špecifický cieľ:
Názov projektu:
Kód ITMS2014+ projektu:
Realizátor projektu:
Partner projektu:
Teritoriálna oprávnenosť:
Hlavná aktivita:
Podaktivita / Odborná činnosť:
Typ odbornej činnosti:
Rozsah:
Príslušná schéma štátnej pomoci:
Komponent príslušnej schémy:
Vykonávateľ príslušnej schémy a
poskytovateľ služby/podpory:
Miesto poskytovania /zabezpečenia
pomoci:
Kód výzvy:
Kód Žiadosti:

Výskum a Inovácie
3 Posilnenie konkurencieschopnosti a rastu MSP
3.2 Vývoj a uplatňovanie nových obchodných modelov
MSP, najmä v rámci internacionalizácie
3.3 Podpora vytvárania a rozširovania vyspelých kapacít pre
vývoj produktov a služieb
3.2.1 Nárast internacionalizácie MSP a využívania možností
jednotného trhu EÚ
3.3.1 Zvýšenie konkurencieschopnosti MSP vo fáze rozvoja
Národný projekt Podpora internacionalizácie MSP
313031H810
Slovenská agentúra pre rozvoj investícii a obchodu
Trnavská cesta 100, 821 01 Bratislava
Slovak Business Agency
Karadžičova 2, 811 09 Bratislava 2
Všetky samosprávne kraje okrem Bratislavského
3. Individuálna podpora pri internacionalizácii MSP, podpora
prostredníctvom Trade Pointov a zapájanie MSP do
komunitárnych programov EÚ
3.3 Vytváranie špecifických kapacít a činností na podporu
internacionalizácie MSP v SR v rámci Trade Pointu
Dlhodobé individuálne poradenstvo
80 hodín
https://www.justice.gov.sk/PortalApp/ObchodnyVestnik/We
b/Stiahnut.aspx?IdOvSubor=70693
Komponent 12 b)
Slovak Business Agency, Bratislava - mestská časť Ružinov,
Miletičova 23, 821 09

Identifikačný kód klienta:
Obchodné meno / Názov
spoločnosti:
IČO:
Časové obdobie poskytnutia
pomoci
Meno
Poradca (mentor) č. 1
Poradca (mentor) č. 2
Poradca (mentor) č. 3
Celkový rozsah prijatej pomoci v hod.
Poznámka:

Rozsah pomoci v hod.

Všetky údaje sú povinné. Pri vypĺňaní spätnej väzby buďte prosím čo najkonkrétnejší. Ďakujeme.

16

Registračné číslo SBA: 369/2019/KGR
1. Aký(é) problém(y) ste s poradcom/i riešili počas dlhodobého individuálneho
poradenstva (ďalej „DIP“)?
...........................................................................................................................................
...........................................................................................................................................
2. Aké ciele ste si stanovili na začiatku poradenstva?
a) .....................................................................................................................................
b) .....................................................................................................................................
c) .....................................................................................................................................
d) .....................................................................................................................................
3. Dosiahli ste stanovené ciele?
a) Áno
b) Čiastočne*
c) Nie*
*Prosím odôvodnite Vašu odpoveď:
...........................................................................................................................................
...........................................................................................................................................
4. Prosím popíšte riešenie problému/ov a posun, ktorý nastal:
...........................................................................................................................................
...........................................................................................................................................
V prípade, že ešte nedošlo k posunu, uveďte prečo:
...........................................................................................................................................
...........................................................................................................................................
...........................................................................................................................................
...........................................................................................................................................

17

