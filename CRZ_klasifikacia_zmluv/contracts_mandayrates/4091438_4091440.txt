Zmluva o údržbe, servise a podpore prevádzky IS NUNTIO č. 3/2019

Zmluva
o údržbe, servise a podpore prevádzky IS NUNTIO
číslo 3/2019
Zmluvné strany:
Odberateľ:
Obchodné meno

: DLHOPIS, o. c. p., a. s.

IČO

: 35695820

DIČ

: 2020860952

IČ DPH

: SK2020860952

Sídlo

: Trnavská cesta 100, 821 01 Bratislava

Registrácia

: Obchod. register: O. s. Bratislava I., Oddiel: Sa,
Vložka: 1129/B

Bankové spojenie:

: Slovenská sporiteľňa, a.s., Bratislava,

IBAN

: SK0209000000005131218002

Zastúpená

: Ing. Miloslav Michalík, predseda predstavenstva
Ing. Alexandra Pápešová, člen predstavenstva

(ďalej len "Odberateľ")
-na strane jedneja
Dodávateľ:
Obchodné meno

: DIMANO, a. s.

IČO

: 30775094

DIČ

: 2020344865

IČ DPH

: SK2020344865

Sídlo

: Prievozská 14, 821 09 Bratislava

Registrácia

: Obchod. register: O. s. Bratislava I., Oddiel: Sa,
Vložka: 276/B

Bankové spojenie:

: Tatrabanka, a.s., Bratislava, č.ú.:2624430614/1100

Zastúpená

: Ing. Peter Distler, člen predstavenstva
: Ing. Roland Nohel, člen predstavenstva

(ďalej len "Dodávateľ")
-na strane druhej-

V súlade so zákonom číslo 513/1991 Zb. (Obchodný zákonník) v znení neskorších predpisov
uzavreli zmluvné strany túto Zmluvu o údržbe, servise a podpore prevádzky IS NUNTIO (ďalej
len zmluva). Zmluvné strany, vedomé si svojich záväzkov v tejto zmluve obsiahnutých
a s úmyslom byť touto zmluvou viazané, dohodli sa na nasledujúcom znení zmluvy.
1/9

Zmluva o údržbe, servise a podpore prevádzky IS NUNTIO č. 3/2019

1.

PREAMBULA

1.1. Informačný systém NUNTIO (ďalej „IS NUNTIO“) je produktom Dodávateľa.
1.2. Dodávateľ je vlastníkom autorských práv na IS NUNTIO.
1.3. Informačný systém NUNTIO spĺňa všetky štandardy podľa zákona 275/2006
o informačných systémoch verejnej správy a o zmene a doplnení niektorých zákonov.
1.4. IS NUNTIO bol dodaný na základe Výzvy na predloženie ponuky postupom podľa §102 zák.
č. 25/2006 Z. z. o verejnom obstarávaní a o zmene a doplnení niektorých zákonov v znení
neskorších predpisov, Objednávky č. 28/2013 a Objednávky č. 47/2013.
1.5. Odberateľ je prevádzkovateľom informačného systému IS NUNTIO a je vlastníkom práv na
užívanie nasledovného počtu licencií:
NUNTIO Správa registratúry – pre 3 pomenovaných aktívnych používateľov
NUNTIO Podateľňa – 3 licencií
NUNTIO DMS Server – 1 licencia
2.

PREDMET ZMLUVY

2.1. Dodávateľ sa zaväzuje, za podmienok stanovených v tejto zmluve, poskytovať licenčnú
údržbu IS NUNTIO.
2.2. Dodávateľ sa zaväzuje, za podmienok stanovených v tejto zmluve, poskytovať služby na
zabezpečenie servisu a podpory počas produkčnej prevádzky IS NUNTIO.
2.3. Dodávateľ sa zaväzuje, za podmienok stanovených v tejto zmluve, poskytovať služby na
zabezpečenie ďalšieho rozvoja IS NUNTIO.
2.4. Dodávateľ sa zaväzuje, že vykoná dodávku predmetu tejto zmluvy sám a nepoverí jeho
vykonaním tretiu osobu. Dodávateľ sa zaväzuje, že pri poskytovaní služieb bude
postupovať v súlade s požiadavkami Odberateľa a za jeho spolupráce.
2.5. Dodávateľ sa zaväzuje poskytnúť Odberateľovi užívacie práva k výsledkom služieb pre
ďalší rozvoj IS NUNTIO, poskytnúť Odberateľovi podporu pri nasadzovaní a vyškolení
zamestnancov Odberateľa. Dodávateľ sa zaväzuje zhotoviť a odovzdať služby na svoje
náklady a na svoje nebezpečie v dohodnutých termínoch a v požadovanej, najmenej
štandardnej kvalite.
2.6. Odberateľ sa zaväzuje odovzdať Dodávateľovi podklady pre riadne splnenie
požiadaviek a vykonávať súčinnosť pri plnení záväzkov tejto zmluvy.

jeho

2.7. Odberateľ sa zaväzuje za podmienok stanovených touto zmluvou služby prevziať a zaplatiť
za ne dohodnutú cenu.
3.

LICENČNÁ ÚDRŽBA

3.1. Licenčná údržba IS NUNTIO (licenčný upgrade) obsahuje práva k používaniu (licenciu)
všetkých nových vlastností, funkcií a dizajnu systému, doplnených počas ročného rozvoja
systému, aj úpravy systému na základe zmien v relevantnej legislatíve.

2/9

Zmluva o údržbe, servise a podpore prevádzky IS NUNTIO č. 3/2019

3.2. V rámci licenčnej údržby sú tiež poskytnuté nasledovné služby:





práva k používaniu (licenciu) všetkých nových vlastností, funkcií a designu systému
doplnených priebežne počas každoročného rozvoja systému a úpravy systému na
základe zmien v relevantnej legislatíve, ktorý bude vykonávaný počas trvania
zmluvy v nasledujúcich rokoch po inštalácii systému,
hot line v pracovnom čase od 7:00 hod. do 16:00 hod,
odstránenie zistených porúch systému, podľa metodiky uvedenej v Prílohe1.

3.3. Licenčná údržba neobsahuje služby na reinštaláciu systému.
3.4. Záručná lehota na ročný licenčný upgrade systému je 12 mesiacov a začne plynúť dňom
akceptácie a prevzatia licenčného upgrade systému do produkčnej prevádzky.
3.5. Služby, ktoré nie sú obsahom licenčnej údržby (vrátane reinštalácie systému pri ročnom
licenčnom upgrade), budú dodané podľa pravidiel dodávky servisu a podpory prevádzky.
4.

SERVIS A PODPORA PREVÁDZKY

4.1. Servis a podpora
dodávateľom:









prevádzky

IS

NUNTIO

obsahuje nasledovné

služby poskytnuté

riešenie kritických situácií a neočakávaných situácií,
konzultácie pri riešení prevádzkových problémov,
reinštalácia systému pri zmene infraštruktúry,
prispôsobenie systému organizačným zmenám spoločnosti,
vykonanie jednoduchých úprav systému na základe požiadaviek odberateľa,
doškolenie pracovníkov odberateľa,
údržba a úpravy doplnkov a podporných aplikácií,
vedenie agendy požiadaviek odberateľa na úpravy a ďalší rozvoj systému.

4.2. Rozsah služieb podpory prevádzky je 1 človekodeň na kalendárny štvrťrok. Jeden
človekodeň je 8 hodín pracovného výkonu.
4.3. Poskytnutie služieb podpory prevádzky bude realizované na základe konzultácií
a požiadaviek Odberateľa zadaných cez internetový helpdesk dostupný na www.dimano.sk,
ktoré budú uvedené v agende požiadaviek na úpravy. Agenda požiadaviek na úpravy bude
obsahovať zoznam požiadaviek Odberateľa na úpravu vlastností alebo funkcií a termín
uskutočnenia. Dodávateľ sa zaväzuje postupovať pri vykonávaní jednoduchých úprav
systému na základe požiadaviek Odberateľa s odbornou starostlivosťou tak, aby uvedené
požiadavky boli zrealizované v čo najkratšom možnom čase od schválenia navrhovaného
riešenia požiadavky Odberateľom. Dodávateľ sa zaväzuje zriadiť pre zodpovednú osobu
Odberateľa prístup na helpdesk do troch dní od podpisu tejto zmluvy Odberateľom. Na
požiadavky iných osôb Odberateľa sa nebude brať zreteľ.
4.4. Prevzatie a akceptáciu realizovanej požiadavky zodpovedná osoba Odberateľa potvrdí
v agende požiadaviek.
4.5. Služby servisu a podpory prevádzky neobsahujú služby na implementáciu systému pri
ročnom licenčnom upgrade IS NUNTIO.

3/9

Zmluva o údržbe, servise a podpore prevádzky IS NUNTIO č. 3/2019

5.

ĎALŠÍ ROZVOJ SYSTÉMU

5.1. Služby pre ďalší
Dodávateľom:









rozvoj

IS

NUNTIO

obsahujú

nasledovné

činnosti

poskytnuté

doplnenie nových modulov systému,
konzultácie pri analyzovaní a určovaní smeru ďalšieho rozvoja systému,
analýzu požiadaviek na nové vlastnosti a funkcie systému,
projektovanie a navrhovanie riešení na základe požiadaviek odberateľa,
realizáciu služieb na zabezpečenie navrhnutých riešení,
inštalácia a nasadenie nových vlastností a funkcií do prevádzky,
školenie pracovníkov odberateľa,
dokumentácia nových vlastností a funkcií.

5.2. Poskytnutie služieb pre ďalší rozvoj bude realizované na základe objednávok uzatváraných
k tejto zmluve. Objednávky budú uzatvárané vo forme dokumentu.
5.3. Objednávka bude obsahovať zoznam požiadaviek Odberateľa na nové vlastnosti, funkcie
alebo požiadavky na ďalší rozvoj IS NUNTIO, termín dodávky požadovaných služieb a cenu
za realizáciu služby.
5.4. Každá objednávka akceptovaná Dodávateľom sa stáva neoddeliteľnou súčasťou tejto
zmluvy.
5.5. Prevzatie a akceptáciu služieb uvedených v objednávke Odberateľ potvrdí podpisom
protokolu o prevzatí.
5.6. Dodávateľ sa zaväzuje poskytovať Odberateľovi v priebehu implementácie realizovaných
požiadaviek na ďalší rozvoj systému NUNTIO podporu vo forme konzultácií a školení na
mieste a podporu vo forme telefonických konzultácií.
5.7. Dňom podpisu protokolu o prevzatí Odberateľ nadobúda právo užívať nové vlastnosti a
funkcie IS NUNTIO.
6.

CENA A PLATOBNÉ PODMIENKY

Licenčná údržba
6.1. Cena za ročnú licenčnú údržbu je 868 € (slovom osemstošesťdesiatosem eur) bez DPH, t.j.
1 041,60 € vrátane 20% DPH. Cena je určená vo výške 19% z ceny dodaných licencií.
6.2. Cena bude fakturovaná štvrťročne, vždy k poslednému dňu príslušného štvrťroka vo výške
217 € (slovom dvestosedemnásť eur) bez DPH, t.j. 260,40 € vrátane 20% DPH. Cena za
licenčnú údržbu sa týka všetkých inštalácií systému NUNTIO u Odberateľa.
Servis a podpora prevádzky
6.3. Paušálna cena za štvrťročný servis a podporu prevádzky IS NUNTIO je 400,- € (slovom
štyristo eur) bez DPH, t.j. 480,- € vrátane 20% DPH.
6.4. Cena za servis a podporu
článku 4 tejto zmluvy.

prevádzky

sa

uplatňuje

pri

poskytnutí

služieb

podľa

6.5. V prípade nevyužitia predplatených človekodní za servis a podporu prevádzky sa nevyužité
človekodni prenášajú do nasledujúceho štvrťroka a môžu sa kumulovať.
6.6. V prípade prekročenia stanoveného alebo kumulovaného časového rozsahu, je cena za
každý človekodeň služieb 520,- € (slovom päťstodvadsať eur) bez DPH, t.j. 624,- €
vrátane 20% DPH.

4/9

Zmluva o údržbe, servise a podpore prevádzky IS NUNTIO č. 3/2019

6.7. Cena za servis a podporu prevádzky bude fakturovaná raz za kalendárny štvrťrok na
základe výkazu prác. Dátum vystavenia faktúry za servis a podporu prevádzky je posledný
deň príslušného štvrťroka.
Cena za ďalší prípadný rozvoj systému NUNTIO
6.8. Cena za ďalší rozvoj systému NUNTIO bude stanovená na základe príslušnej analýzy
požiadaviek Odberateľa na rozvoj IS NUNTIO a bude dohodnutá a špecifikovaná
v príslušnej objednávke a jej akceptácii.
6.9. Kalkulácia ceny za ďalší rozvoj systému NUNTIO bude vychádzať z ceny za jeden pracovný
človekodeň vo výške 520,- € (slovom päťstodvadsať eur) bez DPH, t.j. 624,- € vrátane
20% DPH.
6.10. Cena za ďalší rozvoj systému NUNTIO bude fakturovaná raz mesačne na základe protokolu
o odovzdaní a prevzatí a skutočne poskytnutých služieb za príslušný počet človekodní za
daný mesiac, pričom protokol musí byť odsúhlasený oprávneným zamestnancom
Odberateľa. Dátum vystavenia faktúry za ďalší rozvoj systému NUNTIO je posledný deň
v mesiaci.
6.11. Ak realizácia služieb pre ďalší rozvoj systému NUNTIO prevýši výšku dohodnutej ceny
uvedenej v príslušnej objednávke, je Dodávateľ povinný Odberateľa na túto skutočnosť
včas upozorniť a zároveň mu odovzdať písomné zdôvodnenie tohto prekročenia. V takomto
prípade môže Dodávateľ požadovať zaplatenie ceny služby jedine po akceptácii zvýšenia
ceny Odberateľom.
6.12. K cenám bude pripočítaná daň z pridanej hodnoty v zákonnej výške.
6.13. Splatnosť faktúr je 14 (štrnásť) kalendárnych dní odo dňa doručenia riadne vystavenej
faktúry Odberateľovi. Podmienkou zaplatenia faktúry Odberateľom je to, že každá faktúra
bude mať náležitosti daňového dokladu podľa zákona č. 431/2002 Z. z. o účtovníctve
v znení neskorších predpisov.
6.14. V prípade meškania odberateľa s platením faktúr je Dodávateľ oprávnený požadovať úrok z
omeškania vo výške 0,05% z dlžnej čiastky za každý i začatý deň omeškania, najviac však
10 (desať) % z dlžnej čiastky.
6.15. Inflačná doložka - Na základe zmeny hodnoty inflačnej krivky môže Dodávateľ uplatniť
nárok na rokovanie o cene licenčnej údržby, servisu a podpory prevádzky IS NUNTIO
a o cene za ďalší rozvoj IS NUNTIO. Záväzným podkladom pre posúdenie zmeny hodnoty
inflačnej krivky bude priemerná medziročná miera inflácie vykázaná Štatistickým
úradom SR za predchádzajúci kalendárny rok.

5/9

Zmluva o údržbe, servise a podpore prevádzky IS NUNTIO č. 3/2019

7.

TERMÍN A MIESTO PLNENIA

7.1. Zmluva nadobúda platnosť dňom jej podpisu oprávnenými zástupcami oboch zmluvných
strán.
7.2. Zmluva nadobúda účinnosť dňom nasledujúcim po dni zverejnenia na Centrálnom registri
zmlúv.
7.3. Zmluva sa uzatvára na dobu určitú do 30.06.2021.
7.4. Miestom plnenia predmetu tejto zmluvy je pracovisko odberateľa.
8.

SPOLUPRÁCA ZMLUVNÝCH STRÁN

8.1. Zmluvné strany sú povinné informovať sa navzájom o všetkých skutočnostiach dôležitých
pre plnenie záväzkov z tejto zmluvy.
8.2. Zodpovední zástupcovia zmluvných strán sú:
Za Odberateľa: Ing. Alexandra Pápešová
Za Dodávateľa: Ing. Ružena Šrubařová, PhD.
8.3. Zodpovední zástupcovia budú písomne menovaní za obe strany najneskôr 30 dní po
podpísaní tejto zmluvy. V prípade zmeny zodpovedného zástupcu z jednej strany, bude
táto skutočnosť oboznámená písomne druhej strane, najneskôr 30 dní po uskutočnení tejto
zmeny.
8.4. Zodpovední zástupcovia sú oprávnení vzájomne komunikovať, špecifikovať
definovať a vyjadrovať sa k požiadavkám a podpisovať protokoly tejto zmluvy.

chyby,

8.5. Zodpovedný zástupca za Odberateľa je oprávnený hlavne nahlasovať poruchy Dodávateľovi
a potvrdzovať odstránenie poruchy Odberateľom, nahlasovať požiadavky na servis,
podporu a ďalší rozvoj systému NUNTIO a protokolárne preberať realizované požiadavky
podľa tejto zmluvy.
8.6. Zodpovedný zástupca za Dodávateľa je povinný hlavne zabezpečiť odstránenie nahlásenej
poruchy, vyjadrovať sa k požiadavkám Odberateľa na servis, podporu a ďalší rozvoj
systému NUNTIO a protokolárne odovzdávať realizované služby.
8.7. Zmluvné strany sa zaväzujú nemeniť zodpovedných zástupcov bez závažných dôvodov. V
prípade zmeny zodpovedného zástupcu je strana, ktorá zodpovedného zástupcu zmenila,
povinná menovať bez zbytočného meškania nového zodpovedného zástupcu a informovať
neodkladne o tejto skutočnosti druhú zmluvnú stranu.
9.

UTAJENIE PODKLADOV A INFORMÁCIÍ

9.1. Obidve zmluvné strany sa zaväzujú považovať informácie o všetkých skutočnostiach,
o ktorých sa dozvedeli na základe tejto zmluvy za informácie dôverné a zaväzujú sa
zachovávať mlčanlivosť o takýchto skutočnostiach a to až do doby, kedy sa tieto
informácie stanú všeobecne známe za predpokladu, že sa tak nestane porušením
povinnosti mlčanlivosti.
9.2. Za porušenie povinnosti mlčanlivosti sa nepokladá, ak je zmluvná strana povinná dôvernú
informáciu oznámiť na základe zákonom stanovenej povinnosti.
9.3. V prípade porušenia tejto povinnosti mlčanlivosti je druhá zmluvná strana oprávnená
požadovať zaplatenie náhrady škody v preukázanej výške.
9.4. Povinnosť mlčanlivosti trvá bez ohľadu na ukončenie účinnosti alebo platnosti tejto zmluvy.

6/9

Zmluva o údržbe, servise a podpore prevádzky IS NUNTIO č. 3/2019

9.5. Zmluvné strany berú na vedomie, že na údaje spracovávané systémom NUNTIO sa
vzťahujú ustanovenia Obchodného zákonníka o obchodnom tajomstve.
9.6. Dodávateľ sa zaväzuje, že obsah záznamov na pamäťových médiách a o všetkých
informáciách zachová mlčanlivosť. Podkladom a záznamom zabezpečí dostatočnú ochranu
pred únikom.
9.7. Dodávateľ sa zaväzuje, že bezodkladne po spracovaní údajov zničí všetky záznamy na
svojich pamäťových médiách.
10.

PRÁVA DUŠEVNÉHO VLASTNÍCTVA

10.1. Dodávateľ prehlasuje, že plnením záväzkov podľa tejto zmluvy neporušuje práva
duševného vlastníctva tretích osôb.
10.2. V prípade, že ktorákoľvek tretia osoba, vrátane zamestnancov Dodávateľa, uplatní nárok
proti Odberateľovi z titulu porušenia práv duševného vlastníctva v súvislosti s riadnym
používaním výsledkov poskytnutých služieb, Dodávateľ sa zaväzuje preukázať oprávnenosť
užívania výsledkov poskytnutých služieb.
10.3. K produktu NUNTIO má DIMANO autorské práva podľa zákona č. 185/2015 Z. z.,
o autorskom práve a právach súvisiacich s autorským právom (autorský zákon).
11.

ODSTÚPENIE OD ZMLUVY

11.1. Od zmluvy možno odstúpiť za podmienok stanovených zákonom.
11.2. Odstúpenie je účinné dňom doručenia písomného oznámenia o odstúpení druhej zmluvnej
strane.
12.

VÝPOVEĎ

12.1. Výpovedná lehota zmluvy je 3 (tri) mesiace a začína sa prvým dňom mesiaca
nasledujúceho po mesiaci, v ktorom bola výpoveď doručená druhej zmluvnej strane.
12.2. Každá zmluvná strana je oprávnená vypovedať zmluvu i bez uvedenia dôvodu. Účinnosťou
výpovede zmluvy stráca účinnosť zmluva, avšak účinnosťou výpovede zmluvy nie je
dotknutá účinnosť ustanovení zmluvy, ktoré sa týkajú užívacích a ďalších práv odberateľa
k výsledkom už realizovaných služieb.
13.

ROZHODNÉ PRÁVO A RIEŠENIE SPOROV

13.1. Zmluva ako i práva a povinnosti z nej vyplývajúce, sa riadia právnym poriadkom
Slovenskej republiky.
13.2. Všetky spory medzi zmluvnými stranami, vzniknuté z právnych vzťahov založených touto
zmluvou alebo v súvislosti s ňou, budú riešené jednaním pri vynaložení všetkého úsilia k
zmierovaciemu riešeniu.
14.

ZÁVEREČNÉ USTANOVENIA

14.1. Žiadna zo zmluvných strán nie je zodpovedná za meškanie spôsobené okolnosťami
vylučujúcimi zodpovednosť. Za okolnosti vylučujúce zodpovednosť sa považuje prekážka,
ak nastala nezávisle na vôli povinnej strany a bráni jej v splnení jej povinností, ak sa nedá
rozumne predpokladať, že by povinná strana túto prekážku alebo jej následky odvrátila
7/9

Zmluva o údržbe, servise a podpore prevádzky IS NUNTIO č. 3/2019

alebo prekonala a ďalej, že by v dobe vzniku prekážku predpovedala. Zodpovednosť
nevylučuje prekážka, ktorá vznikla práve v dobe, keď povinná strana bola v omeškaní s
plnením svojej povinnosti alebo vznikla z jej hospodárskych pomerov. Účinky vylučujúce
zodpovednosť sú obmedzené iba na dobu, pokiaľ trvá prekážka, s ktorou sú tieto
povinnosti spojené.
14.2. Zmluvu možno meniť alebo doplňovať iba písomnými dodatkami podpísanými oprávnenými
zástupcami oboch zmluvných strán. Adresy, mená zamestnancov a zástupcov zmluvných
strán, telefónne čísla možno meniť i jednostranným písomným oznámením; zmluvné
strany sa zaväzujú neodkladne oznamovať zmeny uvedených údajov druhej zmluvnej
strane a v prípade porušenia tejto povinnosti sa zaväzujú uhradiť všetky škody a náklady,
ktoré druhej zmluvnej strane z porušenia tejto povinnosti vznikli.
14.3. Akékoľvek informácie, oznámenia, ktoré majú byť oznámené jednou zo zmluvných strán
druhej zmluvnej strane, budú považované za riadne odovzdané, pokiaľ budú osobne
odovzdané druhej zmluvnej strane, alebo pokiaľ budú zaslané doručenou poštou alebo
elektronickou poštou na adresy uvedené v zmluve alebo na adresy oznámené druhou
zmluvnou stranou. Účinky doručenia všetkých informácií a oznámení zaslaných na adresy,
uvedené v zmluve, alebo na adresy oznámené druhou zmluvnou stranou, nastávajú tiež
dňom vrátenia týchto informácií a oznámení ako nedoručiteľných zásielok odosielajúcej
strane.
14.4. Zmluva je spísaná v štyroch vyhotoveniach, dve vyhotovenia pre odberateľa a dve pre
dodávateľa.
14.5. Zmluvné strany prehlasujú, že táto zmluva je prejavom ich pravej a slobodnej vôle a na
dôkaz dohody o všetkých článkoch tejto zmluvy pripojujú svoje podpisy.

V Bratislave, dňa

V Bratislave, dňa

Za Odberateľa:

Za Dodávateľa:

--------------------

-------------------

Ing. Miloslav Michalík
predseda predstavenstva

Ing. Peter Distler

--------------------

--------------------

Ing. Alexandra Pápešová

Ing. Roland Nohel

člen predstavenstva

člen predstavenstva

člen predstavenstva

8/9

Zmluva o údržbe, servise a podpore prevádzky IS NUNTIO č. 3/2019

Príloha č. 1 – Poruchy, ich ohlasovanie a riešenie
Poruchy
1. Poruchou IS NUNTIO kategórie A sa rozumie kritická porucha, ktorá znemožňuje využívanie
IS NUNTIO ako celku.
2. Poruchou IS NUNTIO kategórie B sa rozumie vážna porucha, ktorá znemožňuje využívanie
časti IS NUNTIO alebo spôsobuje vážne prevádzkové problémy alebo hrubo porušuje
bezpečnostné požiadavky odberateľa.
3. Poruchou IS NUNTIO kategórie C sa rozumie – stredná porucha, ktorá spôsobuje problémy pri
využívaní a prevádzkovaní IS NUNTIO, ale umožňuje prevádzku, ktorá nemá vplyv na
kvalitu dát a výsledky spracovania, problémy je možné dočasne riešiť organizačnými
opatreniami.
4. Poruchou IS NUNTIO kategórie D sa rozumie nevýznamná porucha.
5. Kategorizáciu porúch určuje odberateľ po konzultácii s dodávateľom.
6. V sporných prípadoch bude o druhu poruchy rozhodnuté rokovaním medzi zodpovednými
zástupcami zmluvných strán.
Ohlasovanie poruchy
7. Odberateľ sa zaväzuje, že všetky poruchy, ktoré sa vyskytnú počas produkčnej prevádzky IS
NUNTIO, oznámi bezodkladne dodávateľovi:


vyplnením formulára v internetovom helpdesku na www.dimano.sk,



v prípade nefunkčnosti helpdesku telefonicky na číslo 02 / 55 56 7580 alebo e-mailom na
adresu helpdesk@dimano.sk s následným vyplnením formulára v internetovom helpdesku
na www.dimano.sk.

8. Dodávateľ sa zaväzuje, že oznámenia odberateľa o poruche následne potvrdí telefonicky
alebo e-mailom.
9. Dodávateľ má právo dožiadať ďalšie údaje a informácie na lepšiu identifikáciu poruchy.
10. Všetky zmeny v telefónnych číslach, v e-mailových adresách a www stránkach uvedených
bode 3.8 tejto zmluvy sa zaväzujú zmluvné strany v prípade zmeny oznámiť druhej
zmluvnej strane písomnou formou a tieto sa stávajú automatickou náhradou príslušných
čísiel a adries v tomto bode zmluvy.
Odstránenie poruchy
11. Dodávateľ sa zaväzuje pre poruchy kategórie A a B, že začne pracovať na odstránení
poruchy do 8 hodín od nahlásenia poruchy a poruchu odstráni počas záruky do 24 hodín
od nahlásenia, po záruke do 48 hodín od nahlásenia.
12. Dodávateľ sa zaväzuje pre poruchy kategórie C, že začne pracovať na odstránení poruchy do
24 hodín od nahlásenia poruchy a poruchu odstráni počas záruky do 3 pracovných dní od
nahlásenia, po záruke do 6 pracovných dní od nahlásenia.
13. Dodávateľ sa zaväzuje pre poruchy kategórie D, že začne pracovať na odstránení poruchy do
2 dní od nahlásenia poruchy a poruchu odstráni počas záruky do 4 pracovných dní od
nahlásenia, po záruke do 8 pracovných dní od nahlásenia.
14. Do záväznej lehoty odstránenia poruchy sa nezapočítava čas na reinštaláciu IS NUNTIO u
odberateľa, ktorá bude vykonaná až po súhlase odberateľa.
15. V prípade omeškania dodávateľa s odstránením akejkoľvek poruchy kategórie A, B alebo C
zistenej v priebehu záruky IS NUNTIO je objednávateľ oprávnený požadovať uplatnenie
zmluvnej pokuty vo výške 0,05 % z celkovej ceny diela, a to za každý aj začatý pracovný
deň omeškania. Zaplatením zmluvnej pokuty nie je dotknutý nárok na náhradu škody.

9/9

