Zmluva o poskytnutí
systému ERANET a súvisiacich služieb
uzatvorená podľa § 269 ods. 2 zákona č. 513/1991 Zb. Obchodný zákonník v znení neskorších
predpisov
č. ZML-1180602
(ďalej len „Zmluva“)
Zmluvné strany:
Obchodné meno
Sídlo
Zápis
IČO
DIČ
IČ DPH
V menej ktorej koná

Žilinská teplárenská, a.s.
Košická 11, 011 87 Žilina
v OR Okresného súdu Žilina, oddiel: Sa, vložka č. 10330/L
36403032
2020106748
SK2020106748
Ing. František Pompura, predseda predstavenstva
Ing. Jaroslav Ondák, člen predstavenstva

Osoby oprávnené k rokovaniu:
vo veciach obchodných: Ing. Ivan Doletina, manažér úseku Obchod
(ďalej len „Objednávateľ“)
a

Obchodné meno
Sídlo
Zápis
IČO
DIČ
IČ DPH
V menej ktorej koná

INNOVIS, s.r.o.
Mlynská 28, Košice 040 01
v OR Okresného súdu Košice I, oddiel: Sro, vložka č. 36278/V
47894458
2024139656
SK2024139656
Ing. Mojmír Prídavok, konateľ

(ďalej len „Poskytovateľ“)
(Objednávateľ a Poskytovateľ ďalej spolu tiež ako „Zmluvné strany“)
uzatvárajú túto Zmluvu v nasledujúcom znení:
Článok I
Vymedzenie pojmov
1.

Zmluvné strany sa dohodli, že na účely tejto Zmluvy sa pod vybranými pojmami rozumie
nasledovné:

Strana 1 z 12

eranet.sk

Internetové rozhranie dostupné cez sieť internet na www.eranet.sk
prevádzkované Poskytovateľom, na ktorom je Objednávateľovi
a tretím stranám prístupný Systém ERANET.

ERANET

Označenie systému na riadenie procesov firemného nákupu a
verejného obstarávania, jeho hardvérových a softvérových súčastí,
vrátane databáz, potrebných na prevádzku portálu eranet.sk
a poskytovanie ďalších Súvisiacich služieb Poskytovateľom.

Systém ERANET

Programové rozhranie Poskytovateľa dostupné na eranet.sk
umožňujúce riadenie procesov firemného nákupu a verejného
obstarávania v nasledujúcich moduloch: Obstarávanie, Kontraktácia
a Elektronická aukcia.

Obstarávanie

Modul Systému ERANET umožňujúci riadenie procesov firemného
nákupu a verejného obstarávania v súlade so zákonom č. 343/2015
Z. z. o verejnom obstarávaní a o zmene a doplnení niektorých
zákonov v znení neskorších predpisov, vrátane elektronickej
komunikácie a elektronického príjmu ponúk.

Kontraktácia

Modul Systému ERANET umožňujúci evidenciu a správu zmlúv.

Elektronická aukcia

Modul
Systému
ERANET
umožňujúci
uskutočňovanie
elektronických aukcií prostredníctvom virtuálnej aukčnej siene.
Systém ERANET je integrovaný s certifikovanou elektronickou
aukciou, ktorá spĺňa požiadavky kladené zákonom č. 343/2015 Z. z.
o verejnom obstarávaní a o zmene a doplnení niektorých zákonov v
znení neskorších predpisov a vyhláškou Úradu pre verejné
obstarávanie č. 132/2016, ktorou sa ustanovujú podrobnosti o
postupe certifikácie systémov na uskutočnenie elektronickej aukcie
v znení neskorších predpisov.

Súvisiace služby

Služby poskytované Poskytovateľom podľa výberu Objednávateľa
v nasledujúcich rozsahoch: Aktualizácia, Hosting, Záloha,
Používateľská podpora a Odborné poradenstvo.

Aktualizácia

Automatické priebežné aktualizácie (najmä opravy, aktualizácie dát,
databáz) a bezpečnostné aktualizácie Systému ERANET,
aktualizácia Systému ERANET v súlade so zmenami platnej
legislatívy Slovenskej republiky (implementácia legislatívnych
zmien).

Hosting

Prevádzkovanie Systému ERANET, vrátane súvisiacich databáz,
a údržby a správy dát Objednávateľa na serveroch Poskytovateľa.

Záloha

Automatické zálohovanie dát Objednávateľa vykonávané minimálne
raz denne počas posledných 14 kalendárnych dní a raz týždenne
počas posledných 12 mesiacov.

Používateľská podpora

Používateľská podpora a asistencia Poskytovateľa Objednávateľovi
ako aj uchádzačom obstarávania uskutočňovaná emailom alebo
telefonicky v pracovných dňoch v čase od 9:00 do 15:00 hod.
prostredníctvom kontaktov uvedených na doméne eranet.sk
zriadenej Objednávateľovi v zmysle čl. VII ods. 1 Zmluvy.

Strana 2 z 12

Obstarávateľ

Zamestnanec alebo iná osoba poverená Objednávateľom na
uskutočňovanie konkrétnych procesov firemného nákupu a
verejného obstarávania v Systéme ERANET v prospech a v súlade
s potrebami Objednávateľa.

Iný používateľ

Zamestnanec alebo iná osoba poverená Objednávateľom na
uskutočňovanie konkrétnych aktivít v Systéme ERANET v prospech
a v súlade s potrebami Objednávateľa. Napr. pozorovateľ, člen
komisie.
Článok II
Predmet Zmluvy

1.

Poskytovateľ touto Zmluvou udeľuje na skúšku Objednávateľovi oprávnenie používať Systém
ERANET v nasledujúcich moduloch: Obstarávanie, Kontraktácia, Elektronická aukcia,
vzdialeným prístupom cez internetové rozhranie eranet.sk a zároveň sa zaväzuje poskytnúť
Objednávateľovi Súvisiace služby v rozsahu: Aktualizácia, Hosting, Záloha a Používateľská
podpora, a to na obdobie trvania tejto Zmluvy podľa čl. III Zmluvy a za podmienok uvedených
v tejto Zmluve.

2.

Poskytovateľ sa touto Zmluvou zaväzuje poskytnúť Objednávateľovi podporu pri implementácií
Systému ERANET a ďalšie služby, ktorých detailný popis je uvedený v Prílohe č. 1 k tejto
Zmluve – „Špecifikácia predmetu zákazky“, ktorá tvorí neoddeliteľnú súčasť tejto Zmluvy.
Článok III
Trvanie Zmluvy

1.

Táto zmluva sa uzatvára na dobu určitú, a to na dobu uskutočnenia 3 (troch) reálnych celých
procesov firemného nákupu alebo verejného obstarávania (od momentu vyhlásenia až po podpis
zmluvy) v module Obstarávanie. Účelom uzavretia tejto Zmluvy je vyskúšanie Systému
ERANET Objednávateľom.
Článok IV
Cena

1.

Zmluvné strany sa dohodli, že predmet Zmluvy bude Objednávateľovi poskytnutý bezplatne.
Článok V
Oprávnenie a používanie

1.

Objednávateľ je oprávnený používať Systém ERANET a Súvisiace služby za účelom ich
otestovania, vyskúšania si ich funkcionalít.

2.

Objednávateľ má prístup do celého Systému ERANET, avšak použitie určitých funkcionalít môže
byť obmedzené vzhľadom na to, že ide iba o skúšobnú verziu. Obmedzenie funkcionalít nesmie
obmedziť proces firemného nákupu alebo verejného obstarávania podľa č. 343/2015 Z. z. o
verejnom obstarávaní v znení neskorších predpisov.

Strana 3 z 12

3.

Oprávnenie využívať Systém ERANET a Súvisiace služby na skúšku podľa tejto Zmluvy je
neprenosné a časovo obmedzené na dobu trvania tejto Zmluvy. Objednávateľ môže
používať Systém ERANET len pre svoje potreby, na území Slovenskej republiky a len
prostredníctvom svojich zamestnancov alebo Objednávateľom poverených osôb. Objednávateľ
nie je oprávnený k prevodu a/alebo prechodu svojich práv k predmetu tejto Zmluvy tretej osobe
bez písomného súhlasu Poskytovateľa. Porušenie týchto záväzkov zo strany Objednávateľa
zakladá právo Poskytovateľa od tejto Zmluvy odstúpiť a zamedziť prístup Objednávateľa do
Systému ERANET. Zodpovednosť za náhradu škody spôsobenej Poskytovateľovi, tým nie je
dotknutá.
Článok VI
Práva a povinnosti Objednávateľa

1.

Objednávateľ sa zaväzuje užívať Systém ERANET výlučne pre svoje potreby v súlade s jeho
určením, na dosiahnutie účelu tejto Zmluvy a za podmienok stanovených touto Zmluvou.

2.

Objednávateľ sa zaväzuje, že Systém ERANET bude používať v súlade s platným právom,
dobrými mravmi a touto Zmluvou a tiež, že nebude narúšať alebo poškodzovať Systém
ERANET, servery, siete a systémy s ňou spojené, uverejňovať či používať spamy, softvérové
vírusy alebo akékoľvek iné kódy, súbory alebo programy, ktoré by mohli prerušiť, obmedziť,
ukončiť alebo akokoľvek inak poškodiť prevádzkovanie Systému ERANET alebo jeho
funkčnosť.

3.

Všetky činnosti Objednávateľa v rozpore s touto Zmluvou, ktoré súčasne tiež môžu mať za
následok (hoci aj prípadné) ohrozenie funkčnosti Systému ERANET, či všetky činnosti
Objednávateľa, ktoré by akýmkoľvek spôsobom ohrozovali autorské práva či iné oprávnenia vo
vzťahu k Systému ERANET, budú zo strany Poskytovateľa posudzované ako podstatné porušenie
tejto Zmluvy a Poskytovateľ je oprávnený Objednávateľa v takejto jeho činnosti obmedziť.
Takéto obmedzenie spočíva najmä v zamedzení prístupu k Systému ERANET, pričom opatrenia
smerujúce k obmedzeniu takejto činnosti Objednávateľa je Poskytovateľ oprávnený uplatniť
okamžite.

4.

Objednávateľ sa zaväzuje dodržiavať Podmienky a pravidlá používania Systému ERANET, ako
aj zabezpečiť dodržiavanie týchto podmienok a pravidiel svojimi zamestnancami alebo
Objednávateľom poverenými osobami. Pokiaľ ide o fyzické alebo právnické osoby, či ich
skupiny, ktoré využívajú Systém ERANET za účelom účasti vo firemnom nákupe alebo vo
verejnom obstarávaní, Objednávateľ tieto upozorní na potrebu oboznámenia sa s Podmienkami a
pravidlami používania Systému ERANET a ich dodržiavania.

5.

Objednávateľ sa zaväzuje primerane zabezpečiť prístup do Systému ERANET tak, aby nedošlo k
jeho zneužitiu, a to najmä, aby nedošlo k vstupu do Systému ERANET osobou, ktorá k tomu nie
je oprávnená. Objednávateľ je v nadväznosti na predchádzajúcu vetu povinný vykonať primerané
opatrenia potrebné na zamedzenie úniku prihlasovacích údajov a hesiel Objednávateľa do
Systému ERANET neoprávneným osobám. Objednávateľ v plnom rozsahu zodpovedá za škodu,
ktorá vznikla jemu, Poskytovateľovi alebo tretím osobám v súvislosti s neoprávneným vstupom
do Systému ERANET alebo únikom prihlasovacích údajov, to všetko, pokiaľ porušil povinnosti
podľa tohto bodu.

6.

Objednávateľ sa zaväzuje vykonávať práva a plniť povinnosti podľa tejto Zmluvy riadne a včas.

Strana 4 z 12

7.

Objednávateľ súhlasí s tým, aby Poskytovateľ uvádzal názov a logo Objednávateľa, kontaktnú
osobu, všeobecný popis poskytnutých služieb, a dobu ich poskytovania ako svoju referenciu
a zároveň tieto údaje použil aj vo svojich materiáloch určených na marketingové použitie.

8.

Objednávateľ sa zaväzuje, že nebude neoprávnene užívať a ani neumožní neoprávnené užívanie
Systému ERANET ako celku, ako aj jeho jednotlivých častí (napr. aj loga, fotografie, jednotlivé
grafické prvky) a nie je bez predchádzajúceho písomného súhlasu Poskytovateľa oprávnený:
a) predať, prenajímať, požičiavať alebo iným spôsobom sprístupniť Systém ERANET tretej
osobe (za neoprávnené sprístupnenie sa nepovažuje sprístupnenie Obstarávateľovi, Inému
používateľovi),
b) Systém ERANET rozmnožovať, meniť, prekladať, rekompilovať, reassemblovať a vracať
do predchádzajúceho stavu,
c) rozmnožovať, zostavovať alebo rozširovať produkty odvodené od Systému ERANET,
d) rozmnožovať, prekladať či meniť akúkoľvek dokumentáciu k Systému ERANET
poskytnutú Poskytovateľom s výnimkou jej použitia pre interné účely resp. účely, pre
ktoré bol Systém ERANET dodaný.
Porušenie týchto záväzkov zo strany Objednávateľa zakladá právo Poskytovateľa od tejto Zmluvy
odstúpiť a zamedziť prístup Objednávateľa do Systému ERANET. Zodpovednosť za náhradu
škody spôsobenej Poskytovateľovi, tým nie je dotknutá.

9.

Objednávateľ sa zaväzuje poskytnúť všetku nevyhnutnú súčinnosť Poskytovateľovi pri plnení
predmetu tejto Zmluvy a to najmä pri dodaní Systému ERANET a jeho implementácií, ako aj
ďalšiu súčinnosť nevyhnutne potrebnú pre plnenie povinností Poskytovateľa podľa tejto Zmluvy,
ktorú si Poskytovateľ od Objednávateľa vopred vyžiada aspoň 2 (dva) dni pred nutnosťou jej
poskytnutia, pokiaľ nebude Objednávateľom akceptovaná kratšia lehota. Objednávateľ nemá voči
Poskytovateľovi nárok na akúkoľvek náhradu nákladov spojených s poskytnutou súčinnosťou. V
prípade omeškania Objednávateľa s poskytnutím súčinnosti Poskytovateľovi sa lehoty plnenia
uvedené v tejto Zmluve, na ktoré má vplyv dané omeškanie Objednávateľa s poskytnutím
súčinnosti predlžujú o dobu omeškania Objednávateľa s poskytnutím súčinnosti. Poskytovateľ
nezodpovedá za škodu zapríčinenú v dôsledku omeškania Objednávateľa s poskytnutím
súčinnosti alebo neposkytnutia súčinnosti zo strany Objednávateľa.
Článok VII
Práva a povinnosti Poskytovateľa

1. Poskytovateľ sa zaväzuje, že do 30 (tridsiatich) kalendárnych dní po nadobudnutí účinnosti tejto
Zmluvy umožní Objednávateľovi prístup k Systému ERANET cez doménu eranet.sk.
2. Poskytovateľ sa zaväzuje v súlade s predmetom tejto Zmluvy umožniť Objednávateľovi prístup do
Systému ERANET a poskytnúť Súvisiace služby s odbornou starostlivosťou, riadne a včas, a to za
predpokladu poskytnutia potrebnej súčinnosti Objednávateľom a včasného plnenia ďalších
záväzkov Objednávateľa.
3. Umožnením prístupu k Systému ERANET Objednávateľovi v zmysle ods. 1 tohto článku Zmluvy
a nevznesením žiadnych písomných námietok Objednávateľom voči sprístupnenému Systému
ERANET do 10 (desiatich) dní odo dňa umožnenia prístupu k Systému ERANET
Objednávateľovi, sa považuje Systém ERANET za riadne a včas odovzdaný Poskytovateľom
Objednávateľovi.

Strana 5 z 12

4. Poskytovateľ vyhlasuje, že Systém ERANET bude Objednávateľ môcť využívať v kvalite, ktorú
je možné rozumne očakávať s prihliadnutím na jeho povahu a účel pri rešpektovaní podmienok
používania v zmysle tejto Zmluvy.
5. Poskytovateľ nenesie zodpovednosť za prerušenie poskytovania Súvisiacich služieb, stratu dát
alebo nemožnosť prístupu do Systému ERANET, pokiaľ to bolo zavinené tretími osobami, okrem
osôb použitých Poskytovateľom, a pri vynaložení rozumnej starostlivosti tomu nebolo možné
zabrániť, či zásahom vyššej moci (požiar, zemetrasenie, a pod.), prípadne poruchou na
zariadeniach ostatných dodávateľov (výpadok elektriny, výpadok iných serverov, a pod.), pokiaľ
preukázateľne nebol schopný týmto skutočnostiam zabrániť alebo im predísť; Poskytovateľ
prijíma primerané technické a organizačné opatrenia smerujúce k vylúčeniu straty dát
a k vylúčeniu nedostupnosti Systému ERANET nad garantovanú mieru. Poskytovateľ
nezodpovedá za prípadné škody či ušlý zisk Objednávateľa v súvislosti s prerušením
poskytovaných služieb, pokiaľ toto nespôsobil svojím konaním, opomenutím, nekonaním alebo
zdržaním sa konania.
6. Poskytovateľ zabezpečuje, aby Systém ERANET mal náležitosti požadované platnými právnymi
predpismi.
7. Poskytovateľ garantuje 99,5% dostupnosť Systému ERANET v príslušnom kalendárnom roku.
Výnimku tvoria plánované a vopred ohlásené odstávky Systému ERANET za účelom údržby,
opráv alebo Aktualizácie, ktoré budú realizované mimo pracovných dní alebo vo večerných
hodinách.
8. Poskytovateľ je oprávnený monitorovať činnosť Objednávateľa v Systéme ERANET za účelom
poskytnutia potrebnej pomoci Objednávateľovi a kontroly využívania skúšobnej verzie Systému
ERANET v zmysle tejto Zmluvy. Obsah Objednávateľa Poskytovateľ nevlastní, nie je oprávnený
ho upravovať, či akokoľvek inak meniť bez predchádzajúceho súhlasu Objednávateľa.
9. Poskytovateľ môže aj bez predchádzajúceho upozornenia Objednávateľa meniť podobu
a štruktúru Systému ERANET a to najmä pri Aktualizácií, nemôže však dôjsť k obmedzeniu jeho
funkcionality tak, aby to bolo v rozpore s účelom Zmluvy.
Článok VIII
Ochrana dôverných informácií
1. Zmluvné strany sa zaväzujú zachovávať mlčanlivosť o všetkých skutočnostiach, o ktorých sa
dozvedia pri plnení tejto Zmluvy alebo v súvislosti s jej uzatvorením, ako aj o všetkých
informáciách, ktoré majú charakter dôverných informácií alebo tvoria predmet obchodného
tajomstva druhej Zmluvnej strany alebo inej tretej osoby (ďalej len „Dôverné informácie“), a
tieto chrániť pred ich zverejnením, sprístupnením alebo poskytnutím tretej osobe. Zmluvné strany
sa zaväzujú Dôverné informácie používať výlučne na účely plnenia tejto Zmluvy, prijať všetky
potrebné kroky na ochranu a zabezpečenie Dôverných informácií pred ich zverejnením,
sprístupnením alebo poskytnutím tretej osobe a Dôverné informácie nezneužiť a nepoužiť v
rozpore s oprávnenými záujmami druhej Zmluvnej strany v prospech svoj alebo tretích osôb.
Všetky osoby, ktoré v súvislosti s plnením tejto Zmluvy prídu alebo môžu prísť do styku
s Dôvernými informáciami, je povinná každá zo Zmluvných strán zaviazať povinnosťou
ochraňovať Dôverné informácie za podmienok rovnako prísnych ako sú podmienky stanovené v
tejto Zmluve, pričom zodpovednosť Zmluvných strán za záväzok mlčanlivosti podľa tohto článku
týmto nie je dotknutá.

Strana 6 z 12

2. Povinnosti zachovávať mlčanlivosť môže Zmluvnú stranu zbaviť jedine súd alebo štatutárny orgán
druhej Zmluvnej strany formou predchádzajúceho písomného súhlasu. Týmto nie je dotknutá
povinnosť Zmluvných strán v nevyhnutnom a v odôvodnenom rozsahu poskytnúť Dôverné
informácie v prípade, ak im takúto povinnosť ukladá zákon, alebo ak na to budú zaviazaní
rozsudkom, alebo akýmkoľvek iným rozhodnutím alebo aktom subjektu, ktorý je na základe
zákona oprávnený prijímať takéto rozsudky, rozhodnutia alebo akty, a ak nemajú podľa zákona
právo odmietnuť poskytnutie Dôverných informácií z dôvodu porušenia záväzku mlčanlivosti
podľa tejto Zmluvy.
3. Záväzok mlčanlivosti podľa tejto Zmluvy platí po dobu existencie Dôverných informácií, a to aj
po ukončení zmluvného vzťahu založeného touto Zmluvou, pokiaľ nebude záväzku mlčanlivosti
Zmluvná strana skôr písomne zbavená.
4. Pre účely tejto Zmluvy výraz „Dôverné informácie” znamená:
a) všetky skutočnosti, údaje a informácie obchodnej, výrobnej, technickej, finančnej,
organizačnej, marketingovej alebo akejkoľvek inej povahy súvisiace s podnikom a
podnikaním Objednávateľa alebo Poskytovateľa, ktoré majú skutočnú a preukázateľnú
materiálnu alebo nemateriálnu hodnotu a nie sú v príslušných obchodných kruhoch, v ktorých
Objednávateľ alebo Poskytovateľ, prípadne príslušná tretia osoba, pôsobí alebo bude pôsobiť,
bežne dostupné a ktoré sú predmetom obchodného tajomstva podľa § 17 Obchodného
zákonníka; tieto skutočnosti nemusia byť výslovne označené ako dôverné; alebo
b) všetky iné skutočnosti, údaje a informácie obchodnej, výrobnej, technickej, finančnej,
organizačnej, marketingovej alebo akejkoľvek inej povahy súvisiace s podnikom a
podnikaním Objednávateľa alebo Poskytovateľa, ktoré podľa vôle Objednávateľa alebo
Poskytovateľa, prípade príslušnej tretej osoby, majú byť utajené a sú označené ako dôverné;
c) všetky údaje o Zmluvných stranách, či tretích osobách, majúcich charakter osobných údajov
podľa ustanovení platných právnych predpisov;
d) informácie, ktoré sú legislatívou definované ako dôverné.
5. Bez ohľadu na odsek 1 tohto článku Zmluvy sa Zmluvné strany dohodli, že informácie a
dokumenty, ktoré sú vo všeobecnosti dostupné alebo prístupné verejnosti, sa budú považovať za
Dôverné informácie, ak takéto informácie budú Zmluvnou stranou získané, zhromaždené,
zostavené alebo vedené spôsobom, ktorý nie je prístupný verejnosti alebo pre účel prospešný
druhej Zmluvnej strane.
6. Dôverné informácie sú v plnom rozsahu dôverné a tajné, bez ohľadu na ich pôvod, povahu, druh,
obsah a/alebo formu.
7. Pri ochrane Dôverných informácií sú Zmluvné strany povinné najmä sa zdržať konania, ktorým by
tretej osobe neoprávnene, t.j. bez predošlého písomného súhlasu štatutárneho orgánu druhej
Zmluvnej strany, poskytli, oznámili, sprístupnili, pre seba alebo pre tretiu osobu využili Dôverné
informácie, o ktorých sa dozvedeli akýmkoľvek spôsobom.
8. Zmluvná strana je oprávnená použiť Dôverné informácie výlučne v rámci plnenia tejto Zmluvy,
pričom je povinná dodržiavať všetky postupy a pravidlá druhej Zmluvnej strany určené na
ochranu Dôverných informácií a kedykoľvek vykonať akékoľvek dodatočné opatrenia potrebné na
zachovanie a ochranu akejkoľvek Dôvernej informácie.

Strana 7 z 12

9. V prípade, že si Zmluvná strana nie je istá, či majú byť akékoľvek skutočnosti alebo informácie
podľa vôle druhej Zmluvnej strany utajené, je povinná si pred ich poskytnutím, oznámením alebo
sprístupnením tretej osobe na to vyžiadať písomný súhlas druhej Zmluvnej strany.
10. Zmluvné strany sú si vedomé všetkých obchodno-právnych a trestno-právnych dôsledkov
porušenia povinností podľa tohto článku Zmluvy.
11. Zmluvné strany sú v plnom rozsahu zodpovedné za akékoľvek porušenie záväzkov uvedených
v tomto článku Zmluvy alebo v právnych predpisoch, ktoré môžu byť spôsobené nimi samými,
ako aj ich zamestnancami, manažérmi alebo inými fyzickými osobami, právnickými osobami
a/alebo subjektmi najatými alebo používanými v akejkoľvek forme alebo na základe akýchkoľvek
dôvodov.
12. Porušením akejkoľvek povinnosti uvedenej v tomto článku Zmluvy ktoroukoľvek Zmluvnou
stranou vzniká druhej Zmluvnej strane nárok na zaplatenie zmluvnej pokuty vo výške 2.000,- €
(slovom dvetisíc eur) za každý jednotlivý prípad porušenia povinnosti. Touto dohodou o zmluvnej
pokute nezaniká právo na náhradu škody v celom rozsahu rovnako ako nie sú dotknuté prípadne
nároky na primerané zadosťučinenie, ktoré môže byť poskytnuté aj v peniazoch, nárok na vydanie
bezdôvodného obohatenia a iné nároky vyplývajúce z platných právnych predpisov. Zmluvné
strany berú na vedomie a výslovne súhlasia s tým, že výška zmluvnej pokuty v plnom rozsahu
zohľadňuje citlivú povahu Dôverných informácií a povinností podľa tejto Zmluvy a vzhľadom na
značné riziko zneužitia Dôverných informácií v obchodnom styku je primeraná.
13. Poskytovateľ berie na vedomie, že v prípade, že Objednávateľ je právnickou osobou s majetkovou
účasťou štátu, môže byť táto Zmluva zverejnená na internete v zmysle platných právnych
predpisov, s čím Poskytovateľ bezvýhradne súhlasí. Ak ku takej skutočnosti dôjde, nebude si
Poskytovateľ v dôsledku tejto skutočnosti uplatňovať žiadne nároky vyplývajúce mu z tohto
článku Zmluvy voči Objednávateľovi, nakoľko táto skutočnosť sa nepovažuje za porušenie
záväzku mlčanlivosti podľa tohto článku Zmluvy.
Článok IX
Vady
1. Systém ERANET sa poskytuje tak, ako stojí a leží.
2. Vady zistené po odovzdaní Systému ERANET Poskytovateľom Objednávateľovi, Objednávateľ
ohlási písomne Poskytovateľovi bez zbytočného odkladu. Objednávateľ musí podrobne
špecifikovať vadu a určiť prioritu vady. Poskytovateľ je oprávnený po oboznámení sa
s Objednávateľovým ohlásením vady zmeniť prioritu vady, pričom rozhodujúce je určenie priority
vady Poskytovateľom. Poskytovateľ garantuje dobu odozvy a dobu vykonania opravy v zmysle
nižšie uvedenej tabuľky vo väzbe na prioritu vady.
Priorita vady

Popis vady

Veľmi vysoká Systém ERANET nefunguje
vôbec po dobu dlhšiu ako 20
minút.

Doba odozvy

Doba vykonania
opravy

do 3 hodín (v
pracovné dni)

do 1 pracovného dňa

Systém ERANET alebo niektorú
jeho kľúčovú funkciu alebo
modul nie je možné používať a

Strana 8 z 12

nemožno použiť ani náhradné
riešenie (workaround), čo bráni
Objednávateľovi
v riadnom
riadení
bežiacich
procesov
verejných obstarávaní.
Výpadky Systému ERANET pri
jeho štandardnom zaťažení pri
bežnom režime práce tri alebo
viackrát za deň.
Vysoká

Funkčnosť Systému ERANET je do 2 pracovných dní
narušená tak, že dochádza k
významnému spomaleniu jeho
výkonu.

do 7 pracovných dní

Došlo k dočasnému vyriešenie
kritickej
chyby
formou
náhradného
riešenia
(workaround).
Dochádza
k
výpadkom
dohodnutej funkcionality alebo
modulov Systému ERANET,
zatiaľ
čo
zostávajúce
funkcionality alebo moduly sú aj
naďalej funkčné.
Dochádza k takým výpadkom
funkcionality alebo modulov
Systému
ERANET,
ktoré
spôsobujú
nutnosť
Objednávateľa
vykonávať
činnosti
navyše,
zložitejšie
pristupovať k funkciám alebo
iným spôsobom obchádzať vadu,
čo prácu so Systémom ERANET
spomaľuje
a
robí
ju
nepohodlnou.
Normálna

Systém ERANET je funkčný. do 3 pracovných dní do 15 pracovných dní
Vada spôsobuje len minimálne
ťažkosti pri jeho používaní.
Ide o situácie, kedy vznikne
malý problém alebo nepohodlie
pri užívaní, ide o nevýznamnú
chybu vo vizuálnom rozhraní
(chybné opisy, radenie dát,
prekresľovanie a pod.).
Objednávateľ nemusí vykonať
práce naviac na obídenie vady.
Spôsobuje mu nepohodlie pri
práci (napr. pohyby či kliky
myšou navyše, stisk niekoľkých
klávesov navyše a pod.).

Strana 9 z 12

3. Doba odozvy je doba, v ktorej Poskytovateľ zaeviduje hlásenie vady. Doba vykonania opravy je
doba, do ktorej je Poskytovateľ povinný vadu odstrániť. Pokiaľ z povahy vady vyplýva, že na
odstránenie vady je potrebná dlhšia doba, Poskytovateľ je povinný o tom Objednávateľa
bezodkladne písomne upovedomiť a dohodnúť s ním primeranú lehotu; pri vadách veľmi vysokej
priority je doba vykonania opravy vždy podľa tabuľky uvedenej v ods. 2 vyššie.
Článok X
Zánik Zmluvy
1.

Táto Zmluva zaniká:
a) uplynutím doby, na ktorú bola uzavretá,
b) na základe vzájomnej písomnej dohody Zmluvných strán,
c) odstúpením od Zmluvy, pričom ktorákoľvek zo Zmluvných strán je oprávnená odstúpiť od
tejto Zmluvy v prípadoch stanovených touto Zmluvou alebo Obchodným zákonníkom,
najmä však v prípade ak druhá Zmluvná strana podstatne poruší svoje povinnosti
vyplývajúce z tejto Zmluvy. Odstúpenie od Zmluvy musí byť vykonané v písomnej forme
a musia v ňom byť uvedené dôvody odstúpenia. Právne účinky odstúpenia od Zmluvy
nastávajú dňom doručenia písomného oznámenia o odstúpení od Zmluvy druhej Zmluvnej
strane.

2.

V súvislosti so zánikom tejto Zmluvy sa Poskytovateľ zaväzuje odovzdať Objednávateľovi
všetky Poskytovateľom spravované dáta Objednávateľa (najmä dáta súvisiace s Objednávateľom
prostredníctvom ERANET realizovanými firemnými obstarávaniami a/alebo verejnými
obstarávaniami), a to v elektronickej podobe čitateľnej bežne dostupnými a používanými
počítačovými programami.
Článok XI
Vzájomná komunikácia

1. Všetka komunikácia a akékoľvek právne úkony súvisiace s touto Zmluvou, vrátane tých, ktoré
vyžadujú písomnú formu, môžu byť uskutočnené prostredníctvom pošty (doporučená zásielka)
alebo elektronickej pošty, a to aj bez elektronického podpisu.
2. V prípade doručovania poštou je adresou pre doručovanie zásielok sídlo jednotlivých Zmluvných
strán uvedené v záhlaví tejto Zmluvy. Zásielka sa považuje za doručenú druhej Zmluvnej strane
jej prevzatím druhou Zmluvnou stranou, odmietnutím prevzatia druhou Zmluvnou stranou,
najneskôr však v 15 (pätnásty) deň odo dňa odoslania.
3. V prípade doručovania elektronickou poštou je adresou pre doručovanie elektronickej pošty
emailová adresa jednotlivých Zmluvných strán uvedená v záhlaví tejto Zmluvy. Elektronická
pošta sa považuje za doručenú dňom nasledujúcim po dni jej odoslania na emailovú adresu podľa
tohto odseku, aj keď nebola adresátom prečítaná.

Strana 10 z 12

Článok XII
Záverečné ustanovenia
1.

Táto Zmluva nadobúda platnosť dňom jej podpísania obidvoma Zmluvnými stranami. Pokiaľ
však táto Zmluva podlieha zverejneniu v zmysle zákona o slobode informácií, Zmluva nadobúda
platnosť dňom podpisu obidvoma Zmluvnými stranami a účinnosť dňom nasledujúcim po dni jej
zverejnenia v súlade s ust. § 47a) zákona č. 40/1964 Zb. Občiansky zákonník v znení neskorších
predpisov v spojení s ust. § 5a) zákona č. 211/2000 Z.z. o slobodnom prístupe k informáciám a o
zmene a doplnení niektorých zákonov (zákon o slobode informácií) v znení neskorších
predpisov; Zmluvné strany súhlasia s tým, že Zmluva vrátane všetkých jej súčastí a príloh bude v
zmysle zákona o slobode informácií zverejnená; Zmluvu zverejní Objednávateľ. Zmluvné strany
sa dohodli, že Objednávateľ túto Zmluvu zverejní na Centrálnom registri zmlúv prevádzkovanom
Úradom vlády Slovenskej republiky a že účinnosť nadobudne táto Zmluva deň nasledujúci po dni
jej zverejnenia.

2.

Táto Zmluva je vyhotovená v 2 (dvoch) origináloch, z ktorých každá Zmluvná strana obdrží 1
(jedno) vyhotovenie.

3.

Meniť a dopĺňať túto Zmluvu je možné len na základe dohody oboch Zmluvných strán, a to
výlučne vo forme písomných vzostupne číslovaných dodatkov k tejto Zmluve, ktoré tvoria
neoddeliteľnú súčasť tejto Zmluvy.

4.

Zmluvné strany berú na vedomie, že práva a povinnosti vzniknuté na základe tejto Zmluvy
prechádzajú v súlade s príslušnými právnymi predpismi aj na ich prípadných právnych nástupcov.

5.

Na práva a povinnosti Zmluvných strán vyplývajúce z tejto Zmluvy, ale v nej výslovne
neupravené sa vzťahujú ustanovenia zákona č. 513/1991 Zb. Obchodný zákonník v znení
neskorších predpisov a ďalších všeobecne záväzných právnych predpisov Slovenskej republiky.

6.

Ak sa akékoľvek ustanovenie tejto Zmluvy stane neplatným, najmä v dôsledku jeho rozporu so
všeobecne záväznými právnymi predpismi Slovenskej republiky alebo Európskej únie, nespôsobí
to neplatnosť celej Zmluvy. Zmluvné strany sa v takomto prípade zaväzujú bezodkladne
vzájomným rokovaním vo forme písomného dodatku Zmluvy nahradiť neplatné ustanovenie
Zmluvy novým platným ustanovením tak, aby bol zachovaný účel tejto Zmluvy a obsah
jednotlivých ustanovení tejto Zmluvy.

7.

Zmluvné strany sa dohodli, že prípadné spory vyplývajúce z tejto Zmluvy, budú prednostne riešiť
formou dohody (zmieru) prostredníctvom svojich zástupcov. V prípade, že sa spor nevyrieši
dohodou Zmluvných strán alebo zmierom, je ktorákoľvek Zmluvná strana oprávnená požiadať
o rozhodnutie prípadného sporu miestne príslušný všeobecný súd Slovenskej republiky.

8.

Zmluvné strany sa zaväzujú oznámiť si navzájom akékoľvek zmeny údajov dôležitých pre
bezproblémové plnenie Zmluvy a jednotlivých práv a povinností Zmluvných strán z nej
vyplývajúcich.

9.

Zmluvné strany vyhlasujú, že Zmluva vyjadruje vôľu Zmluvných strán, že Zmluvu uzatvorili
slobodne a vážne, nie v tiesni ani za nápadne nevýhodných podmienok, riadne si ju prečítali,
porozumeli jej a nemajú proti jej forme a obsahu žiadne výhrady, čo potvrdzujú na znak súhlasu
s touto Zmluvou svojimi vlastnoručnými podpismi.

Strana 11 z 12

Za Poskytovateľa:

Za Objednávateľa:

V Košiciach, dňa .............................

V Žiline, dňa .............................

...................................
Ing. Mojmír Prídavok
Konateľ

..................................
Ing. František Pompura
predseda predstavenstva

..................................
Ing. Jaroslav Ondák
člen predstavenstva
Príloha č. 1 Špecifikácia predmetu zákazky
Modul - Plánovanie
 Zber požiadaviek z celej organizácie podľa požiadaviek obstarávateľa rešpektujúc jeho
organizačnú štruktúru
 Hierarchické schvaľovanie
 Generovanie plánu obstarávania
 Integrácia s modulom Obstarávanie
Modul - Obstarávanie
 Elektronická komunikácia a výmena informácií v procesoch firemného nákupu a verejného
obstarávania
 Podpora automatického generovania súťažných podkladov
 Generovanie dokumentov
 Integrácia s modulom Plánovanie
 Integrácia s modulom Elektronická aukcia
Modul – Elektronická aukcia
 Virtuálna aukčná sieň
 Integrácia s modulom Obstarávanie
Implementácia systému
 Úvodné školenie v trvaní maximálne 3 (tri) hodiny, v priestoroch objednávateľa v rozsahu do
5 (päť) ľudí
 Zapracovanie organizačnej štruktúry
 Zapracovanie vybraných šablón dokumentov
 Zapracovanie požiadaviek

Strana 12 z 12

