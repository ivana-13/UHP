SERVISNÁ ZMLUVA
č. OVO2-2019/000022-031
na zabezpečenie softvérových podporných služieb pre IS EVIDENCE
uzatvorená podľa § 269 ods.2 zákona č. 513/1991 Zb. Obchodný zákonník v znení neskorších predpisov
(ďalej len „Obchodný zákonník“ ) a podľa § 83 zákona č. 343/2015 Z. z. o verejnom obstarávaní a o zmene a doplnení
niektorých zákonov v znení neskorších predpisov (ďalej len „zákon č.343/2015 Z. z.“) (ďalej len „Zmluva“)
medzi zmluvnými stranami:
Objednávateľ:
Názov:

Slovenská republika
v zastúpení Ministerstva vnútra Slovenskej republiky
Pribinova 2
812 72 Bratislava

V zastúpení:

Ing. Ondrej VARAČKA
generálny tajomník služobného úradu MV SR,
na základe plnomocenstva č. p. KM-OPS4-2018/001604-117 zo dňa 30.apríla 2018

IČO:

00 151 866

Bankové spojenie:
Číslo účtu:
BIC/SWIFT kód:
(ďalej len „Objednávateľ“)

Štátna pokladnica, Radlinského 32, 810 05 Bratislava, SR
SK78 8180 0000 0070 0018 0023
SPSRSKBA

a
Poskytovateľ:
Názov:
Sídlo:
Štatutárny zástupca:
IČO:
DIČ:
IČ DPH:
Bankové spojenie:
IBAN:
Tel:
Fax:
e-mail:
registrácia:
(ďalej len „Poskytovateľ“)

SOVA Digital a.s.
Bojnická 3
831 04 Bratislava
Ing. Martin MORHÁČ, predseda predstavenstva
35 770 911
2020244325
SK2020244325
Tatra banka a.s.
SK77 1100 0000 0026 2702 5286
+421 2 4333 0643
+421 2 4333 9505
info@sova.sk
Okresný súd Bratislava I. Vložka č.2181/B, oddiel Sa, Slovenská republika

(Objednávateľ a Poskytovateľ ďalej spolu len „Zmluvné strany“ alebo každý samostatne aj ako „Zmluvná strana“)

I.

Úvodné ustanovenia

1.1. Zmluvné strany uzatvárajú túto Zmluvu v súlade s výsledkom verejnej súťaže, ktorej oznámenie o vyhlásení
verejného obstarávania bolo uverejnené v Úradnom vestníku EÚ 2019/S 057-131638 zo dňa 21.03.2019 vo
Vestníku verejného obstarávania č. 058/2019 dňa 22.03.2019 pod značkou 05715-MSS (ďalej len „VO“).
1.2. Základným účelom tejto Zmluvy je v súlade s výsledkom VO zabezpečenie dodania služby (tak ako je tento pojem
zadefinovaný v čl. 1 v bode 1.3. a v Prílohe č. 1 Zmluvy) v súlade s touto Zmluvou.
1.3. Na základe predloženej ponuky Poskytovateľa a v zmysle príslušných ustanovení zákona č. 343/2015 Z. z. ako aj v
zmysle príslušných ustanovení § 269 ods. 2 Obchodného zákonníka, uzatvára Objednávateľ s Poskytovateľom túto
Zmluvu na zabezpečenie softvérových podporných služieb pre IS EVIDENCE.
II.

Definície a pojmy

2.1 Elektronický informačný a evidenčný systém na správu expertíznych záznamov a spisov, skúmaných
vzoriek a expertíz ( ďalej len „IS EVIDENCE“) je ucelený systém pozostávajúci so softvérových a hardvérových
komponentov uvedených v Prílohe č. 1 tejto Zmluvy ktorý sa používa pri výkone expertíznych činností pre
spracovanie a management laboratórnych informácií. Poskytuje široké spektrum aktivít, ktoré podporujú a uľahčujú
prácu v laboratóriu. Zlepšuje bezpečnosť vďaka správe používateľských práv, logovaniu a sofistikovanému
workflowu, ktorý zabraňuje používateľovi spraviť metodickú chybu pri práci. Súčasťou je aj podystém KEU NEO,
ktorý využívajú kriminalistický technici po celom Slovensku, je implementovaný do viacerých systémov v rámci MV
SR.
2.2. Doba opravy(odstránenia poruchy, udalosti alebo incidentu) je doba, v ktorej je Poskytovateľ povinný ukončiť
servisný zásah a odovzdať Objednávateľovi opätovne funkčné komponenty.
2.3. Človekodeň: je základná merná jednotka, za ktorú sa považuje jeden deň práce, tzn. 8 pracovných hodín jedného
pracovníka Poskytovateľa.
2.4. Poskytovaním servisných činností je odstraňovanie incidentov a nedostatkov vzniknutých na komponentoch IS
EVIDENCE za určitých, v tejto Zmluve špecifikovaných podmienok.
2.5. Reakčný čas je pre Poskytovateľa stanovený čas, do ktorého zaháji prešetrenie nahláseného incidentu počnúc
hlásením Objednávateľa formou zaevidovania incidentu. Objednávateľ je oprávnený nahlásiť problém aj telefonicky
alebo emailom, tak ako je uvedené v Prílohe č. 3 tejto Zmluvy. Reakčná doba závisí od priority problému podľa
Prílohy č. 1 tejto Zmluvy.
2.6. Servisný protokol je dokument, ktorý obsahuje prehľad servisných zásahov. Pri každom servisnom zásahu je
špecifikovaný čas hlásenia incidentu Objednávateľom, čas kedy Poskytovateľ začal so servisným zásahom, zistený
incident, uznanie/neuznanie incidentu ako spadajúceho pod túto Zmluvu, čas kedy bol incident odstránený,
prehľadom dodaných (použitých) náhradných dielov spolu so špecifikáciou ich záručnej doby, popis v akom stave je
komponent.
2.7. Oprávnené osoby Objednávateľa: osoba určená v Prílohe č. 3 tejto Zmluvy, ktorá je oprávnená nahlasovať, riešiť
a potvrdzovať vyriešenie problémov spôsobmi uvedenými v tejto Zmluve a zadávať požiadavky a potvrdzovať ich
vybavenie podľa tejto Zmluvy.
2.8. Oprávnené osoby Poskytovateľa: osoba určená v Prílohe č.3 tejto Zmluvy.
2.9. Servisný zásah je činnosť Poskytovateľa na komponente predmetných IS EVIDENCE Objednávateľa, pri ktorom
bol nahlásený incident, smerujúca k jeho odstráneniu.
2.10. Vada/udalosť/porucha v skratke incident je nefunkčnosť alebo obmedzená funkčnosť komponentu/ov, ktoré
znemožňuje a/alebo obmedzuje použitie komponentu/ov resp. príslušného IS EVIDENCE na stanovený účel .
III.

Predmet Zmluvy

3.1.

Predmetom tejto Zmluvy je záväzok Poskytovateľa poskytovať riadne a včas Objednávateľovi softverové
podporné služby pre IS EVIDENCE a jeho subsystémy EVIDENCE a KEU NEO (ďalej len „služby“) podľa
aktuálnych potrieb Objednávateľa a záväzok Objednávateľa za riadne a včas poskytnuté služby zaplatiť
Poskytovateľovi cenu podľa článku V. tejto Zmluvy.

3.2.

Služby podľa bodu 3.1 tohto článku Zmluvy a v súlade s Prílohou č.1 tejto Zmluvy zahŕňajú:
(a) odstránenie chýb, chybných funkcií alebo porúch v softvéri,
(b) update systému EVIDENCE 2 podľa požiadaviek objednávateľa,
(c) vykonanie upgrade softvéru, pre ktorý je dostupná novšia verzia a s tým súvisiace školenia.
pre jednotlivé komponenty IS EVIDENCE, podľa špecifikácie uvedenej v Prílohe č.1 tejto Zmluvy.
2

3.3.

Rozsah poskytovaných služieb je špecifikovaný v Prílohe č.1 tejto Zmluvy.
IV.

4.1.

4.2.
4.3.
4.4.
4.5.

Miestom poskytnutia služieb podľa tejto Zmluvy sú:
a)
Kriminalistický a expertízny ústav Policajného zboru, Sklabinská ul. č. 1, Bratislava,
b)
Kriminalistický a expertízny ústav Policajného zboru, Príboj č. 560, Slovenská Ľupča,
c)
Kriminalistický a expertízny ústav Policajného zboru, Kuzmányho č. 8, Košice.
Miestom poskytnutia služieb podľa tejto Zmluvy je aj sídlo Poskytovateľa, ak ide o služby, ktoré sú poskytované
telefonicky, elektronicky, písomne alebo vzdialeným pripojením (vzdialeným prístupom) alebo iné miesto vopred
oznámené a určené Objednávateľom.
Poskytovateľ poskytuje služby podľa článku III. tejto Zmluvy a v časoch špecifikovaných v Prílohe č. 1 tejto
Zmluvy.
Táto Zmluva sa uzatvára na dobu určitú, a to na dobu 36 mesiacov od nadobudnutia jej účinnosti..
Poskytovateľ môže na písomnú žiadosť Objednávateľa poskytnúť služby aj mimo času uvedeného v bode 4.3
tohto článku a to na základe predchádzajúcej písomnej dohody Zmluvných strán.
V.

5.1.
5.2.

5.3.
5.4.

5.5.
5.6.

Miesto plnenia a čas plnenia

Cena za služby a platobné podmienky

Objednávateľ je povinný uhrádzať Poskytovateľovi cenu a príslušnú DPH podľa všeobecne záväzných právnych
predpisov platných na území SR za poskytované služby podľa článku III. tejto Zmluvy (ďalej len „Cena“).
Cena za poskytovanie služby podľa článku III. tejto Zmluvy predstavuje 474 000,00 EUR vrátane DPH ročne
(slovom: štyristosedemdesiatštyritisíc EUR vrátane DPH), pričom DPH je 79 000,00 EUR a zmluvná cena bez
DPH je 395 000,00 EUR (slovom: tristodeväťdesiatpäťtisíc EUR bez DPH).
Cena za človekodeň deň je 780,00 EUR s DPH (slovom: sedemstoosemdesiat EUR s DPH), pričom DPH je
130,00 EUR a zmluvná cena bez DPH je 650,00 EUR (slovom: šesťstopäťdesiat EUR bez DPH).
Maximálny rozsah človekodní je 72 počas doby trvania tejto Zmluvy.
Cena služieb podľa článku III. tejto Zmluvy je určená podľa rozsahu HW a SW komponentov tvoriacich IS
EVIDENCE v čase podpisu tejto Zmluvy. V prípade, ak dôjde k ich rozšíreniu nasadením nových HW a SW
modulov bude dopad na rozsah poskytovania služieb predmetom vzájomnej dohody Zmluvných strán. Zmluvné
strany o tejto skutočnosti vyhotovia písomný a očíslovaný dodatok k tejto Zmluve
Poskytovateľ je oprávnený fakturovať cenu za poskytovanie služieb alikvotnou časťou mesačne (1/12 z ročného
paušálu), vždy po uplynutí príslušného štvrťroka (3 kalendárne mesiace), v ktorom bola poskytovaná a prevzatá
oprávnenou osobou Objednávateľa.
Spoločné ustanovenia o platobných podmienkach:
a) Cena za poskytovanie služieb podľa článku III. tejto Zmluvy je stanovená podľa § 3 zákona Národnej rady
Slovenskej republiky č. 18/1996 Z. z. o cenách v znení neskorších predpisov a vyhlášky Ministerstva financií
Slovenskej republiky č. 87/1996 Z. z., ktorou sa vykonáva zákon Národnej rady Slovenskej republiky č.
18/1996 Z. z. o cenách. Zmluvná cena je vyjadrená v eurách.
b) Cena za poskytovanie služieb podľa článku III. tejto Zmluvy zahŕňa všetky náklady Poskytovateľa potrebné
k poskytnutiu služieb podľa tejto Zmluvy do miesta plnenia, vrátane dopravy do miesta plnenia.
c) Zmluvné strany sa dohodli na spôsobe platenia prostredníctvom bezhotovostného platobného styku, ktorý
sa bude realizovať výhradne prevodným príkazom.
d) Zmluvné strany sa dohodli, že platba bude realizovaná na základe faktúry, ktorú Poskytovateľ vystaví
a doručí Objednávateľovi po riadnom a včasnom poskytnutí služieb v súlade s touto Zmluvou. Prílohou
faktúry budú servisné protokoly o vykonaných službách podpísané oboma Zmluvnými stranami.
e) Splatnosť faktúry je tridsať (30) dní a začne plynúť po jej doručení Objednávateľovi. Faktúra sa považuje za
zaplatenú dňom odpísania finančnej sumy z účtu Objednávateľa.
f) Faktúra musí obsahovať všetky náležitosti daňového dokladu podľa zákona č. 222/2004 Z. z. o dani
z pridanej hodnoty v znení neskorších predpisov. Za správne vyhotovenie faktúry zodpovedá v plnom
rozsahu Poskytovateľ.
g) V prípade, že faktúra nebude obsahovať prílohy podľa tejto Zmluvy, všetky náležitosti daňového dokladu
alebo bude obsahovať iné zrejmé nesprávnosti, vady v písaní alebo počítaní, Objednávateľ má právo vrátiť
ju Poskytovateľovi v lehote splatnosti na doplnenie alebo prepracovanie s uvedením nedostatkov, ktoré sa
majú odstrániť. V takomto prípade sa ukončí pôvodná lehota splatnosti a nová 30-dňová lehota splatnosti
začne plynúť doručením doplnenej, opravenej, resp. novej faktúry Objednávateľovi.
3

VI. Povinnosti zmluvných strán
6.1.

Povinnosti zmluvných strán:
(a) Poskytovateľ je povinný zabezpečovať pre Objednávateľa činnosti uvedené v článku III. Tejto Zmluvy.
(b) Poskytovateľ je povinný postupovať pri poskytovaní služieb podľa požiadaviek Objednávateľa, podľa
svojich schopností a možností.
(c) Poskytovateľ je povinný zabezpečiť celý proces inštalácie korekcií softvéru, nových verzií softvéru,
aktuálnej verzie systému EVIDENCIE a doplnkov.
(d) POSKYTOVATEĽ je povinný do šiestich (6) hodín od prijatia telefonického alebo písomného
oznámenia o chybe začať práce na odstránení takejto chyby.
(e) POSKYTOVATEĽ je povinný odstrániť chyby nahlásené v zmysle bodu d) tohto článku v lehotách
 Závažné chyby v softvéri EVIDENCE spôsobené haváriou hardvéru, narušením systému
alebo v dôsledku výpadku elektrickej energie, prípadne klimatizácie - do 48 hodín od prijatia
oznámenia podľa bodu d)
 Chyby softvéru neovplyvňujúce hlavné funkcie systému - do 7 dní od prijatia oznámenia podľa
bodu d)
(f) Sankcie za nedodržanie dohodnutej povinnosti Poskytovateľom sú dohodnuté v článku X. tejto zmluvy.
(g) Objednávateľ je povinný poskytnúť súčinnosť a zabezpečiť sprístupnenie miesta plnenia pre riadne
a včasné vykonanie servisných činností a umožniť zamestnancom poskytovateľa v rozsahu
nevyhnutnom na riadne plnenie povinnosti prístup na pracovisko objednávateľa.
VII. Spôsob a zabezpečenie softvérových podporných služieb

7.1.
7.2.
7.3.
7.4.
7.5.

Služby bude Poskytovateľ poskytovať Objednávateľovi po dobu trvania tejto zmluvy na základe písomnej
požiadavky zo strany Objednávateľa a dostupnosti nových verzií softvéru Poskytovateľa pre používanú
hardvérovú platformu.
Vykonanie služieb bude po vykonaní zásahu písomne potvrdené zodpovedným pracovníkom Objednávateľa
v Protokole o odovzdaní a prevzatí služieb (servisný list).
Po vykonaní služieb vyzve Poskytovateľ Objednávateľa k prevzatiu služieb a k podpisu protokolu o vykonaní
služieb (ďalej len „Výkaz o zásahu“).
Objednávateľ je povinný zabezpečiť overenie vykonania služieb poskytovaných na základe dohody zmluvných
strán na to určeným zodpovedným pracovníkom.
Osobami oprávnenými podpísať (Výkaz o zásahu) sú za Poskytovateľa technický pracovník, ktorý práce
vykonal a za Objednávateľa: plk. Ing. Jozef Mlkvík, PhD., v zastúpení mjr. Ing. Eduard Zeman.
VIII. Práva a povinnosti POSKYTOVATEĽA

8.1.
8.2.
8.3.

8.4.
8.5.
8.6.

Poskytovateľ sa zaväzuje, že služby podľa článku III. tejto Zmluvy bude poskytovať spôsobom, v termínoch,
podľa špecifikácie uvedené v tejto Zmluve a jej prílohách, s primeranou dôslednosťou a obvyklou odbornou
starostlivosťou.
Poskytovateľ pre potreby opráv jednotlivých zariadení použije len komponenty, ktoré sú na tento účel
odporučené resp. certifikované výrobcom predmetného zariadenia.
Poskytovateľ má právo prerušiť poskytovanie služieb v prípadoch neplnenia záväzkov Objednávateľa
vyplývajúcich mu z tejto Zmluvy, a to najviac po dobu pokiaľ je Objednávateľ v omeškaní so splnením si svojej
povinnosti v zmysle tejto Zmluvy. Poskytovateľ nie je viazaný termínmi prijatými pre poskytovanie služieb podľa
článku III. tejto Zmluvy v prípade, ak Objednávateľ nevytvorí ani po písomnom upozornení Poskytovateľa
podmienky potrebné na poskytovanie služieb podľa článku III. tejto Zmluvy. V takom prípade nedodržanie
termínu (najmä Reakčnej doby a Doba opravy) nie je považované za omeškanie POSKYTOVATEĽA pre
poskytovanie služieb podľa článku III. tejto Zmluvy.
Poskytovateľ sa zaväzuje, že v rámci poskytovania služieb podľa článku III. tejto Zmluvy nebudú vyvinuté alebo
upravené SW komponenty obsahovať žiadnu nezdokumentovanú funkcionalitu nepožadovanú
Objednávateľom, ktorá nie je potrebná pre zabezpečenie funkčnosti SW komponentov (tzv. back-doors).
Poskytovateľ zodpovedá za odbornú starostlivosť pri výbere subdodávateľa ako aj za služby vykonané a
zabezpečené na základe zmluvy o subdodávke.
Poskytovateľ je povinný zabezpečiť, aby mal splnené povinnosti ohľadom zápisu do registra partnerov
verejného sektora vo vzťahu k subdodávateľom Poskytovateľa v zmysle zákona č. 315/2016 Z. z. o registri

4

8.7.
8.8.

partnerov verejného sektora a o zmene niektorých zákonov v znení neskorších predpisov (ďalej len "zákon č.
315/2016 Z. z.“).
Poskytovateľ vyhlasuje, že v čase uzatvorenia tejto Zmluvy má splnené povinnosti, ktoré mu vyplývajú v zmysle
zákona č.315/2016 Z. z.
Ak sa budú na strane Poskytovateľa ako Zmluvnej strany podieľať viaceré subjekty, práva z tejto Dohody voči
Objednávateľovi môže uplatňovať výlučne vedúci Poskytovateľ SOVA Digital a.s. IČO: 35 770 911. Vedúci
Poskytovateľ podľa predchádzajúcej vety je oprávnený vykonávať fakturáciu ceny v mene Poskytovateľov, a
tiež je za Poskytovateľov výlučne tento oprávnený vykonávať iné práva voči Objednávateľovi vyplývajúce z tejto
Zmluvy alebo zo všeobecne záväzných právnych predpisov platných na území SR, pokiaľ Zmluva (vrátane
príloh) v konkrétnom prípade neustanovuje inak. Subjekty na strane Poskytovateľa si osobitnou písomnou
dohodou určia a vysporiadajú vzájomné záväzky a oprávnenia vyplývajúce im z tejto Zmluvy.
IX. Práva a povinnosti Objednávateľa

9.1.
9.2.
9.3.

9.4.

Objednávateľ je povinný nahlasovať Poskytovateľovi všetky incidenty postupom podľa tejto Zmluvy.
Objednávateľ je povinný aktívne spolupracovať s Poskytovateľom na riešení nahláseného incidentu
a poskytovať mu všetku potrebnú a požadovanú súčinnosť.
Objednávateľ je povinný:
a) zabezpečiť primerané pracovné prostredie,
b) zabezpečiť prístup do potrebných priestorov a ku všetkým zariadeniam Objednávateľa, ktoré Poskytovateľ
potrebuje na účely poskytovania služieb podľa článku III. tejto Zmluvy,
c) umožniť použitie primeraných prostriedkov diaľkového prístupu pre servisné zásahy v súlade s platnými
internými predpismi Objednávateľa. Zriadenie diaľkového prístupu a jeho používanie môže byť realizované
len po predchádzajúcom prekonzultovaní a preukázateľnom odsúhlasení Objednávateľom. Každý takýto
prístup bude logovaný vrátane všetkých vykonaných aktivít.
Objednávateľ je povinný poskytovať resp. zabezpečiť poskytovanie technických informácií a dokumentov, ktoré
vlastní a týkajú sa požiadavky na službu podľa tejto Zmluvy a požaduje ich Poskytovateľ.
X.

Pravidlá pre zmenu subdodávateľa

10.1 V Prílohe č. 4 tejto Zmluvy sú uvedené údaje o všetkých známych subdodávateľoch Poskytovateľa, ktorí sú
známi v čase uzavierania tejto Zmluvy, a údaje o osobe oprávnenej konať za subdodávateľa v rozsahu meno a
priezvisko, adresa pobytu, dátum narodenia.
10.2 Poskytovateľ je povinný Objednávateľovi oznámiť akúkoľvek zmenu údajov u subdodávateľov uvedených
v Prílohe č. 4 tejto Zmluvy, a to bezodkladne.
10.3 V prípade zmeny subdodávateľa je Poskytovateľ povinný najneskôr do piatich (5) pracovných dní odo dňa zmeny
subdodávateľa predložiť Objednávateľovi informácie o novom subdodávateľovi a predmete subdodávok, pričom
pri výbere subdodávateľa musí Poskytovateľ postupovať tak, aby vynaložené náklady na zabezpečenie plnenia
na základe zmluvy o subdodávke boli primerané jeho kvalite a cene. Subdodávateľ alebo subdodávateľ podľa
osobitného predpisu, ktorý podľa § 11 ods. 1 zákona č. 343/2015 Z. z. má povinnosť zapisovať sa do registra
partnerov verejného sektora, musí byť zapísaný v registri partnerov verejného sektora. Povinnosť zápisu do
registra partnerov verejného sektora upravuje osobitný predpis - zákon č. 315/2016 Z. z.
10.4 Povinnosti Poskytovateľa, vrátane pravidiel výberu subdodávateľa uvedené v bodoch 10.2 a 10.3 tohto článku
Zmluvy platia po celú dobu trvania tejto Zmluvy.
10.5 Poskytovateľ zodpovedá za plnenie zmluvy o subdodávke subdodávateľom tak, ako keby plnenie realizoval sám
a je povinný poskytnúť Objednávateľovi služby na svoju zodpovednosť, v dohodnutom čase a v dohodnutej
kvalite. Poskytovateľ zodpovedá za odbornú starostlivosť pri výbere subdodávateľa ako aj za výsledok činnosti
vykonanej na základe zmluvy o subdodávke.

5

XI. Sankcie
11.1. Ak je Poskytovateľ v omeškaní so začatím odstránenia chyby v softvéri IS EVIDENCE, je Poskytovateľ povinný
zaplatiť Objednávateľovi zmluvnú pokutu vo výške 500,- € s DPH za každú aj začatú hodinu omeškania, ak ide
o servis poskytovaný podľa bodu 6.1. písm. d) tejto Zmluvy.
11.2. Ak je Poskytovateľ v omeškaní s nedodržaním Reakčného času podľa bodu 6.1. písm. e) tejto Zmluvy, je
Poskytovateľ povinný zaplatiť Objednávateľovi zmluvnú pokutu vo výške 500,- € s DPH, a to za každé jednotlivé
porušenie.
11.3. V prípade omeškania Objednávateľa s úhradou riadne doručenej a splatnej faktúry, je Poskytovateľ oprávnený
uplatniť si voči Objednávateľovi úrok z omeškania v zákonom stanovenej výške z dlžnej sumy za každý, aj začatý
deň omeškania.
XII. Zodpovednosť za vady služieb a zodpovednosť za škodu
12.1. Poskytovateľ zodpovedá za to, že poskytovanie služieb podľa článku III. tejto Zmluvy bude poskytované v
najvyššej dostupnej kvalite tak, aby spĺňali podmienky dohodnuté v tejto Zmluve alebo uvedené v písomnej
požiadavke alebo zadaní Objednávateľa. Poskytovanie služieb podľa článku III. tejto Zmluvy má vady v prípade,
ak nespĺňajú podmienku uvedenú v predchádzajúcej vete tohto bodu.
12.2. Poskytovateľ zodpovedá za vady poskytovania služieb podľa článku III. tejto Zmluvy, najmä ak služby boli
poskytnuté odlišne od dohodnutých parametrov a podmienok uvedených v tejto Zmluve. Pri výskyte vady
poskytovania služieb podľa článku III. tejto Zmluvy Objednávateľ na ňu písomne upozorní a Poskytovateľ ju na
vlastné náklady a v termíne stanovenom Zmluvou, inak v termíne vopred dohodnutom s Objednávateľom
odstráni. Ak Zmluvné strany nedohodnú termín odstránenia vád poskytnutých služieb, Objednávateľ je oprávnený
stanoviť primeraný termín odstránenia vád s ohľadom na závažnosť vzniknutej vady služieb.
12.3. V prípade, ak Poskytovateľ neodstráni akýkoľvek incident v súlade s ustanoveniami tejto Zmluvy riadne a včas,
objednávateľ je oprávnený:
a) odstrániť incident svojpomocne respektíve prostredníctvom tretej osoby, pričom náklady na takéto
odstránenie budú uplatnene voči Poskytovateľovi, ktorý sa ich zaväzuje bez zbytočného odkladu uhradiť;
alebo
b) požadovať primeranú zľavu z ceny za poskytnuté služby; alebo
c) odstúpiť od Zmluvy za podmienok ďalej uvedených v tejto Zmluve.
12.4. Poskytovateľ nezodpovedá za incidenty podľa tejto Zmluvy, ktoré boli spôsobené použitím podkladov alebo
pokynov prevzatých od Objednávateľa a/alebo iných subjektov, pokiaľ Poskytovateľ ani pri vynaložení všetkej
odbornej starostlivosti nemohol zistiť ich nevhodnosť alebo na ich nevhodnosť upozornil Objednávateľa, ktorý
však na ich použití výslovne trval.
12.5. Poskytovateľ nezodpovedá Objednávateľovi za incidenty podľa tejto Zmluvy v prípade, ak tieto boli preukázateľne
spôsobené zavineným konaním Objednávateľa a/alebo tretích osôb pôsobiacich na strane Objednávateľa.
12.6. Každá zo Zmluvných strán nesie zodpovednosť za spôsobenú škodu v súlade so všeobecne záväznými
právnymi predpismi platnými na území SR a tejto Zmluvy. Zmluvné strany sa zaväzujú k vyvinutiu maximálneho
úsilia k predchádzaniu škodám a k minimalizácii vzniknutých škôd.
12.7. V prípade, ak Poskytovateľ spôsobí Objednávateľovi porušením svojich povinnosti vyplývajúcich z tejto Zmluvy
akúkoľvek škodu, zodpovednosť za škodu a povinnosť na jej náhradu Objednávateľovi sa bude riadiť a spravovať
ustanoveniami § 373 a nasl. Obchodného zákonníka, pričom Poskytovateľ bude povinný nahradiť
Objednávateľovi skutočnú škodu.
XIII. Prechod vlastníctva a nebezpečenstva škody, licenčná doložka
13.1. Zmluvné strany sa dohodli, že v prípade, ak pri poskytovaní služieb podľa článku III. tejto Zmluvy sa zo strany
Poskytovateľa majú niektoré veci stať vlastníctvom Objednávateľa, prechádza na Objednávateľa vlastnícke právo
dňom odovzdania alebo inštalácie takýchto vecí. Nebezpečenstvo škody prechádza na Objednávateľa dňom
odovzdania veci.
13.2. Pokiaľ na základe a na účely plnenia tejto Zmluvy Poskytovateľ vytvorí alebo zabezpečí pre Objednávateľa
vytvorenie autorského diela v zmysle ustanovení zákona č. 185/2015 Z.z. Autorský zákon v znení neskorších
predpisov (ďalej len „zákon č.185/2015 Z. z.“), udeľuje Poskytovateľ Objednávateľovi nevýhradnú, neprenosnú,
teritoriálne a časovo neobmedzenú licenciu na použitie takého autorského diela na účely a v podobe, v akej bolo
vytvorené a poskytnuté Objednávateľovi počas celej doby trvania ochrany autorského diela.

6

13.3. Objednávateľ je oprávnený autorské dielo, ktoré by malo v súlade s bodom 13.2. tohto článku zmluvy povahu
počítačového programu meniť a upravovať za podmienok uvedených v § 87 až § 89 zákona č. 185/2015 Z. z.
Udelenie takéhoto súhlasu na použitie autorského diela je bezodplatné.
13.4. Pre softvér majúci povahu cudzieho autorského diela bežne dostupného na trhu a špecificky nevytvoreného v
rámci poskytovania služieb podľa tejto Zmluvy budú platiť obvyklé licenčné podmienky stanovené príslušným
nositeľom autorských majetkových a/alebo distribučných práv s ktorými je takýto softvér šírený.
XIV. Ochrana osobných údajov
14.1. Zmluvné strany berú na vedomie, že poskytovaním služieb Poskytovateľom podľa tejto Zmluvy môže dôjsť k
spracúvaniu osobných údajov.
14.2. Objednávateľ vyhlasuje, že osobne údaje spracúvané v rámci IS EVIDENCE (vrátane jeho neskorších verzii) a
spôsob ich získania Objednávateľom neporušuje práva tretích osôb, ako ani žiadne z ustanovení zákona č.
18/2018 Z. z. o ochrane osobných údajov a o zmene a doplnení niektorých zákonov (ďalej len „zákon č. 18/2018
Z. z.“).
14.3. Poskytovateľovi v súvislosti so spracúvaním osobných údajov podľa tohto článku vznikajú práva a povinnosti
upravené zákonom č.18/2018 Z. z., ktorý je pri spracúvaní osobných údajov povinný dodržiavať.
14.4. Poskytovateľ je povinný chrániť osobne údaje pred náhodným alebo neoprávneným poškodením a zničením,
náhodnou stratou, zmenou, nedovoleným prístupom a sprístupnením, ako aj pred akýmikoľvek inými formami
spracúvania, ktoré sú v rozpore so všeobecne záväznými právnymi predpismi platnými na území SR. Po
dosiahnutí účelu spracúvania je Poskytovateľ povinný osobne údaje zlikvidovať a/alebo odovzdať
Objednávateľovi, ak všeobecne záväzné právne predpisy platné na území ST neustanovujú inak.
14.5. Poskytovateľ je povinný zachovávať mlčanlivosť o osobných údajoch, s ktorými príde do styku v súvislosti s
plnením tejto zmluvy. Poskytovateľ je povinný zabezpečiť, aby každý zamestnanec Poskytovateľa, ktorý príde do
styku s osobnými údajmi, zachoval o nich mlčanlivosť a nevyužíval ich na iný účel, ako je účel plnenia podľa tejto
Zmluvy.
14.6. Poskytovateľ nie je oprávnený bez písomného súhlasu Objednávateľa akýmkoľvek spôsobom sprístupňovať,
zverejňovať, predávať, prevádzať alebo iným spôsobom, ako je dohodnuté v zmluve, nakladať s osobnými údajmi
poskytnutými Objednávateľom, podľa tohto článku Zmluvy.
XV. Trvanie a skončenie Zmluvy
15.1. Táto zmluva sa uzatvára na dobu určitú a to na dobu 36 mesiacov od nadobudnutia jej účinnosti.
15.2. Zmluvný vzťah založený touto Zmluvou možno skončiť nasledovne:
15.2.1. písomnou dohodou Zmluvných strán, a to dňom uvedeným v takejto dohode; v dohode o ukončení Zmluvy sa
súčasne upravia aj nároky Účastníkov zmluvy vzniknuté na základe alebo v súvislosti so Zmluvou,
15.2.2. písomným odstúpením od Zmluvy,
15.2.3. písomnou výpoveďou.
15.3. Objednávateľ je oprávnený písomne odstúpiť od tejto Zmluvy v prípade podstatného porušenia Zmluvy zo
strany Poskytovateľa. Za podstatné porušenie zmluvy sa považuje:
a) Poskytovateľ koná v rozpore s touto Zmluvou, a/alebo všeobecne záväznými právnymi predpismi platnými
na území SR na písomnú výzvu Objednávateľa toto konanie a jeho následky v určenej primeranej lehote
neodstráni;
b) Objednávateľ si zvolí odstúpenie ako nárok z vadného plnenia podľa ustanovenia § 436 Obchodného
zákonníka.
15.4. Objednávateľ je oprávnený odstúpiť od Zmluvy aj:
a) v súlade s bodom 12.3 písm. c) tejto Zmluvy,
b) ak proti Poskytovateľovi začalo konkurzné konanie alebo reštrukturalizácia,
c) ak Poskytovateľ vstúpil do likvidácie,
d) ak Poskytovateľ nebol v čase uzavretia Zmluvy zapísaný v registri partnerov verejného sektora alebo ak bol
vymazaný z registra verejného sektora.
15.5. Poskytovateľ je oprávnený písomne odstúpiť od tejto Zmluvy v prípade podstatného porušenia Zmluvy zo
strany Objednávateľa, ktorým sa rozumie prípad, ak je Objednávateľ v omeškaní s uhradením faktúry o viac
ako šesťdesiat (60) kalendárnych dní po lehote jej splatnosti.
15.6. Odstúpenie od Zmluvy musí mať písomnú formu, musí sa v ňom uviesť dôvod odstúpenia a musí byť
doručené druhej Zmluvnej strane v súlade so Zmluvou. Odstúpenie je účinné dňom jeho doručenia druhej
Zmluvnej strane.
7

15.7. Pre vylúčenie akýchkoľvek pochybností sa Zmluvné strany dohodli, že odstúpenie od Zmluvy nemá vplyv na
povinnosti oboch Zmluvných strán týkajúce sa záručného autorizovaného servisu.
15.8. Odstúpenie od Zmluvy sa nedotýka právnych vzťahov (plnení) vzniknutých do okamihu odstúpenia od Zmluvy. Pri
odstúpení od Zmluvy Zmluvné strany nebudú povinné vrátiť plnenia poskytnuté im pred odstúpením od Zmluvy
druhou Zmluvnou stranou a nebudú oprávnené žiadať vrátenie plnení poskytnutých pred odstúpením od Zmluvy
druhej Zmluvnej strany. Nároky Poskytovateľa na zaplatenie ceny za plnenia poskytnuté Objednávateľovi pred
odstúpením nebudú odstúpením od Zmluvy dotknuté a Objednávateľ je povinný ich uspokojiť.
15.9. Túto Zmluvu môžu Zmluvné strany písomne vypovedať aj bez udania dôvodu s výpovednou lehotou šesť (6)
mesiacov. Výpovedná lehota začína plynúť prvým dňom mesiaca nasledujúceho po mesiaci, v ktorom bola
písomná výpoveď doručená druhej Zmluvnej strane.
XVI. Záverečné ustanovenia
16.1. Táto Zmluva nadobúda platnosť dňom jej podpisu obidvomi Zmluvnými stranami a účinnosť dňom nasledujúcim po
dni zverejnenia v Centrálnom registri zmlúv, ktorý vedie Úrad vlády SR.
16.2. Táto Zmluva je povinne zverejňovanou zmluvou v zmysle § 5a zákona č. 211/2000 Z. z. o slobodnom prístupe
k informáciám a o zmene a doplnení niektorých zákonov (zákon o slobode informácií) v znení neskorších
predpisov. Zverejnenie Zmluvy sa nepovažuje za porušenie ani ohrozenie obchodného tajomstva a informácie
označené v tejto Zmluve ako dôverné v zmysle § 271 ods. 2 Obchodného zákonníka sa nepovažujú za dôverné.
16.3. Všetky zmeny tejto Zmluvy možno vykonať výlučne dohodou vo forme očíslovaných písomných dodatkov k tejto
Zmluve, podpísaných zástupcami oboch Zmluvných strán.
16.4. Práva a povinnosti Zmluvných strán, ktoré nie sú výslovne upravené v tejto Zmluve sa riadia príslušnými
ustanoveniami Obchodného zákonníka a súvisiacimi ostatnými všeobecne záväznými právnymi predpismi platnými
na území Slovenskej republiky.
16.5. Táto Zmluva je vyhotovená v piatich (5) rovnopisoch v slovenskom jazyku s platnosťou originálu, z ktorých
Objednávateľ obdrží tri (3) rovnopisy a Poskytovateľ obdrží dva (2) rovnopisy.
16.6. Neoddeliteľnou súčasťou tejto Zmluvy sú nasledujúce prílohy:
a) Príloha č. 1: Opis predmetu zákazky,
b) Príloha č. 2 :Štruktúrovaný rozpočet servisnej zmluvy
c) Príloha č. 3: Oprávnené osoby účastníkov zmluvy
d) Príloha č. 4: Zoznam subdodávateľov
16.7. Zmluvné strany vyhlasujú, že si túto Zmluvu prečítali, jej obsahu porozumeli a na znak toho, že obsah tejto Zmluvy
zodpovedá ich skutočnej a slobodnej vôli, ju podpisujú.

V Bratislave dňa:

V Bratislave dňa:

za Objednávateľa:

za Poskytovateľa:

..................................................................
Ing. Ondrej VARAČKA
generálny tajomník služobného úradu
Ministerstva vnútra Slovenskej republiky

.......................................................
Ing. Martin MORHÁČ
predseda predstavenstva
SOVA Digital a.s., Bratislava

8

Opis predmetu zákazky

Príloha č.1

1. Všeobecné vymedzenie predmetu zákazky
Elektronický informačný a evidenčný systém na správu expertíznych záznamov a spisov, skúmaných vzoriek a
expertíz (ďalej len „IS EVIDENCE“).
IS EVIDENCE poskytuje široké spektrum aktivít, ktoré podporujú a uľahčujú prácu v laboratóriu. Zlepšuje
bezpečnosť vďaka správe používateľských práv, logovaniu a sofistikovanému workflowu, ktorý zabraňuje
používateľovi spraviť metodickú chybu pri práci.
Miesto plnenia:
• Kriminalistický a expertízny ústav Policajného zboru, Sklabinská ul. č. 1, Bratislava,
• Kriminalistický a expertízny ústav Policajného zboru, Príboj č. 560, Slovenská Ľupča,
• Kriminalistický a expertízny ústav Policajného zboru, Kuzmányho č. 8, Košice.
2. Stručný opis predmetu zákazky
Kontrola, aktualizácia, diagnostika a podpora systému - IS EVIDENCE.
IS EVIDENCE je využívaný pri výkone expertíznych činností pre spracovanie a management laboratórnych
informácii. Súčasťou systému IS EVIDENCE je aj podystém KEU NEO, ktorý využívajú kriminalistický technici v
rámci Slovenskej republiky, implementovaný do viacerých systémov v rámci MV SR.
3. Podrobný opis predmetu zákazky (Technická špecifikácia )
3.1. Softvérové podporné služby pre IS EVIDENCE, jeho subsystémy a KEU NEO
Zabezpečenie pri poskytovaní podporných služieb pre softvér:
- úprava systému EVIDENCE v zmysle požiadaviek objednávateľa,
- odstránenie chýb, chybných funkcií alebo porúch v softvéri,
- update systému EVIDENCE podľa požiadaviek objednávateľa,
- vykonanie upgrade softvéru, pre ktorý je dostupná novšia verzia,
- inštalácie softwarových aktualizácii a antivírovej ochrany serverovej aj klientskej časti,
- kontrola konzistencie databáz a kontrola funkčnosti synchronizačnej aplikácie medzi jednotlivými servermi,
- diagnostika hardwarových komponentov systému,
- konzultácie poskytnuté emailom a telefonicky
- poskytnutie najnovších informácii o vývoji systému,
- predloženie technickej správy o stave systému, ktorej súčasťou bude analýza rizík, návrhy technického riešenia
ich odstránenia, predpokladaný výpočet nákladov, možnosti rozširovania alebo zefektívňovania systému
- monitoring stavu serverov IS EVIDENCE,
- údržba, oprava a výmena pevných diskov integrovaných do serverov,
- školenie nových užívateľov.
Tabuľka č. 1 Prehľad podporných servisných služieb pre IS EVIDENCE k zadaniu objednávky
Rozsah servisných služieb č. 1:
Rozsah servisných služieb č. 2:
Rozsah servisných služieb č. 3:
Rozsah servisných služieb č. 4:
Rozsah servisných služieb č. 5:

odstránenie chýb, chybných funkcií alebo porúch v softvéri
(do 48 hodín od nahlásenia poruchy)
update systému Evidence 2
(podľa požiadaviek objednávateľa)
vykonanie upgrade softvéru, pre ktorý je dostupná novšia
verzia (každé 3 mesiace)
Inštalácie softwarových aktualizácii a antivírovej ochrany
serverovej aj klientskej časti (raz mesačne)
Kontrola konzistencie databáz a kontrola funkčnosti
synchronizačnej aplikácie medzi jednotlivými servermi
minimálne štyrikrát ročne alebo po servisnom zásahu do
systému

9

Rozsah servisných služieb č. 6:
Rozsah servisných služieb č. 7:
Rozsah servisných služieb č. 8:
Rozsah servisných služieb č. 9:

Rozsah servisných služieb č. 10:
Rozsah servisných služieb č. 11:
Rozsah servisných služieb č. 12:
Rozsah servisných služieb č. 13:
Rozsah servisných služieb č. 14:
3.1.1.

Diagnostika hardwarových komponentov systému
(raz za kvartál)
Konzultácie poskytnuté emailom a telefonicky v rozsahu
pondelok – piatok 9:00 hod. – 15:00 hod
Poskytnutie najnovších informácii o vývoji systému
(každé tri mesiace)
Predloženie technickej správy o stave systému, ktorej
súčasťou bude analýza rizík, návrhy technického riešenia
ich odstránenia, predpokladaný výpočet nákladov,
možnosti rozširovania alebo zefektívňovania systému
(každých 9 mesiacov)
Monitoring stavu serverov IS EVIDENCE. (raz mesačne)
Údržba, oprava a výmena pevných diskov integrovaných
do serverov po tri kusy na každý server
(do 48 hod od nahlásenia poruchy)
Obnova softvéru na poškodených staniciach po
hardvérovej poruche na servisnej stanici
(do 7 dní od nahlásenia poruchy)
Udržiavanie
operačných
systémov
serverov
v aktualizovanom stave (raz mesačne)
Školenie nových užívateľov v rozsahu 3 osôb za 1 rok

Požiadavka na odstránenie chýb na HW a SW:
- do 48 hodín od prijatia oznámenia telefonicky alebo emailom, do 7 dní u chýb softvéru
neovplyvňujúce hlavné funkcie systému

3.1.2. Rozsah spravovaných zariadení:
Centrálny server IS EVIDENCE,
pracovné stanice na KEU PZ
- Bratislava (171 pracovísk 161 užívateľov),
- Slovenská Ľupča (51 pracovísk 47 užívateľov),
- Košice (58 pracovísk 52 užívateľov),
- pracovné stanice 341 kriminalistických technikov na okresných a krajských riaditeľstvách Policajného
zboru:
- OKP Banská Bystrica;-OKP Bardejov;-OKP BA 1;-OKP BA 2;-OKP BA 3; - OKP BA 4;-OKP Senec;-OKP
Malacky;-OKP Pezinok;-OKP BA 5;-OKP Brezno;-OKP Čadca;-OKP Dolný Kubín;-OKP Dunajská Streda;-OKP
Galanta;-OKP Humenné;-OKP KRPZ Bratislava;-OKP KRPZ Banská Bystrica;-OKP Komárno;-OKP Košice OR
PZ;-OKP Košice – okolie;-OKP Levice;-OKP Liptovský Mikuláš;-OKP Lučenec;-OKP Martin;-OKP Michalovce;OKP Nitra;-OKP Nové Zámky;-OKP Poprad;-OKP Považská Bystrica;-OKP Prešov;-OKP Prievidza;-OKP
Rimavská Sobota;-OKP Rožňava;-OKP Ružomberok;-OKP Senica;-OKP Stará Ľubovňa;-OKP Svidník;-OKP
Topoľčany;-OKP Trebišov;-OKP Trenčín;-OKP Trnava;-OKP Vranov nad Topľou;-OKP Zvolen;-OKP Žiar nad
Hronom;-OKP Žilina;-OKP BA5;-OPKTČ;-OKP Prešov;-OKP Veľký Krtíš;-OKP Nové Mesto nad Váhom;-OKP
Bratislava IV;-OKP Šaľa;-OKP Revúca;-OKP Partizánske;-OKP Spišská Nová Ves;-OKP Pezinok;-OKP
Kežmarok;-OKP KRPZ Košice;-OKP KRPZ Prešov;-OKP KRPZ Žilina;-OKP KRPZ Nitra;-OKP KRPZ Trenčín;OKP KRPZ Trnava;-OKP Partizánske.
3.1.3.
Spôsob fakturácie:
Každé 3 mesiace 1/12 z ceny celkom stanovenej za Softvérové podporné služby pre IS EVIDENCE, jeho
subsystémy a KEU NEO. Súčasťou bude potvrdený protokol o poskytnutí služby (Výkaz o zásahu).

10

3.2. Cena jedného človekodňa za služby a opravy mimo základné pokrytie
Poskytovateľ zabezpečí mimo základné pokrytie servisných služieb z bodu 3.1 na základe požiadavky
Objednávateľa v maximálnom rozsahu 72 človekodní:
- oprava chybných komponentov (okrem pevných diskov integrovaných do serverov, napájacích zdrojov
servera),
- inštalácie platených upgrade softvéru a hardvéru (okrem antivírovej ochrany serverovej a klientskej časti IS
EVIDENCE, jeho subsystémov a KEU NEO),
- diagnostika v prípade havarijných stavov hardwarových komponentov systému mimo rozsah základného
pokrytia servisných služieb na všetkých pracoviskách,
- zálohovanie v prípade havarijných stavov mimo rozsah základného pokrytia servisných služieb,
- kontrola a odstránenie chýb na serveroch a klientskych staniciach v prípade poškodenia IS EVIDENCE
potencionálne nebezpečnou aplikáciou (napr. vírusy, malware, spyware),
- odstránenie nekompatibility systému IS EVIDENCE, ktorá bola zapríčinená inštaláciou aplikácie tretej strany.
Tabuľka č. 2 Prehľad servisných služieb mimo základné pokrytie pre zadanie objednávky
Rozsah servisných služieb mimo základné pokrytie Oprava chybných komponentov (okrem pevných diskov
č. 1:
integrovaných do serverov, napájacích zdrojov servera)
Rozsah servisných služieb mimo základné pokrytie Inštalácie platených upgrade softvéru a hardvéru (okrem
č. 2:
antivírovej ochrany serverovej a klientskej časti IS
EVIDENCE, jeho subsystémov a KEU NEO)
Rozsah servisných služieb mimo základné pokrytie Diagnostika v prípade havarijných stavov hardwarových
č. 3:
komponentov systému mimo rozsah základného pokrytia
servisných služieb na všetkých pracoviskách
Rozsah servisných služieb mimo základné pokrytie Zálohovanie v prípade havarijných stavov mimo rozsah
č. 4:
základného pokrytia servisných služieb.
Rozsah servisných služieb mimo základné pokrytie Kontrola a odstránenie chýb na serveroch a klientskych
č. 5:
staniciach v prípade poškodenia IS EVIDENCE
potencionálne nebezpečnou aplikáciou (napr. vírusy,
malware, spyware)
Rozsah servisných služieb mimo základné pokrytie Odstránenie nekompatibility systému IS EVIDENCE, ktorá
č. 6:
bola zapríčinená inštaláciou aplikácie tretej strany.
3.2.1.

Požiadavka na odstránenie chýb na HW a SW:
- do 7 dní od prijatia objednávky

3.2.2.

Spôsob fakturácie:
Po vykonaní služby. Súčasťou bude potvrdený protokol o poskytnutí služby ( Výkaz o zásahu)..

11

Príloha č. 2

Štruktúrovaný rozpočet ceny Servisnej zmluvy
Tabuľka č.1 Cena celkom za „Softvérové podporné služby pre IS EVIDENCE“
Názov

1. Softvérové podporné
služby pre IS EVIDENCE,
jeho subsystémy a KEU
NEO **

Počet

Cena za 1 rok
trvania
Servisnej
zmluvy/ cena za
1 človekodeň

Maximálna cena
celkom v EUR bez
DPH za 3 roky
trvania Servisnej
zmluvy / za 72
človekodní

DPH

DPH

(%)

(EUR)

Maximálna
cena celkom
v EUR s DPH
za 3 roky
trvania
Servisnej
zmluvy / za 72
človekodní

395 000,00

1 185 000,00

20

237 000,00

1 422 000,00

650,00

46 800,00

20

9 360,00

56 160,00

1 231 800,00 *

20

246 360,00

1 478 160,00

3 roky
trvania
Servisnej
zmluvy

Rozsah servisných služieb
č.1-14
2. Cena jedného človekodňa
za služby a opravy mimo
základné pokrytie **
Rozsah servisných služieb
mimo základné pokrytie č.1 -6

72 človekodní
počas trvania
Servisnej
zmluvy

Cena celkom za
„Softvérové podporné služby pre IS EVIDENCE“

* maximálna cena celkom za dodanie požadovaného predmetu zákazky vyjadrená v EUR bez DPH
** Presná špecifikácia v rozsahu podľa Prílohy č. 1 – Opis predmetu zákazky
Pozn. Všetky uvedené ceny musia byť zaokrúhlené na dve (2) desatinné miesta.

12

Príloha č. 3
Oprávnené osoby účastníkov zmluvy

Služby bude Poskytovateľ poskytovať Objednávateľovi po dobu trvania tejto zmluvy na základe písomnej
požiadavky zo strany Objednávateľa a dostupnosti nových verzií softvéru Poskytovateľa pre používanú
hardvérovú platformu. Vykonanie služieb bude po vykonaní zásahu písomne potvrdené zodpovedným
pracovníkom Objednávateľa v Protokole o odovzdaní a prevzatí služieb (servisný list).
Po vykonaní služieb vyzve Poskytovateľ Objednávateľa k prevzatiu služieb a k podpisu protokolu o vykonaní
služieb (ďalej len „Výkaz o zásahu“).Objednávateľ je povinný zabezpečiť overenie vykonania služieb
poskytovaných na základe dohody zmluvných strán na to určeným zodpovedným pracovníkom.
Osobami oprávnenými podpísať (Výkaz o zásahu) sú:
za Poskytovateľa technický pracovník, ktorý práce vykonal
- Ing. Kristián Zastko
email:, kristian.zastko@sova.sk
mobil: 0903 518 442
v zastúpení
- Ing. Igor Fingerland
email: igor.fingerland@sova.sk
mobil: 0903 725 328
a za Objednávateľa:

plk. Ing. Jozef Mlkvík, PhD.
email: jozef.mlkvik@minv.sk
mobil: +421 905 728 139

v zastúpení

mjr. Ing. Eduard Zeman
email: eduard.zeman@minv.sk
mobil: +421 911 984 570

13

Príloha č. 4
Zoznam subdodávateľov

„Softvérové podporné služby pre IS EVIDENCE“
Zoznam subdodávateľov
Por.
Označenie
číslo
subdodávateľa
(obchodné meno,
IČO, sídlo)
1.
///
2.
3.

Osoba/osoby
oprávnené konať
v mene subdodávateľa
(meno a priezvisko)

Bydlisko osoby oprávnenej
konať v mene
subdodávateľa

Dátum narodenia
osoby oprávnenej
konať v mene
subdodávateľa

SOVA Digital a.s., Bratislava, týmto vyhlasuje, že nebude pri plnení dodávok využívať subdodávateľov.

V Bratislave dňa:

____________________________
Ing. Martin MORHÁČ
predseda predstavenstva
SOVA Digital a.s., Bratislava

14

