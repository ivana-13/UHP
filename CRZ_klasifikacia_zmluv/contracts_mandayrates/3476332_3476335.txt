ZMLUVA O POVERENÍ SP RACÚV ANÍM OSOBNÝCH Ú DAJOV
(ďalej len „Zmluva“) uzavretá podľa ustanovenia článku 28 Nariadenia Európskeho parlamentu
a Rady (EÚ) 2016/679 o ochrane fyzických osôb pri spracúvaní osobných údajov a o voľnom
pohybe takýchto údajov, ktorým sa zrušuje smernica 95/46/ES (všeobecné nariadenie o ochrane
údajov) (ďalej len „Nariadenie EÚ“ alebo „GDPR“).
______________________________________________________________________________
č. zmluvy Prevádzkovateľa: 28/2018/OPS-57
č. zmluvy Sprostredkovateľa:
1. ZMLUVNÉ STRANY
Názov:
Univerzita Mateja Bela v Banskej Bystrici
Sídlo:
Národná 12, 974 01 Banská Bystrica
Štatutárny orgán:
doc. Ing. Vladimír Hiadlovský, PhD., rektor
Osoba zodpovedná za plnenie zmluvy a oprávnená rokovať vo veciach zmluvných:
Ing. Ladislav Monček – kvestor
Osoba zodpovedná za plnenie zmluvy a oprávnená rokovať vo veciach technických:
Mgr. Marta Juríčková – vedúca oddelenia verejného obstarávania
IČO:
30 232 295
DIČ:
2021109211
IČ DPH:
SK 2021109211
Bankové spojenie:
Štátna pokladnica Bratislava
Číslo účtu:
SK75 8180 0000 0070 0009 5590
Registrácia:
Verejná vysoká škola podľa zákona č. 131/2002 Z. z. o vysokých školách
a o zmene a doplnení niektorých zákonov v znení neskorších predpisov,
zriadená zákonom č. 139/1992 Zb. o zriadení Univerzity Mateja Bela
v Banskej Bystrici
(ďalej len „Prevádzkovateľ“ alebo aj „Univerzita“)
a
Názov:
eBIZ a.s.
Sídlo:
Lehotského 1, 811 06 Bratislava
Zastúpená:
Ing. Boris Kordoš, predseda predstavenstva
Osoba zodpovedná za plnenie zmluvy a oprávnená rokovať vo veciach technických a zmluvných:
Matej Marcin, CTO, matej.marcin@ebiz.sk, 0910 977 071
Kontakt na zodpovednú osobu poverenú dohľadom nad ochranou osobných údajov v súlade
s Nariadením EU (ak je určená):
Matej Marcin, CTO, matej.marcin@ebiz.sk, 0910 977 071
IČO:
47455004
DIČ:
2023899922
IČ DPH:
nie je platcom DPH
Bankové spojenie:
Tatra banka a.s.
Číslo účtu:
Registrácia:
Okresný súd Bratislava I., Oddiel: Sa, Vložka č.: 5854/B
(ďalej len "Sprostredkovateľ“ alebo aj „eBIZ“)
(ďalej Prevádzkovateľ a Sprostredkovateľ spolu aj ako „Zmluvné strany“ alebo jednotlivo „Zmluvná
strana“).
Zmluvné strany, vedomé si svojich záväzkov v tejto Zmluve obsiahnutých a s úmyslom byť
touto Zmluvou viazané, dohodli sa na nasledujúcom znení Zmluvy:

2. ZÁKLADNÉ USTANOVENIA
2.1 Spracúvanie osobných údajov Sprostredkovateľom sa riadi touto Zmluvou, ktorá zaväzuje
Sprostredkovateľa voči Prevádzkovateľovi.
2.2 Prevádzkovateľ prehlasuje, že spĺňa všetky podmienky a požiadavky v tejto Zmluve
stanovené a je oprávnený túto Zmluvu uzavrieť a riadne plniť záväzky v nej obsiahnuté.
2.3 Sprostredkovateľ prehlasuje, že spĺňa všetky podmienky a požiadavky v tejto Zmluve
stanovené a je oprávnený túto Zmluvu uzavrieť a riadne plniť záväzky v nej obsiahnuté.
2.4 Prevádzkovateľ je povinný uzatvoriť Zmluvu alebo iný právny úkon so Sprostredkovateľom
pred začatím spracúvania osobných údajov, najneskôr v deň začatia spracúvania osobných
údajov.
3. PREDMET ZMLUVY
3.1 Predmetom tejto Zmluvy je poverenie Sprostredkovateľa Prevádzkovateľom spracúvať v jeho
mene osobné údaje v rozsahu a za podmienok dojednaných s Prevádzkovateľom v tejto
Zmluve a v Zmluve č. 12/2015/OPS-37 o prístupe k softvérovému nástroju a o spôsobe
užívania softvéru pre riadenie plánovania zákaziek zo dňa 23.04.2015 a v Zmluve č.
50/2017/OPS-107 zo dňa 10.10.2017 o rozvoji softvérového nástroja pre riadenie plánovania
zákaziek.
3.2 Účelom spracúvania osobných údajov je plnenie úloh v zmysle Prílohy č. 1 Zmluvy
č. 12/2015/OPS-37 zo dňa 23.04.2015 najmä:
1. vedenie databázy oprávnených osôb Prevádzkovateľa ako používateľov e-systému, ktorým
je na žiadosť Prevádzkovateľa pridelený prístup do systému
2. komunikácia formou poradenstva s evidovanými osobami ako žiadateľmi o pomoc
pri riešení problému súvisiaceho s procesom verejného obstarávania
3.3 Sprostredkovateľ je oprávnený spracúvať osobné údaje, ktoré mu poskytol Prevádzkovateľ len
počas dohodnutej doby, v rozsahu, na účel spracúvania a za podmienok dojednaných s
Prevádzkovateľom v tejto Zmluve a spôsobom podľa Nariadenia Európskeho parlamentu
a Rady (EÚ) 2016/679 o ochrane fyzických osôb pri spracúvaní osobných údajov a o voľnom
pohybe takýchto údajov, ktorým sa zrušuje smernica 95/46/ES (všeobecné nariadenie
o ochrane údajov) (ďalej len „Nariadenie EÚ“ alebo „GDPR“).
4. SPÔSOB PLNENIA ZMLUVY
4.1
4.2

4.3

4.4

4.5
4.6

Prevádzkovateľom je subjekt, ktorý sám alebo spoločne s inými určí účel a prostriedky
spracúvania osobných údajov.
Sprostredkovateľom je subjekt, ktorý spracúva osobné údaje v mene Prevádzkovateľa,
v rozsahu a za podmienok dojednaných s Prevádzkovateľom v písomnej zmluve podľa
ustanovenia článku 28 Nariadenia EÚ.
Osobnými údajmi sú informácie týkajúce sa identifikovanej alebo identifikovateľnej fyzickej
osoby (ďalej len „dotknutá osoba“); identifikovateľná fyzická osoba je osoba, ktorú možno
identifikovať priamo alebo nepriamo, najmä odkazom na identifikátor, ako je meno,
identifikačné číslo, lokalizačné údaje, online identifikátor alebo odkazom na jeden, či viaceré
prvky, ktoré sú špecifické pre fyzickú, fyziologickú, genetickú, psychickú, mentálnu,
ekonomickú, kultúrnu alebo sociálnu identitu tejto fyzickej osoby
Oprávnenou osobou Prevádzkovateľa alebo Sprostredkovateľa je každá osoba konajúca
na základe poverenia Prevádzkovateľa alebo Sprostredkovateľa v zmysle tejto Zmluvy, ktorá
má prístup k osobným údajom a tieto môže spracúvať pod dohľadom Prevádzkovateľa alebo
Sprostredkovateľa len na základe pokynov Prevádzkovateľa, v rozsahu a spôsobom podľa
tejto Zmluvy a podľa ustanovení osobitných predpisov.
Dotknutou osobou je každá identifikovaná alebo identifikovateľná osoba, ktorej osobné
údaje sa spracúvajú v zmysle tejto Zmluvy.
Kategóriami dotknutých osôb, ktorých osobné údaje bude Sprostredkovateľ spracúvať na
účely v zmysle tejto Zmluvy sa rozumejú zamestnanci Univerzity ako používatelia e-systému
prevádzkovaného Sprostredkovateľom.

4.7

4.8

Typ osobných údajov dotknutých osôb, ktoré bude Sprostredkovateľ spracúvať na účely
v zmysle tejto Zmluvy je nasledovný:
a) titul, meno a priezvisko zamestnanca Univerzity, ktorý je používateľom
b) emailová adresa, z ktorej prišla požiadavka
c) názov súčasti Univerzity na ktorej používateľ pracuje
d) a ďalšie údaje, ktoré sú obsahom e-mailovej komunikácie a požiadavky o pomoc
a príslušnej odpovede operátora
Sprostredkovateľ je oprávnený začať so spracúvaním osobných údajov v mene
Prevádzkovateľa odo dňa účinnosti tejto Zmluvy a počas doby uvedenej v článku 7.
5. PODMIENKY SPRACÚVANIA OSOBNÝCH ÚDAJOV

5.1

5.2

5.3
5.4

5.5

5.6

Prevádzkovateľ vyhlasuje, že pri výbere Sprostredkovateľa dbal na jeho odbornú a
technickú spôsobilosť a schopnosť poskytnúť dostatočné záruky, že sa prijmú primerané
technické a organizačné opatrenia tak, aby spracúvanie spĺňalo požiadavky Nariadenia EU
a aby sa zabezpečila ochrana práv dotknutých osôb. Prevádzkovateľ berie do úvahy, že
nesmie zveriť spracúvanie osobných údajov Sprostredkovateľovi, ak by tým mohli byť
ohrozené práva a právom chránené záujmy dotknutých osôb
Sprostredkovateľ vyhlasuje, že poskytuje dostatočné záruky a je schopný odborne,
technicky, organizačne a personálne spôsobilý spracovávať osobné údaje bezpečných
spôsobom tak, aby tým nemohli byť ohrozené práva a právom chránené záujmy iných. Pre
dosiahnutie dostatočných záruk sa zaväzuje prijať a dodržiavať dostatočné a primerané
technické a organizačné opatrenia podľa článku 32 Nariadenia EU tak, aby zaistil úroveň
primeranej bezpečnosti pre práva fyzických osôb v súlade s požiadavkami Nariadenia EU.
Zmluvné strany sa dohodli na zásadách a podmienkach spracúvania osobných údajov
uvedených v tejto Zmluve.
Prevádzkovateľ je zaviazaný poskytnúť Sprostredkovateľovi osobné údaje uvedené v bode
4.6 a 4.7 nasledovným spôsobom:
a) žiadosť o pridelenie prístupového práva novým používateľom Prevádzkovateľa zasiela na
adresu podpora@ebiz.sk vedúca referátu verejného obstarávania,
b) používatelia zasielajú svoje žiadosti o pomoc/konzultáciu emailom na adresu
podpora@ebiz.sk .
Prevádzkovateľ je:
a) povinný oznámiť všetkým dotknutým osobám už pri získavaní ich osobných údajov, že
tieto údaje môže spracúvať v jeho mene aj Sprostredkovateľ a to na účel vymedzený
podľa tejto Zmluvy;
b) oprávnený rozhodnúť o poskytovaní získaných osobných údajov tretím stranám
prostredníctvom Sprostredkovateľa;
c) zaviazaný poskytovať Sprostredkovateľovi na spracovanie správne a aktuálne osobné
údaje; tým nie je dotknutá zodpovednosť dotknutých osôb za pravdivosť poskytnutých
osobných údajov;
d) povinný po skončení účelu spracúvania osobných údajov zabezpečiť úschovu a ochranu
osobných údajov, ktoré mu Sprostredkovateľ odovzdal v súlade s touto Zmluvou a
platnou legislatívou.
Sprostredkovateľ je zaviazaný spracúvať osobné údaje nasledujúcimi prostriedkami a
spôsobom:
a) automatizovanými prostriedkami aj neautomatizovaným spôsobom
b) povolenými spracovateľskými operáciami s osobnými údajmi, ktorými sú
- vyhľadávanie a prehliadanie osobných údajov podľa bodu 4.7 v databáze systému
eProcurement
- zmena/oprava/aktualizácia
údajov
evidovaných
používateľov
na
žiadosť
Prevádzkovateľa,
- uchovávanie prihlasovacích údajov do doby zrušenia užívateľského prístupu
oprávnenej osoby prevádzkovateľa,

- likvidácia osobných údajov Prevádzkovateľa v akejkoľvek forme Sprostredkovateľom
bezprostredne po skončení spracúvania a to trvalým vymazaním/zlikvidovaním údajov,
vrátane ich kópií.
5.7 Sprostredkovateľ je povinný spracúvať osobné údaje osobne, pokiaľ si s Prevádzkovateľom
predom v tejto Zmluve alebo v inom právnom úkone uzatvorenom v listinnej alebo
elektronickej podobe nedohodne, že spracúvanie osobných údajov vykoná prostredníctvom
ďalšieho sprostredkovateľa (ďalej len „subdodávateľ“).
5.8 Sprostredkovateľ nie je oprávnený určiť účel a prostriedky spracúvania osobných údajov,
ktoré spracúva v zmysle tejto Zmluvy. Ak tak urobí, považuje sa v súvislosti s týmto
spracúvaním za prevádzkovateľa a osobné údaje spracúva na vlastnú zodpovednosť;
ustanovenie článkov 82 až 84 Nariadenia EÚ a § 104 až § 106 zákona č. 18/2018 Z. z. o
ochrane osobných údajov a o zmene a doplnení niektorých zákonov v znení neskorších
predpisov (ďalej len „Zákon“), na ktorý sa vzťahuje Nariadenie EU, tým nie je dotknuté.
5.9 Sprostredkovateľ v súlade s článkom 82 Nariadenia EU zodpovedá za škodu spôsobenú
spracúvaním osobných údajov, len ak nesplnil povinnosti, ktoré sa Nariadením EU ukladajú
výslovne Sprostredkovateľovi, alebo ak konal nad rámec, alebo v rozpore s pokynmi
Prevádzkovateľa, ktoré boli v súlade s Nariadením EU.
5.10 Sprostredkovateľ je v súlade s článkom 28 Nariadenia EU povinný:
a) spracúvať osobné údaje len na základe písomných pokynov Prevádzkovateľa, a to aj
vtedy, ak ide o prenos osobných údajov do tretej krajiny okrem prenosu na základe
osobitného predpisu, alebo medzinárodnej zmluvy, ktorou je Slovenská republika viazaná;
Sprostredkovateľ je pri takom prenose povinný oznámiť Prevádzkovateľovi túto
požiadavku pred spracúvaním osobných údajov;
b) zabezpečiť, aby oprávnené osoby Sprostredkovateľa, ktoré majú prístup k osobným
údajom
Prevádzkovateľa, boli zaviazané povinnosťou zachovávať mlčanlivosť o údajoch a
informáciách, o ktorých sa dozvedeli pri tomto spracúvaní a aby ich spracúvali len na
základe poverenia Sprostredkovateľa, v súlade s touto Zmluvou a pokynmi
Prevádzkovateľa;
c) vykonať opatrenia podľa článku 32 Nariadenia EU; najmä osobné údaje chrániť pred
odcudzením, stratou, poškodením, neoprávneným prístupom, zmenou a neoprávneným
rozširovaním;
d) dodržiavať podmienky zapojenia subdodávateľa podľa článku 6. tejto Zmluvy;
e) po zohľadnení povahy spracúvania osobných údajov, v čo najväčšej miere poskytnúť
súčinnosť Prevádzkovateľovi vhodnými technickými a organizačnými opatreniami pri
plnení jeho povinnosti, prijímať opatrenia na základe žiadosti dotknutej osoby o výkon jej
práv ustanovených v kapitole III Nariadenia EU;
f) poskytnúť Prevádzkovateľovi v čo najväčšej miere súčinnosť pri zabezpečovaní plnenia
povinností podľa článkov 32 až 36 Nariadenia EU, s prihliadnutím na povahu spracúvania
osobných údajov a informácie dostupné Sprostredkovateľovi, najmä pri realizácii výkonu
práv dotknutej osoby na prenosnosť osobných údajov a posúdenia vplyvu na ochranu
osobných údajov;
g) po ukončení poskytovania služieb týkajúcich sa spracúvania osobných údajov na základe
rozhodnutia Prevádzkovateľa vymazať osobné údaje, alebo vrátiť Prevádzkovateľovi
osobné údaje a vymazať existujúce kópie, ktoré obsahujú osobné údaje, ak osobitný
predpis alebo medzinárodná zmluva, ktorou je Slovenská republika viazaná, nepožaduje
uchovávanie týchto osobných údajov;
h) poskytnúť Prevádzkovateľovi všetky informácie potrebné na preukázanie splnenia
povinností podľa článku 28 Nariadenia EU a tejto Zmluvy a umožniť audity ochrany
osobných údajov, ako aj kontroly vykonávané Prevádzkovateľom alebo iným audítorom,
ktorého poveril Prevádzkovateľ, a prispievať k nim.

5.11 Sprostredkovateľ je ďalej povinný:

a) viesť záznam o kategóriách spracovateľských činností, ktoré vykonal v mene
Prevádzkovateľa, ak má túto povinnosť podľa článku 30 Nariadenia EU,
b) oznámiť Prevádzkovateľovi porušenie ochrany osobných údajov bez zbytočného odkladu
po tom, ako sa o ňom dozvedel, pričom oznámenie musí mať náležitosti podľa článku 33
Nariadenia EU;
c) primeraným spôsobom a včas riešiť porušenie ochrany tak, aby toto porušenie
nespôsobilo porušenie bezpečnosti, ktoré by mohlo viesť k zničeniu, strate, zmene alebo
neoprávnenému poskytnutiu prenášaných alebo inak spracúvaných údajov, alebo
k neoprávnenému prístupu k nim a fyzickým osobám tak spôsobiť ujmu, ako je napríklad
strata kontroly nad svojimi osobnými údajmi alebo obmedzenie práv týchto osôb,
diskriminácia, krádež totožnosti alebo podvod, finančná strata, strata dôvernosti,
neoprávnená reverzná pseudonymizácia, poškodenie dobrého mena, či sociálne
znevýhodnenie dotknutej fyzickej osoby;
d) bez zbytočného odkladu informovať Prevádzkovateľa v súlade s článkom 28 ods. 3 písm.
h) Nariadenia EU ak má za to, že sa pokynom Prevádzkovateľa porušuje Nariadenie EU
alebo
iné právne predpisy týkajúce sa ochrany osobných údajov;
e) v rámci spracovateľských činností, ktoré vykonáva v mene Prevádzkovateľa dodržiavať
zásady spracúvania osobných údajov, najmä zásadu zákonnosti, obmedzenia účelu,
minimalizácie osobných údajov a ich uchovávania, správnosti, zodpovednosti, integrity
a dôvernosti;
f) v rámci spracovateľských činností, ktoré vykonal v mene Prevádzkovateľa dodržiavať
zásadu poskytovania informácií dotknutej osobe pri získavaní jej osobných údajov
v súlade s článkom 13 a 14 Nariadenia EU (právo na informácie);
g) v rámci spracovateľských činností, ktoré vykonáva v mene Prevádzkovateľa, rešpektovať
žiadosť dotknutej osoby o výkon jej práv, ak sa na neho s takou žiadosťou obráti v súlade
s Nariadením EU a zabezpečiť realizáciu jej práv, najmä práva na prístup k osobným
údajom, právo na opravu a výmaz, na obmedzenie spracúvania, na prenosnosť a právo
namietať spracúvanie;
h) v súvislosti s ním vykonanou opravou, vymazaním alebo obmedzením spracúvania podľa
predchádzajúceho písmena, oznámiť túto opravu, vymazanie alebo obmedzenie
spracúvania osobných údajov príjemcom, ktorým osobné údaje poskytol; o príjemcoch
podľa prvej vety je povinný informovať dotknutú osobu, ak to táto požaduje;
i) spracúvať osobné údaje v súlade s dobrými mravmi a konať spôsobom, ktorý nie je v
rozpore s Nariadením EU a inými právnymi predpismi týkajúcimi sa ochrany osobných
údajov, ktorými sa musí riadiť a nesmie ich obchádzať;
j) nemôže bez písomného súhlasu Prevádzkovateľa zverejniť, sprístupniť alebo poskytnúť
osobné údaje tretím stranám. V prípade potreby poskytnúť osobné údaje tretím stranám,
musí o to Sprostredkovateľ najprv písomne požiadať Prevádzkovateľa a to ešte pred
takýmto poskytnutím.
k) bezodkladne informovať Prevádzkovateľa o kontrolách a opatreniach vykonaných
dozorným orgánom voči Sprostredkovateľovi, ako aj o vedení civilného, trestného alebo
administratívneho konania proti Sprostredkovateľovi, pokiaľ sa tieto týkajú zmluvného
vzťahu medzi Prevádzkovateľom a Sprostredkovateľom a spracúvania osobných údajov
Sprostredkovateľom v zmysle tejto zmluvy.
6. SUBDODÁVATELIA
6.1

Sprostredkovateľ sa zaväzuje, že bez predchádzajúceho osobitného písomného súhlasu
Prevádzkovateľa, nepoverí spracúvaním osobných údajov iného sprostredkovateľa
(subdodávateľa). Sprostredkovateľ môže subdodávateľa poveriť spracúvaním osobných
údajov Prevádzkovateľa, pričom toto poverenie musí mať formu písomnej zmluvy alebo
iného právneho úkonu, ktorým subdodávateľovi uloží rovnaké záväzky, aké má
Sprostredkovateľ podľa tejto Zmluvy. Pokiaľ subdodávateľ neplní svoje povinnosti týkajúce

sa ochrany osobných údajov, je Sprostredkovateľ naďalej v plnej miere zodpovedný voči
Prevádzkovateľovi za plnenie povinností subdodávateľa podľa tejto Zmluvy a Nariadenia EÚ.

7. TRVANIE ZMLUVY
7.1
7.2

7.3

7.4

7.5

7.6

Zmluva sa uzatvára na dobu neurčitú.
Zmluvu je možné skončiť písomnou dohodou Zmluvných strán, pričom táto dohoda musí
obsahovať dátum, od ktorého Zmluvným stranám zanikajú povinnosti podľa tejto Zmluvy,
spôsob a formu vzájomného vysporiadania všetkých záväzkov. Ak deň skončenia Zmluvy nie
je v dohode uvedený, skončí sa Zmluva posledným dňom v mesiaci, v ktorom bola písomná
dohoda podpísaná oprávnenými osobami Zmluvných strán.
Zmluvu je možné skončiť aj písomnou výpoveďou ktoroukoľvek Zmluvnou stranou aj bez
uvedenia dôvodu, pričom výpovedná lehota je trojmesačná a začne plynúť od prvého dňa
mesiaca nasledujúceho po doručení písomnej výpovede druhej Zmluvnej strane.
Ktorákoľvek Zmluvná strana môže odstúpiť od tejto Zmluvy z dôvodu podstatného porušenia
záväzku druhej Zmluvnej strany. Za podstatné porušenie záväzku sa považuje strata
spôsobilosti Sprostredkovateľa spracúvať osobné údaje v rozsahu a za podmienok
stanovených v tejto Zmluve, v Nariadení EU a v Zákone a to v prípade, že túto schopnosť
neobnoví ani v dodatočnej lehote, ktorú mu poskytne Prevádzkovateľ v písomnom
oznámení, v ktorom špecifikuje porušenie záväzku, ktorého sa dovoláva. Taká primeraná
lehota nemôže byť kratšia ako pätnásť kalendárnych dní a dlhšia ako tridsať kalendárnych
dní.
Zmluvná strana je ďalej oprávnená odstúpiť od tejto Zmluvy s účinnosťou dňom doručenia
písomného oznámenia o odstúpení druhej Zmluvnej strane v prípade:
a) zrušenia Zmluvnej strany bez právneho nástupcu;
b) vyhlásenia konkurzu na majetok Zmluvnej strany alebo zastavenia konkurzného
konania pre nedostatok majetku Zmluvnej strany alebo vstupu Zmluvnej strany
do likvidácie.
Odstúpením od Zmluvy ani jej výpoveďou nie sú dotknuté nároky a povinnosti vyplývajúce
z Nariadenia EU a zo Zákona a z ustanovení tejto Zmluvy na zabezpečenie ochrany
osobných údajov.
8. ZÁVEREČNÉ USTANOVENIA

8.1
8.2

8.3
8.4

8.5
8.6

Zmluva nadobúda platnosť dňom podpisu poslednou z uvedených Zmluvných strán.
Zmluva nadobúda účinnosť dňom nasledujúcim po dni jej zverejnenia v Centrálnom registri
zmlúv (ďalej len „CRZ“) v zmysle ustanovenia § 47a zákona č. 40/1964 Zb. (Občiansky
zákonník) v znení neskorších predpisov, najskôr dňom 25.5.2018.
Meniť alebo doplniť obsah tejto Zmluvy a príloh je možné len po vzájomnej dohode formou
písomných dodatkov podpísaných oprávnenými zástupcami všetkých Zmluvných strán.
Zmluvné strany berú na vedomie, že podľa ustanovenia § 5a zákona č. 211/2000 Z. z.
o slobodnom prístupe k informáciám a o zmene a doplnení niektorých zákonov (zákon
o slobode informácií), v znení neskorších predpisov (ďalej len „zákon o slobode informácií“),
sa v prípade tejto Zmluvy jedná o povinne zverejňovanú Zmluvu, ktorá sa zverejňuje v
Centrálnom registri zmlúv vedenom na Úrade vlády Slovenskej republiky. Sprostredkovateľ
berie na vedomie povinnosť Prevádzkovateľa zverejniť túto Zmluvu, ako aj prípadné dodatky
a jednotlivé faktúry vyplývajúce z tejto Zmluvy a svojim podpisom dáva súhlas na jej
zverejnenie, vrátane príloh v plnom rozsahu. Za zverejnenie tejto Zmluvy v CRZ zodpovedá
Prevádzkovateľ, ako osoba povinná v zmysle citovaného zákona.
Zmluvné strany berú na vedomie, že zverejnenie zmluvy v CRZ v súlade a rozsahu podľa
zákona o slobode informácií, nie je porušením alebo ohrozením obchodného tajomstva.
Medzi Zmluvnými stranami bolo dohodnuté, že neuvoľnia, nesprístupnia a neumožnia
uvoľnenie alebo iné sprístupnenie takých informácií, ktoré tvoria obchodné tajomstvo a
ktorých sprístupnenie môže alebo mohlo by ohroziť alebo poškodiť ich záujmy, s výnimkou
aplikácie príslušných ustanovení zákona o slobode informácií, najmä v znení zákona č.

546/2010 Z. z , ktorým sa dopĺňa zákon č. 40/1964 Zb. Občiansky zákonník v znení
neskorších predpisov a ktorým sa menia a dopĺňajú niektoré zákony.
8.7 Medzi Zmluvnými stranami bolo dohodnuté, že sa zaväzujú zachovávať mlčanlivosť
o informáciách, ktoré si navzájom poskytnú v súvislosti s plnením tejto Zmluvy.
8.8 Táto Zmluva je vyhotovená v dvoch rovnopisoch, z ktorých každá Zmluvná strana dostane
jeden rovnopis. Každý rovnopis má hodnotu originálu.
8.9 Prípadná neplatnosť jednotlivých vyššie uvedených ustanovení Zmluvy nemá za následok
celkovú neplatnosť Zmluvy.
8.10 Zmluvné strany sa dohodli, že prípadné nezhody sa budú riešiť dohodou medzi Zmluvnými
stranami. Ak sa nedosiahne dohoda, všetky spory, ktoré vzniknú z tejto Zmluvy, vrátane
sporov o jej platnosť, výklad alebo zrušenie, budú riešené pred príslušným súdom
Slovenskej republiky.
8.11 Zmluvné strany sa dohodli, že riešenie ochrany osobných údajov Prevádzkovateľa
spracúvaných Sprostredkovateľom sa bude riadiť slovenskými právnymi predpismi.
8.12 Zmluvné strany vyhlasujú, že ustanoveniam tejto Zmluvy zhodne porozumeli, čo do obsahu i
rozsahu, tieto vyjadrujú ich slobodnú a vážnu vôľu, neuzavreli ju v tiesni za nápadne
nevýhodných podmienok alebo v rozpore s dobrými mravmi, súhlasia s ustanoveniami
Zmluvy a zaväzujú sa ich dobrovoľne plniť, čo potvrdzujú svojimi podpismi.

V Banskej Bystrici, dňa

Za Prevádzkovateľa

..........................................................
doc. Ing. Vladimír Hiadlovský, PhD.
rektor UMB

V Bratislave, dňa 22.5.2018

Za Sprostredkovateľa

.........................................................
Ing. Boris Kordoš
predseda predstavenstva

