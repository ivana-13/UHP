Č. IIS SAP: 6100006291
Výtlačok číslo:
Počet listov: 11
Prílohy:1/2
ZMLUVA O DIELO č. 2019/811
uzatvorená podľa § 536 a nasl. zákona č.513/1991 Zb. Obchodný zákonník v znení neskorších
predpisov, § 65 a nasl. zákona č. 185/2015 Z.z. autorský zákon v znení neskorších predpisov medzi
nižšie uvedenými zmluvnými stranami
Článok I.
Zmluvné strany
1.1.Objednávateľ:

Zastúpený:

Slovenská republika
Ministerstvo obrany Slovenskej republiky
Kutuzovova 8, 832 47 Bratislava
Ing. Branislav Chlebana
riaditeľ Úradu pre investície a akvizície Ministerstva obrany SR –
na základe plnomocenstva ministra obrany
č. KaMO-11-163/2018 zo dňa 02. augusta 2018

Osoba oprávnená konať vo veciach fakturačných úkonov:
plk. Ing. Vladimír Kavický
generálny riaditeľ Sekcie modernizácie Ministerstva obrany Slovenskej
republiky – národný riaditeľ alebo ním poverená osoba
Tel: 0960 317588
E-mail: vladimir.kavicky@mil.sk
IČO:
30 845 572
IČ DPH:
SK2020947698
IBAN:
SK5081800000007000171215
(ďalej len „objednávateľ“)
1.2. Zhotoviteľ:

Aglo Solutions s.r.o.
Lužná 5, 851 04 Bratislava

Konajúci
Mgr. Michal Polan
prostredníctvom: konateľ
IČO:
DIČ:
IČ DPH:
IBAN:

35 973 072
2022129714
SK2022129714
SK2711000000002628839601

Predávajúci je zapísaný v Obchodnom registri Okresného súdu Bratislava I, Oddiel: Sro, Vložka
číslo:38966/B
(ďalej len „ zhotoviteľ “)

Zmluva o dielo 2019/811

1/11

Článok II.
Predmet zmluvy
2.1 Predmetom tejto zmluvy je záväzok zhotoviteľa za podmienok uvedených v tejto zmluve
vykonať dielo pre objednávateľa, a to redizajn webovej stránky Ministerstva obrany SR
www.mosr.sk (ďalej len „dielo„), ako aj poskytnúť súhlas s použitím diela (licenciu) a záväzok
objednávateľa za riadne vykonané a odovzdané dielo zaplatiť cenu podľa článku III. tejto zmluvy.
2.2 Dielom pre účely tejto zmluvy je redizajn webovej stránky Ministerstva obrany SR
www.mosr.sk v nasledovnom rozsahu:
a) spracovanie a pripomienkovanie požiadaviek na novú grafickú šablónu,
b) analyzovanie obdobných stránok za účelom vytvorenia diela,
c) výroba wireframu pre hlavnú stránku a kľúčové podstránky,
d) úprava wireframov podľa požiadaviek Ministerstva obrany SR,
e) výroba grafického návrhu pre novú stránku na základe wireframu a preferencií
Ministerstva obrany SR,
f) úprava grafického návrhu podľa požiadaviek Ministerstva obrany SR,
g) výroba responzívnej grafickej šablóny na základe schváleného grafického návrhu,
h) nasadenie grafickej šablóny na redakčný systém,
i) migrácia pôvodných dát,
j) testovanie,
k) školenie personálu objednávateľa využívajúceho daný systém v prípade výraznej
zmeny pôvodnej funkcionality systému,
l) upgrade redakčného systému CMS SYSCOM na novšiu verziu.
Ďalšie požiadavky a informácie potrebné na vykonanie diela sú uvedené v prílohe č. 1 k tejto
zmluve.
2.3 Zhotoviteľ sa zaväzuje vykonať dielo na svoje náklady a na svoje nebezpečenstvo,
v dohodnutom čase a mieste plnenia podľa podmienok dohodnutých v tejto zmluve osobne
a s odbornou starostlivosťou. Zhotoviteľ nemôže poveriť vykonaním diela inú osobu.
2.4 Zhotoviteľ vyhlasuje, že je tvorcom pôvodnej webovej stránky Ministerstva obrany SR, ku
ktorej poskytol objednávateľovi užívacie práva.
2.5 Zhotoviteľ vyhlasuje, že súčasťou pôvodnej webovej stránky Ministerstva obrany SR je aj
software - redakčný systém CMS SYSCOM, ku ktorému poskytol objednávateľovi užívacie práva.
Článok III.
Cena a platobné podmienky
3.1 Cena za vykonanie diela je stanovená dohodou zmluvných strán v zmysle zákona NR SR
č. 18/1996 Z. z. o cenách v znení neskorších predpisov ako cena pevná, konečná a nemenná
v celkovej výške
9.540,00 EUR vrátane DPH 20%
(slovom deväťtisícpäťstoštyridsať EUR vrátane DPH 20% ).
Dohodnutá cena predstavuje odplatu za splnenie všetkých zmluvných záväzkov zhotoviteľa
vyplývajúcich z tejto zmluvy a sú v nej zahrnuté všetky a akékoľvek interné či externé náklady

Zmluva o dielo 2019/811

2/11

alebo výdavky zhotoviteľa súvisiace s riadnym a včasným vykonaním diela, ako aj primeraného
zisku.
3.2 Dohodnutá cena zahŕňa tiež náklady spojené s udelením všetkých licencií a súhlasov
udeľovaných zhotoviteľom vo vzťahu k plneniu podľa tejto zmluvy.
3.3 Nárok zhotoviteľa na zaplatenie ceny vzniká až riadnym vykonaním dohodnutého plnenia
splnením jeho záväzku spôsobom v súlade s touto zmluvou.
3.4 Zhotoviteľ vyhotoví faktúru po odovzdaní a prevzatí diela objednávateľom a doručí ju na
adresu Ministerstvo obrany SR, Sekcia modernizácie, Kutuzovova 8, 832 47 Bratislava v dvoch
vyhotoveniach. Faktúra musí obsahovať náležitosti uvedené v § 74 ods.1 zákona č. 222/2004 Z. z.
o dani z pridanej hodnoty v znení neskorších predpisov a číslo tejto zmluvy. K faktúre je zhotoviteľ
povinný priložiť jeden rovnopis podpísaného a potvrdeného preberacieho protokolu podľa článku
IV. bod 4.11 tejto zmluvy, inak mu bude faktúra vrátená ako neúplná.
3.5 Objednávateľ zaplatí oprávnene účtovanú sumu formou bezhotovostného platobného styku
bankovým prevodom v prospech účtu zhotoviteľa, ktorý je uvedený v tejto zmluve. Lehota
splatnosti faktúry je 30 kalendárnych dní odo dňa jej doručenia objednávateľovi pri splnení
podmienok uvedených v tejto zmluve. Platobná povinnosť objednávateľa sa bude považovať za
splnenú v deň, keď bude z účtu objednávateľa odpísaná príslušná suma v prospech účtu zhotoviteľa.
3.6 Objednávateľ je oprávnený namietať vecnú a formálnu správnosť a úplnosť faktúry alebo jej
povinných príloh a vrátiť faktúru bez zaplatenia najneskôr do uplynutia lehoty splatnosti.
Oprávneným vrátením faktúry prestáva plynúť lehota jej splatnosti. Nová 30 dňová lehota splatnosti
začína plynúť znova odo dňa doručenia novej opravenej faktúry kupujúcemu.
Článok IV.
Miesto, čas a spôsob plnenia
4.1 Miestom vykonania diela je sídlo poskytovateľa.
4.2 Zhotoviteľ je povinný vykonať dielo riadne a odovzdať ho objednávateľovi v termíne
najneskôr do 60 dní odo dňa nadobudnutia účinnosti tejto zmluvy.
4.3 Zhotoviteľ je povinný vykonať dielo s náležitou odbornou starostlivosťou, v súlade so
špecifikáciou podľa tejto zmluvy a ostatnou zmluvou špecifikáciou, na svoje náklady a na svoje
nebezpečenstvo, v dohodnutom čase a mieste plnenia.
4.4 Objednávateľ je oprávnený pokynmi usmerňovať zhotoviteľa pri výkone diela, a to
kooperatívnym zadávaním požiadaviek pri vytváraní diela zamerané na výsledok diela v zmysle
tejto zmluvy, pričom také pokyny objednávateľa nesmú ísť nad rámec tejto zmluvy, dopĺňať ju ani
ju meniť. V prípade ak zhotoviteľ o to objednávateľa požiada, objednávateľ je povinný vyhotoviť
pokyn podľa tohto bodu písomne a doručiť ho zhotoviteľovi. Pokyny objednávateľa v zmysle tohto
bodu zmluvy a vyhotovené v súlade s týmto bodom zmluvy sú pre zhotoviteľa záväzné.
4.5 Zhotoviteľ sa zaväzuje bez zbytočného odkladu písomne upozorniť objednávateľa na
prípadnú nevhodnú povahu jeho pokynov alebo vecí prevzatých zhotoviteľom od objednávateľa na
účely výkonu diela, ak takú nevhodnosť zhotoviteľ zistil, alebo mohol zhotoviteľ zistiť pri

Zmluva o dielo 2019/811

3/11

vynaložení odbornej starostlivosti potrebnej na realizáciu diela. Zhotoviteľ, ktorý poruší svoju
povinnosť v zmysle tohto bodu tejto zmluvy, zodpovedá za vady diela spôsobené použitím
nevhodných vecí objednávateľa alebo nevhodných pokynov objednávateľa.
4.6 Ak zhotoviteľ včas upozornil objednávateľa na nevhodnú povahu jeho pokynu, tak
zhotoviteľa taký pokyn zaväzuje, len ak objednávateľ bez zbytočného odkladu písomne oznámil
zhotoviteľovi, že na takom pokyne napriek upozorneniu na jeho nevhodnosť objednávateľ trvá.
V takomto prípade však zhotoviteľ nenesie zodpovednosť za prípadné vady diela, a iné negatívne
následky spojené s dodržaním takého pokynu, na ktoré objednávateľa vyslovene upozornil.
Ustanovenie tohto bodu zmluvy sa primerane použije aj na veci prevzaté dodávateľom od
objednávateľa za účelom realizácie diela, na nevhodnosť ktorých dodávateľ objednávateľa
upozornil v súlade s týmto bodom tejto zmluvy.
4.7 Objednávateľ je oprávnený kedykoľvek kontrolovať vykonávanie diela a zhotoviteľ je
povinný takúto kontrolu objednávateľovi umožniť. Ak objednávateľ zistí, že zhotoviteľ vykonáva
dielo v rozpore s povinnosťami podľa tejto zmluvy, je oprávnený dožadovať sa toho, aby zhotoviteľ
odstránil alebo napravil takéto porušenie povinností na svoje náklady a v primeranej lehote určenej
objednávateľom.
4.8 Zhotoviteľ sa zaväzuje oznámiť objednávateľovi vykonanie diela elektronicky mailom na
adresu kontaktnej osoby objednávateľa uvedenej v bode 4.9.1 tohto článku zmluvy najneskôr
5 pracovných dní pred termínom vykonania a odovzdania diela podľa bodu 4.2 tejto zmluvy
a súčasne dielo objednávateľovi sprístupní za účelom jeho skontrolovania. Objednávateľ sa
zaväzuje prípadné námietky voči vykonanému dielu alebo jeho časti uplatniť elektronicky mailom
na adresu kontaktnej osoby zhotoviteľa uvedenej v bode 4.9.2 tohto článku zmluvy, najneskôr
v lehote 3 pracovných dní odo dňa oznámenia vykonania diela zo strany zhotoviteľa. V prípade, že
objednávateľ uplatní námietky voči oznámenému a vykonanému dielu alebo jeho časti, je
zhotoviteľ povinný namietané vady odstrániť v lehote 3 pracovných dní od ich oznámenia, ak sa
zmluvné strany nedohodnú na inej lehote.
4.9 Pre účely plnenia povinností podľa tejto zmluvy vo veciach spojených s vykonaním diela
a pre účely uplatňovania práv a nárokov voči druhej strane, ktoré vzniknú zmluvným stranám
počas trvania tejto zmluvy si objednávateľ a zhotoviteľ určujú týmto kontaktné osoby, ktoré budú
oprávnené konať v mene tej ktorej strany, pričom týmito osobami sú:
4.9.1 Kontaktná osoba za objednávateľa:
Meno a priezvisko: pplk. Ing. Marian Čipka
Tel. č.: 0960 406200
E-mail: marian.cipka@mil.sk
4.9.2 Kontaktná osoba za zhotoviteľa:
Meno a priezvisko: Mgr. Michal Polan
Tel. č.: 0915 131315
E-mail: polan@aglo.eu
Zmluvné strany sa súčasne zaväzujú vzájomne si oznámiť zmenu kontaktných osôb oprávnených
konať vo veciach spojených s vykonaním diela bez zbytočného odkladu po nadobudnutí účinnosti
tejto zmluvy. Zmluvné strany v prípade zmeny kontaktných osôb oprávnených konať vo veciach
spojených s vykonaním diela a ich kontaktných údajov oznámia nové kontaktné osoby a nové údaje
písomne, elektronicky e-mailom, pričom nové kontaktné osoby a údaje sú pre druhú zmluvnú stranu
záväzné až oznámením.

Zmluva o dielo 2019/811

4/11

4.10 Interakcia zhotoviteľa s objednávateľom pri plnení tejto zmluvy bude realizovaná výhradne
v pracovných dňoch od 07:00 hod. do 15:30 hod. Objednávateľ umožní export súčasných dát
webového portálu MO SR (databázy a zdrojových kódov) do produkčného prostredia zhotoviteľa.
Zhotoviteľ sa zaväzuje použiť exportované dáta len pre účely tejto zmluvy.
4.11 Miestom odovzdania diela je Vojenský útvar 8116, Olbrachtova 5, 911 01 Trenčín. Dielo
zhotoviteľ odovzdá objednávateľovi vo forme zdrojových kódov na nosiči údajov (napr. CD/DVDROM, USB). Dielo vykonané zhotoviteľom na základe tejto zmluvy bude odovzdané
objednávateľovi na základe preberacieho protokolu, podpísaného oprávnenými zástupcami oboch
zmluvných strán po odstránení namietaných vád podľa bodu 4.8. tohto článku zmluvy. Kontaktná
osoba objednávateľa uvedená v čl. IV. bod 4.9.1 tejto zmluvy vykoná prehliadku a kontrolu diela.
Dielo sa považuje za riadne vykonané a odovzdané momentom podpísania preberacieho protokolu.
Článok V.
Práva a povinnosti zmluvných strán
5.1 Zhotoviteľ sa zaväzuje vykonať dielo s odbornou starostlivosťou, v súlade právnymi
predpismi a podľa podmienok tejto zmluvy.
5.2 Zhotoviteľ vyhlasuje, že disponuje všetkými relevantnými schopnosťami, vrátane
technických poznatkov, najmä vyhlasuje, že má vybavenie a kvalifikovaný personál, že je
oboznámený s podmienkami plnenia tejto zmluvy a vyhlasuje, že ich plne akceptuje.
5.3 Zhotoviteľ je povinný vykonávať odborné práce na diele len pracovníkmi, ktorí majú
príslušnú kvalifikáciu, odbornú spôsobilosť, oprávnenie na vykonávanie týchto prác.
5.4 Zhotoviteľ je povinný pri vykonávaní diela zabezpečiť dodržiavanie platných technických
noriem, príslušných platných všeobecne záväzných právnych predpisov. Objednávateľ je oprávnený
kontrolovať dodržiavanie týchto povinností.
5.5 Zhotoviteľ ja povinný bez zbytočného odkladu oznámiť objednávateľovi všetky okolnosti,
významné skutočnosti, ktoré zistil pri plnení svojich záväzkov z tejto zmluvy a ktoré môžu mať
vplyv na plnenie tejto zmluvy, na činnosť zhotoviteľa a zmenu pokynov objednávateľa.
5.6 V prípade, že zhotoviteľovi budú chýbať akékoľvek podklady, vysvetlenia alebo informácie,
resp. konzultácie potrebné k zhotoveniu diela, je povinný si ich vyžiadať od objednávateľa pred
začatím prác na diele alebo počas vykonávania diela. Kontaktná osoba je uvedená v bode 4.9.1.
tejto zmluvy.
5.7 Zhotoviteľ sa zaväzuje zabezpečiť dôslednú ochranu vstupných a výstupných údajov
získaných alebo spracovávaných pri plnení svojich záväzkov na základe tejto zmluvy.
5.8 Objednávateľ sa zaväzuje poskytnúť zhotoviteľovi súčinnosť potrebnú pre riadne
vykonanie diela, najmä bez zbytočného odkladu poskytnúť zhotoviteľovi potrebné dokumenty
a informácie.
5.9 Zhotoviteľ sa zaväzuje vykonať školenie pre zamestnancov objednávateľa v prípade
výraznej zmeny pôvodnej funkcionality systému, a to len v prípade, ak ho o to objednávateľ
požiada. Termín a miesto školenia bude zmluvnými stranami dohodnuté operatívne.

Zmluva o dielo 2019/811

5/11

Článok VI.
Kvalita diela, záruka, zodpovednosť za vady diela a reklamácie
6.1 Zhotoviteľ' zodpovedá za to, že dielo bude vykonané bez akýchkoľvek vád, v súlade s touto
zmluvou a všeobecne záväznými právnymi predpismi a bude mať kvalitatívne vlastnosti určené
touto zmluvou.
6.2 Zhotoviteľ zodpovedá za to, že dielo bude mať po celú záručnú dobu vlastnosti dohodnuté
v tejto zmluve a bude ho možné používať na účel obvyklý pre takéto dielo.
6.3 Zhotoviteľ poskytuje na dielo záruku v trvaní 24 mesiacov.
6.4 Záručná doba začína plynúť prevzatím diela, na základe preberacieho zápisu v zmysle
článku IV. bod 4.11 tejto zmluvy.
6.5 Záručná doba neplynie po dobu, po ktorú objednávateľ nemôže dielo užívať na určený alebo
obvyklý účel pre vady, za ktoré zodpovedá zhotoviteľ v rámci záručnej doby, vrátane doby
odstraňovania takýchto vád.
6.6 Nároky objednávateľa z vád diela sa budú spravovať režimom podľa § 436 až 441
Obchodného zákonníka.
6.7 Dielo má vady, ak nezodpovedá špecifikácií, funkčným a kvalitatívnym vlastnostiam podľa
tejto zmluvy.
6.8 Zhotoviteľ zodpovedá za vady, ktoré má dielo v čase jeho prevzatia objednávateľom a tiež
za vady vzniknuté po jeho prevzatí objednávateľom, ak boli spôsobené porušením povinností
zhotoviteľa.
6.9 Objednávateľ sa zaväzuje, že vady diela oznámi zhotoviteľovi bezodkladne po ich zistení
písomne a v zmysle § 564 Obchodného zákonníka uplatní svoj nárok z vád plnenia. Za písomne
uplatnenú reklamáciu (oznámenie vád) sa považuje aj reklamácia podaná e-mailom. Doba od
oznámenia vád zhotoviteľovi až do odstránenia vád sa do záručnej doby nepočíta, o túto dobu sa
záručná doba predlžuje.
6.10 Zhotoviteľ' sa zaväzuje začať s odstraňovaním vád diela najneskôr do 5 dní od doručenia
žiadosti objednávateľa na ich odstránenie a vady bezplatne odstrániť v čo najkratšom čase,
najneskôr do 30 dní od reklamácie vady, ak sa zmluvné strany nedohodnú písomne inak.
6.11 Ak zhotoviteľ nezačne s odstraňovaním vád v čase podľa bodu 6.10 tohto článku zmluvy
alebo ak vady neodstráni v určenom čase, objednávateľ je oprávnený zabezpečiť odstránenie vád na
náklady zhotoviteľa.
6.12 Uplatnením nárokov z vád nie je dotknutý nárok objednávateľa na zaplatenie zmluvnej
pokuty, náhradu škody alebo iného nároku, ktorý objednávateľovi v dôsledku vád vznikol.

Zmluva o dielo 2019/811

6/11

Článok VII.
Sankcie
7.1 V prípade porušenia povinnosti zhotoviteľa vykonať dielo riadne a/alebo včas podľa tejto
zmluvy, je objednávateľ oprávnený požadovať od zhotoviteľa a zhotoviteľ sa zaväzuje zaplatiť
objednávateľovi zmluvnú pokutu vo výške 0,05 % z celkovej ceny diela (vrátane DPH) za každý,
i začatý deň omeškania.
7.2 V prípade porušenia povinnosti zhotoviteľa odstrániť vadu diela dohodnutým spôsobom
a v lehote určenej podľa bodu 6.10 tejto zmluvy, je objednávateľ oprávnený požadovať od
zhotoviteľa a zhotoviteľ sa zaväzuje zaplatiť objednávateľovi zmluvnú pokutu vo výške 0,03 %
z celkovej ceny diela a to za každý, aj začatý deň omeškania.
7.3 V prípade omeškania objednávateľa s úhradou faktúry zhotoviteľa má zhotoviteľ právo
uplatniť si u objednávateľa úrok z omeškania podľa § 369 ods.2 Obchodného zákonníka.
7.4 Dohodnuté sankcie zaplatí povinná strana strane oprávnenej do 30 dní odo dňa ich
písomného uplatnenia.
7.5 Dohodnuté sankcie hradí povinná strana strane oprávnenej nezávisle na tom, či a v akej
výške vznikne druhej strane škoda, a teda nárok na náhradu škody tým zostáva nedotknutý.
7.6 Zmluvné strany si vzájomne zodpovedajú za škody vzniknuté dôsledkom porušenia ich
povinností vyplývajúcich z tejto k zmluvy, všeobecne záväzných právnych predpisov alebo
porušením inej právnej povinnosti.
Článok VIII.
Ukončenie zmluvy
8.1 Od tejto zmluvy môže ktorákoľvek zmluvná strana odstúpiť v súlade s príslušnými
ustanoveniami Obchodného zákonníka. Odstúpenie od zmluvy musí byť druhej strane oznámené
písomne, inak je neplatné a musí v ňom byť uvedený dôvod, pre ktorý zmluvná strana od zmluvy
odstupuje. Účinky odstúpenia od tejto zmluvy nastanú dňom, kedy bude písomné oznámenie
o odstúpení strany odstupujúcej doručené druhej strane. Zásielka s oznámením o odstúpení sa
považuje za doručenú aj vtedy, ak bola vrátená ako nedoručiteľná. Účinky odstúpenia v tomto
prípade nastanú dňom nasledujúcim po dni vrátenia zásielky.
8.2 Zmluvné strany sa dohodli, že za podstatné porušenie (§ 345 ods.2 Obchodného zákonníka)
tejto zmluvy budú považovať nedodržanie záväzku zhotoviteľa vykonať dielo v dohodnutom
termíne, rozsahu, kvalite a/alebo vyhotovení podľa tejto zmluvy.
Článok IX.
Doručovanie
9.1 Doručením sa rozumie prijatie zásielky zmluvnou stranou, ktorej bola adresovaná. Za deň
doručenia písomnosti prostredníctvom pošty zasielanej ako doporučená zásielka s doručenkou sa
považuje takisto deň,
a) v ktorom táto zmluvná strana ju odoprela prijať

Zmluva o dielo 2019/811

7/11

b) v ktorom sa dostala do dispozičnej sféry adresáta (t. j. kedy sa mal možnosť oboznámiť so
zásielkou)
c) v ktorý bola na nej zamestnancom pošty vyznačená poznámka, že „adresát sa odsťahoval“,
„adresát je neznámy“ alebo iná poznámka, ktorá podľa poštového poriadku znamená
nedoručiteľnosť zásielky.
9.2 V prípade e-mailovej komunikácie sa považuje písomnosť za doručenú v deň úspešného
odoslania emailovej správy na určenú emailovú adresu, aj keď sa adresát s obsahom emailovej
správy neoboznámil. Zmluvné strany sú povinné navzájom si oznámiť zmenu adresy na
doručovanie a elektronickej adresy (e-mail) v lehote 14 kalendárnych dní od ich zmeny. Ak
objednávateľ alebo zhotoviteľ v stanovenej lehote druhú stranu o zmene neinformuje, považuje sa
za doručenie písomností za riadne vykonané na poslednú známu adresu.
9.3 Zmluvné strany sa dohodli, že zmeny kontaktných údajov ako sú sídlo zmluvných strán,
číslo účtu zmluvných strán, názov organizačných zložiek zmluvných strán a zmena oprávnených
osôb zmluvných strán, nie sú zmenami podliehajúcimi súhlasu zmluvných strán. Zmluvné strany
zmenu týchto kontaktných údajov bezodkladne oznámia druhej zmluvnej strane jednostranným
písomným oznámením, podpísaným oprávneným zástupcom, na kontaktnú adresu uvedenú
v článku I. tejto zmluvy.
Článok X.
Ochrana dôverných informácií
10.1. Zmluvné strany sa dohodli, že všetky informácie a dokumenty získané v súvislosti
s plnením podľa tejto zmluvy, najmä akýkoľvek údaj, podklad, poznatok, dokument, alebo
akúkoľvek inú informáciu, bez ohľadu na formu jej zachytenia s výnimkami uvedenými v bode
10.2 tohto článku zmluvy, budú považovať za dôvernú.
10.2 Dôverné informácie nie sú informácie, ktoré:
a) boli alebo sú preukázateľne sprístupnené, zverejnené alebo poskytnuté zmluvnou stranou,
ktorej sa tieto informácie týkajú tretej osobe bez záväzku mlčanlivosti pred uzavretím tejto
zmluvy,
b) sa preukázateľne stanú všeobecne známymi a verejne dostupnými po uzavretí tejto zmluvy
z iného dôvodu ako z dôvodu porušenia záväzku mlčanlivosti podľa tejto zmluvy,
c) boli preukázateľne vytvorené, vyvinuté či získané samostatne druhou zmluvnou stranou, od
tretej strany, ktorá ich legitímne získala alebo vyvinula, a ktorá nie je viazaná povinnosťou
mlčanlivosti ohľadom nej.
10.3 Zmluvné strany sú povinné zaistiť ochranu, utajenie a mlčanlivosť ohľadom dôverných
informácií spôsobom obvyklým pre ochranu, zabezpečenie mlčanlivosti a utajovanie takýchto
vlastných dôverných informácií. Zmluvné strany sú povinné vzájomne zabezpečiť ochranu
a utajenie dôverných informácií aj zo strany svojich zamestnancov a/alebo pracovníkov, zástupcov,
ako aj iných spolupracujúcich tretích strán, ak im takéto informácie boli poskytnuté.
10.4 Dôverné informácie poskytnuté, odovzdané, oznámené, sprístupnené a/alebo akýmkoľvek
iným spôsobom získané jednou zmluvnou stranou od druhej zmluvnej strany na základe a/alebo
v akejkoľvek súvislosti s touto zmluvou, môžu byť použité výhradne na účely plnenia tejto zmluvy.

Zmluva o dielo 2019/811

8/11

10.5 Zmluvné strany sa zaväzujú dôverné informácie ako aj všetky informácie poskytnuté,
odovzdané, oznámené, sprístupnené alebo akýmkoľvek iným spôsobom získané zmluvnými
stranami na základe tejto zmluvy alebo v akejkoľvek súvislosti s touto zmluvou udržiavať
v tajnosti, a zachovávať o nich mlčanlivosť, chrániť ich pred zneužitím, poškodením, zničením,
znehodnotením, stratou a odcudzením, a to i po ukončení platnosti a účinnosti tejto zmluvy.
10.6 Zmluvná strana nie je oprávnená bez predchádzajúceho písomného súhlasu druhej
zmluvnej strany dôverné informácie poskytnúť, odovzdať, oznámiť, sprístupniť, zverejniť,
publikovať, rozširovať, vyzradiť ani použiť inak než na účely tejto zmluvy, a to ani po ukončení
platnosti a účinnosti tejto zmluvy, s výnimkou prípadu ich poskytnutia, odovzdania, oznámenia
alebo sprístupnenia:
a) odborným poradcom zmluvnej strany (vrátane právnych, účtovných, daňových a iných poradcov,
alebo audítorov), ktorí sú buď viazaní všeobecnou profesionálnou povinnosťou mlčanlivosti
stanovenou alebo uloženou zákonom alebo sú povinní zachovávať mlčanlivosť na základe písomnej
dohody so zmluvnou stranou,
b) oprávnenej osobe na základe povinnosti ustanovenej zákonom, rozhodnutím súdu, prokuratúry,
alebo rozhodnutím iného oprávneného orgánu verejnej moci v medziach ich právomoci, pričom
v tomto prípade zmluvná strana, ktorá je povinná informácie sprístupniť, bezodkladne doručí druhej
zmluvnej strane písomné oznámenie o tejto skutočnosti ešte pred sprístupnením týchto informácií.
Článok XI.
Autorské právo a výkon majetkových práv k dielu ( k webovej stránke Ministerstva obrany
SR www.mosr.sk vrátane vykonania jej redizajnu podľa tejto zmluvy).
11.1 Zhotoviteľ touto zmluvou v zmysle § 65 a nasl. Zákona č. 185/2015 Z.z. Autorského
zákona (ďalej len „Autorský zákon“) udeľuje objednávateľovi výhradnú licenciu v neobmedzenom
rozsahu na území Slovenskej republiky ako aj v zahraničí, bez časového obmedzenia, na použitie
webovej stránky Ministerstva obrany SR www.mosr.sk vrátane diela majúceho povahu autorského
diela vytvoreného na základe tejto zmluvy (ďalej len pre účely tohto článku „autorské dielo“).
11.2 Objednávateľ je oprávnený na všestranné použitie autorského diela vytvoreného podľa tejto
zmluvy, a to najmä, no nielen na:
právo autorské dielo alebo jeho časti použiť,
právo vyhotovovať rozmnoženiny, záznamy autorského diela alebo jeho častí,
právo autorské dielo spracovať,
právo na zaradenie autorského diela do databázy,
právo na spojenie diela s iným dielom,
právo na verejné rozširovanie originálu autorského diela alebo jeho rozmnoženín
prevodom vlastníckeho práva, nájmom, vypožičaním alebo akoukoľvek inou formou
rozširovania autorského diela,
g) právo na uvedenie diela na verejnosť verejným vystavením originálu autorského diela
alebo jeho rozmnoženín, verejným vykonaním autorského diela alebo verejným prenosom
autorského diela,
h) právo naložiť s autorským dielom akýmkoľvek iným spôsobom, ktoré prislúcha
zhotoviteľovi v zmysle ustanovení Autorského zákona a ktoré je možné zmluvne previesť
na tretiu osobu.

a)
b)
c)
d)
e)
f)

Zmluva o dielo 2019/811

9/11

11.3 Objednávateľ je oprávnený začať s použitím autorského diela kedykoľvek počas trvania
ochrany práv zhotoviteľa spôsobom, ktorý neznižuje hodnotu autorského diela a s ohľadom na
dobré meno zhotoviteľa. Objednávateľ je oprávnený vykonávať zásahy a zmeny do diela, a to aj
prostredníctvom tretích osôb.
11.4 Zhotoviteľ touto zmluvou dáva objednávateľovi neobmedzený súhlas na udeľovanie
sublicencie (prevod oprávnení k autorskému dielu nadobudnutých touto zmluvou na tretiu osobu), a
to či už v celosti alebo len jednotlivých čiastkových oprávnení.
11.5 Zhotoviteľ sa podpisom tejto zmluvy zaväzuje zabezpečiť, že jedinou osobou oprávnenou
užívať (licencia, udelenie sublicencie) autorské dielo je objednávateľ. Zhotoviteľ sa ďalej zaväzuje,
že nebude sám autorské dielo používať, ani neumožní ich používanie tretím osobám a neposkytne
tretím osobám rovnaké alebo obdobné diela za účelom výroby alebo verejného šírenia iného diela
s rovnakým alebo obdobným zameraním. Ďalej sa zaväzuje, že neprevedie práva udelené touto
zmluvou objednávateľovi na tretiu osobu.
11.6 Zhotoviteľ sa zaväzuje autorsko - právne vysporiadať všetky diela alebo výkony autorov,
ktoré použije pri/na vytvorenie autorského diela tak, aby rozsah práv k predmetným dielam
prevedených na zhotoviteľa nebol menší ako rozsah práv prevádzaných na objednávateľa podľa
tohto článku zmluvy.
11.7 Zhotoviteľ udeľuje objednávateľovi licenciu v zmysle bodov 1.-6. tohto článku
bezodplatne.
11.8 Zhotoviteľ vyhlasuje, že dielo nebude zasahovať do práv tretích osôb (autorských a iných),
a tieto sú, resp. budú vysporiadané najneskôr pri jeho odovzdaní a že v budúcnosti nebudú voči
objednávateľovi vznesené žiadne ďalšie nároky zo strán tretích osôb týkajúce sa diela. V prípade,
ak zhotoviteľ pre vytvorenie diela použije iné autorské diela iných osôb, je povinný zabezpečiť, aby
takýmto konaním nedošlo k neoprávnenému zásahu do akýchkoľvek práv tretích osôb.
Článok XII.
Autorské právo a výkon majetkových práv k dielu ( k softwaru - redakčnému systému CMS
SYSCOM).
12.1 Zhotoviteľ touto zmluvou v zmysle § 65 a nasl. Autorského zákona udeľuje
objednávateľovi nevýhradnú licenciu v neobmedzenom rozsahu na území Slovenskej republiky ako
aj v zahraničí, bez časového obmedzenia, na použitie softwaru - redakčného systému CMS
SYSCOM v jeho aktuálnej verzií v súlade s bodom 2.2 písm. l) tejto zmluvy (ďalej len pre účely
tohto článku „autorské dielo“).
12.2 Zmluvné strany sa dohodli, že body 11.2., 11.3, 11.4, 11.6., 11.7, 11.8 tejto zmluvy sa
použijú aj pre toto autorské dielo.
Článok XIII.
Záverečné ustanovenia
13.1 Jednotlivé ustanovenia tejto zmluvy môžu byť menené, doplňované a rušené iba formou
písomných, očíslovaných a podpísaných dodatkov k tejto zmluve po obojstrannej dohode obidvoch
zmluvných strán. Všetky zmeny tejto zmluvy uvedené v dodatkoch budú tvoriť jej neoddeliteľnú
súčasť.
13.2 Ak nie je dohodnuté v tejto zmluve inak, riadia sa právne vzťahy touto zmluvou zvlášť
neupravené príslušnými ustanoveniami Obchodného zákonníka, Autorského zákona a súvisiacimi
všeobecne záväznými právnymi predpismi platnými v Slovenskej republike.

Zmluva o dielo 2019/811

10/11

13.3 Táto zmluva nadobúda platnosť dňom jej podpísania oprávnenými zástupcami obidvoch
zmluvných strán a účinnosť dňom nasledujúcim po dni jej zverejnenia v súlade s ustanovením § 47a
zákona č. 40/1964 Zb. Občiansky zákonník v znení neskorších predpisov.
13.4 Táto zmluva sa povinne zverejňuje v súlade so zákonom č. 211/2000 Z. z. o slobodnom
prístupe k informáciám a o zmene a doplnení niektorých zákonov (zákon o slobode informácií)
v znení neskorších predpisov.
13.5 Táto zmluva je vyhotovená v štyroch rovnopisoch s platnosťou originálu, z ktorých jeden
rovnopis dostane zhotoviteľ a tri rovnopisy dostane objednávateľ.
13.6 Zmluvné strany zhodne vyhlasujú, že táto zmluva bola uzatvorená slobodne a vážne po
vzájomnej dohode, nie v tiesni ani za inak nevýhodných podmienok.
13.7 Zmluvné strany vyhlasujú, že ich spôsobilosť a voľnosť uzatvoriť túto zmluvu, ako aj
spôsobilosť k súvisiacim právnym úkonom nie je žiadnym spôsobom obmedzená alebo vylúčená
a zároveň vyhlasujú, že si túto zmluvu pred jej podpisom riadne a dôsledne prečítali, jej obsah je
pre nich dostatočne určitý a zrozumiteľný a na znak súhlasu ju podpisujú.
13.8 Neoddeliteľnou súčasťou tejto kúpnej zmluvy je nasledovná príloha:
Príloha č.1: Informácie potrebné na vyhotovenie diela: 2
V Bratislave, dňa :
Za zhotoviteľa:

Mgr. Michal Polan
konateľ

Zmluva o dielo 2019/811

V Bratislave, dňa :
Za objednávateľa :

Ing. Branislav Chlebana
riaditeľ

11/11

Príloha č.1 k Zmluve o dielo 2019/811

Informácie potrebné na vyhotovenie diela
1. Internetové portály rezortu MO SR sú dlhodobo prevádzkované prostredníctvom
redakčného systému CMS SysCom. Požaduje sa zachovanie kontinuity pre administráciu
portálu, ktorá je limitovaná na CMS SysCom (verzia 7.0). Zachovaním technologickej platformy
(CMS SysCom) a produktovej verzie (verzia 7.0, alebo novšia) bude minimalizovaný rozsah
dodávateľských činností pre vytvorenie požadovaného internetového portálu (vrátane návrhu
a tvorby šablón pre zobrazovanie obsahu, školenia administrátorov a migrácie dát).
2. Zobrazovanie obsahu webových stránok, vrátane všetkých ovládacích prvkov sa požaduje
podľa štandardov ISVS (Informačného Systému Verejnej Správy) tak, aby boli stránky dostupné
a funkčné na moderných zobrazovacích technológiách (stolový počítač, prenosný počítač, tablet,
mobilný telefón) – tzv. responzívne zobrazovanie.
3. Aplikačná architektúra portálu musí byť navrhnutá tak, aby existovala možnosť
prehliadania určených stránok v cudzojazyčnom zobrazení s voľbou jazykovej verzie
v hlavnom menu. Pre zobrazovanie stránok v zvolenom jazyku platí vždy posledná voľba
jazykového nastavenia.
4. Internetové stránky portálu MO SR musia mať aplikované všetky dostupné technológie
kybernetickej ochrany podľa dohody s prevádzkovateľom portálu.
5. Návrh grafického dizajnu

•
•
•
•

V hornej časti v celej šírke zobrazenej stránky umiestniť trikolóru
Pod trikolórou v čiernom páse umiestniť horné menu (písmo bielej farby) zarovnané doprava
Umiestniť odkaz na cudzojazyčnú verziu stránok (anglický jazyk)
Horné menu realizovať do druhej úrovne (napr. 1. úroveň – Ministerstvo obrany, 2. úroveň –
Informácie pre média, Organizačná štruktúra, ... )

Príloha č. 1 k Zmluve o dielo 2019/811

1/2

•

3. úroveň realizovať formou orámovaných farebných klikateľných odkazov umiestnených v hornej
časti stránky vedľa seba v jednom alebo viacerých pásoch podľa počtu odkazov:
Vzor menu 3. úrovne:

•

4. a ďalšiu nižšiu úroveň nerealizovať formou menu ani odkazov, ale zobraziť názvy a príslušné
texty jednotlivo pod sebou.
Aktuálny obsah stránok sa požaduje po redizajne zachovať
Pod horným menu v bielom páse umiestniť logo MO SR zarovnané doľava, v strednej časti
umiestniť odkaz Kontaktujte nás (čierne písmo), v pravej časti umiestniť ikony s prepojeniami na
sociálne siete a pole pre vyhľadávanie, ako aj odkaz na cudzojazyčnú verziu
Po kliknutí na odkaz Kontaktujte nás sa zobrazí stránka s odkazmi realizovanými formou
orámovaných farebných klikateľných odkazov umiestnených v hornej časti stránky vedľa seba
v jednom alebo viacerých pásoch podľa počtu odkazov:

•
•
•

•
•

•
•

•
•

•
•
•

•

Pod bielym pásom umiestniť na čiernom pozadí vedľa seba 3 posledné tlačové správy (zobrazenie
fotografie a nadpisu) s preklikom na dané tlačové správy a nad tlačovými správami zobraziť pás
meniacich sa a rotujúcich fotografií z týchto tlačových správ.
Pod tlačovými správami umiestniť na čiernom pozadí odkazy pre priority MO SR – Aktívne zálohy
a Dobrovoľná vojenská príprava formou zobrazenia fotografie a názvu s preklikom na dané stránky.
Vedľa priorít z pravej strany umiestniť odkaz na videogalériu formou zobrazenia printscreenu
posledne vloženého videa s preklikom na videogalériu a zobrazenie kalendára udalostí.
Pod odkazmi na priority MO SR umiestniť na bielom pozadí dolné menu formou orámovaných
odkazov umiestnených v 2 stĺpcoch za sebou zarovnaných doľava – zobraziť len 1. úroveň
a interaktívnu mapu Slovenska zarovnanú doprava.
2. a ďalšiu nižšiu úroveň realizovať formou orámovaných farebných klikateľných odkazov
umiestnených v hornej časti stránky vedľa seba v jednom alebo viacerých pásoch podľa počtu
odkazov.

Aktuálny obsah stránok sa požaduje po redizjane zachovať.
V interaktívnej mape budú umiestnené klikateľné odkazy miest v ktorých sa nachádzajú hlavné
útvary OS SR a MO SR (Bratislava, Trenčín, Zvolen, Žilina, ...). Po ľavej strane mapy budú
umiestnené klikateľné kruhové znaky inštitúcií, v ktorých misiách má Slovensko zastúpenie – EÚ,
NATO, OSN, OBSE, V4. Po pravej strane od mapy DUKLA, VLM, VHÚ, LOT, HOREZZA, DMD
GROUP, BARMO, VTSÚ Záhorie, CV Lešť, Nemocnica sv. Michala, ÚVN SNP Ružomberok,
ÚOŠKŠOK TN
Po kliknutí sa zobrazí interaktívna mapa sveta so zobrazenými odkazmi na príslušné misie. Po
kliknutí na odkaz sa zobrazí stránka s informáciami o misii.
Pod dolným menu a interaktívnou mapou umiestniť pás odkazov užitočných liniek- iba 1. úroveň.
2. a ďalšiu nižšiu úroveň realizovať formou orámovaných farebných klikateľných odkazov
umiestnených v hornej časti stránky vedľa seba v jednom alebo viacerých pásoch podľa počtu
odkazov.
Aktuálny obsah stránok sa požaduje po redizjane zachovať.

Príloha č.1 k Zmluve o dielo 2019/811

2/2

