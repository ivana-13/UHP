ZMLUVA O DIELO
č. NSK-03774/2018
uzatvorená podľa ustanovenia § 536 a nasl. Obchodného zákonníka,
medzi zmluvnými stranami
(ďalej ako „Zmluva“)
Objednávateľ:
Názov:
Sídlo:
IČO:
DIČ:
IBAN:
Zastúpený:

Štátny inštitút odborného vzdelávania
Bellova 54/A, 837 63 Bratislava
17 314 852
2020887715
SK27 8180 0000 0070 0006 4444
Michal Němec, riaditeľ

(ďalej ako „Objednávateľ“)
a
Zhotoviteľ:
Obchodné meno:
Asseco Central Europe, a.s.
Sídlo:
Trenčianska, 56/A, 821 09 Bratislava
IČO:
35760419
DIČ:
2020254159
IČ DPH:
SK7020000691
Spoločnosť zapísaná v Obchodnom registri Okresného súdu Bratislava I, oddiel: Sa, vložka číslo: 2024/B
V mene spoločnosti
koná:
Ing. Michal Navrátil, prokurista
IBAN:
SK49 0900 0000 0001 7152 4706
(ďalej ako „Zhotoviteľ“)
(spoločne ďalej ako „Zmluvné strany“)

PREAMBULA
A)

B)

Dňa 18.10.2018 bolo zo strany Objednávateľa, vystupujúceho v právnom postavení verejného
obstarávateľa podľa zákona č.343/2015 Z.z. o verejnom obstarávaní a o zmene a doplnení niektorých
zákonov v znení neskorších predpisov (ďalej ako „ZVO“), vyhlásené verejné obstarávanie zákazky
s nízkou hodnotou v zmysle § 117 ZVO na obstaranie zákazky „Obnovenie funkčnosti informačného
systému Národnej sústavy kvalifikácií“ (ďalej aj ako „Verejné obstarávanie“);
Ponuka Zhotoviteľa predložená vo verejnom obstarávaní uvedenom v bode A) bola na základe
stanovených kritérií vyhodnotená ako úspešná a Objednávateľ túto Ponuku Zhotoviteľa prijal (ďalej len
„Ponuka“).

Vzhľadom na vyššie uvedené sa Zmluvné strany dohodli a uzatvárajú túto Zmluvu v nasledovnom znení:

Strana 1 z 8

Článok I
Predmet zmluvy
1.1 Zhotoviteľ sa zaväzuje pre Objednávateľa zhotoviť dielo „Obnovenie funkčnosti informačného systému
Národnej sústavy kvalifikácií“ (ďalej len „Dielo") v nasledujúcom rozsahu:
1.1.1

Obnova externého portálu (www.kvalifikacie.sk)
1.1.1.1
Revízia existujúceho stavu aplikácie
1.1.1.2
Aktualizácia aplikácie (posledná verzia Drupal)
1.1.1.3
Obnova dát zo zálohy
1.1.1.4
1.1.1.5

Inštalácia do Dátového centra rezortu školstva (ďalej ako „DCRŠ“) a testovanie
Napojenie na bezpečnostný monitoring DCRŠ

1.1.2

Obnova interného portálu (https://tvorba.kvalifikacie.sk)
1.1.2.1
Revízia existujúceho stavu aplikácie
1.1.2.2
Aktualizácia aplikácie (posledná verzia Drupal)
1.1.2.3
V prípade nutnosti obnova zo zálohy
1.1.2.4
Nasadenie Secure Socket Layer (ďalej ako „SSL certifikát“)
1.1.2.5
Inštalácia do DCRŠ a testovanie
1.1.2.6
Napojenie na bezpečnostný monitoring DCRŠ

1.1.3

Revízia/obnova Databázy
1.1.3.1
Revízia existujúceho stavu databázy
1.1.3.2
Revízia funkčnosti a bezpečnosti prestupu na interný aj externý portál a ich povahy
1.1.3.3
V prípade nutnosti obnova plnej funkčnosti databázy (obnova zo zálohy, bezpečnostné
úpravy)
1.1.3.4
Inštalácia do DCRŠ a testovanie

1.1.4

Projektový manažment
1.1.4.1
Aktualizácia prevádzkovej dokumentácie
1.1.4.2
Špecifikácia

1.2 Objednávateľ sa zaväzuje riadne zhotovené Dielo prevziať a zaplatiť Zhotoviteľovi dohodnutú zmluvnú cenu.

Článok II
Spôsob a lehoty plnenia
2.1 Predmet zmluvy bude realizovaný vo viacerých etapách, ktorých obsah a časová postupnosť je definovaná
bode 1.1 tejto Zmluvy a tiež v Prílohe č.1 – Opis predmetu zákazky, ktorá tvorí neoddeliteľnú súčasť tejto
Zmluvy.
2.2 Súčasťou zhotovenia Diela je aj vykonanie všetkých potrebných skúšok Diela a odovzdanie dokladov, ktoré
sa na Dielo vzťahujú a ktoré sú potrebné na jeho prevzatie a užívanie.
2.3 Zmluvné strany sa dohodli, že Zhotoviteľ je povinný vytvoriť a dodať Dielo osobne, najneskôr do 2 mesiacov
od nadobudnutia účinnosti tejto Zmluvy za podmienok stanovených touto Zmluvou.
2.4 Dielo ako celok sa bude považovať za dokončené po jeho úspešnom testovaní vrátane penetračných testov
(preukázanie požadovanej funkcionality a tiež funkčnosti celého Diela) a po podpísaní Protokolu oboma
zmluvnými stranami(ďalej ako „Protokol“).
Strana 2 z 8

2.5 Vlastnícke právo k zhotovenému Dielu prechádza na Objednávateľa protokolárnym odovzdaním Diela.
Týmto okamihom prechádza na Objednávateľa aj nebezpečenstvo škody na Diele.
Článok III
Miesto zhotovenia Diela a miesto odovzdania
3.1 Miestom zhotovenia Diela je sídlo Zhotoviteľa uvedené v záhlaví tejto Zmluvy.
3.2 Miestom odovzdania Diela je sídlo Objednávateľa uvedené v záhlaví tejto Zmluvy.
Článok IV
Cena a platobné podmienky
4.1 Cena Diela je stanovená dohodou Zmluvných strán, v súlade so zákonom č. 18/1996 Z.z. o cenách v znení
neskorších predpisov a vyhlášky MF SR č. 87/1996 Z. z., ktorou sa vykonáva Zákon o cenách a predstavuje
celkovú cenu za vykonanie Diela, tak ako je definované v tejto Zmluve.
Celková cena za zhotovenie Diela je 39.000,- € bez DPH (slovom tridsaťdeväťtisíc eur bez DPH),
t. j. 46.800,-€ s DPH (slovom štyridsaťšesťtisícosemsto eur s DPH)
4.2 Zhotoviteľ vystaví faktúru po riadnom zhotovení Diela, pričom neoddeliteľnou súčasťou faktúry bude kópia
potvrdeného Protokolu.
4.3 Objednávateľ je povinný uhradiť faktúru bezhotovostne na účet Zhotoviteľa uvedený v záhlaví tejto Zmluvy,
pričom cena za zhotovenie Diela sa považuje za zaplatenú okamihom odpísania z účtu Objednávateľa.
Faktúra je splatná najneskôr do 30 dní odo dňa jej doručenia Objednávateľovi na adresu uvedenú v záhlaví
tejto Zmluvy.
4.4 V cene Diela sú zahrnuté všetky náklady Zhotoviteľa spojené s vykonaním Diela. K uvedenej odmene bude
Zhotoviteľ fakturovať daň z pridanej hodnoty v zmysle platných právnych predpisov účinných v čase vzniku
daňovej povinnosti, pokiaľ všeobecne záväzné právne predpisy pre daň z pridanej hodnoty neustanovia inak.
4.5 Ak faktúra nebude spĺňať náležitosti podľa platných právnych predpisov, nebude vystavená v súlade so
Zmluvou, alebo nebude obsahovať požadované prílohy, má Objednávateľ právo vrátiť ju v termíne splatnosti
Zhotoviteľovi na prepracovanie. Týmto prestáva platiť pôvodný termín splatnosti faktúry a Objednávateľ nie
je v omeškaní s úhradou odmeny. Nový termín splatnosti faktúry začína plynúť dňom doručenia
prepracovanej faktúry Objednávateľovi.
Článok V
Súčinnosť Zmluvných strán
5.1 Zmluvné strany sa zaväzujú poskytnúť si navzájom pri plnení tejto Zmluvy súčinnosť nevyhnutnú na riadne
zhotovenie Diela.
5.2 V prípade, že Objednávateľ preukázateľne neposkytne Zhotoviteľovi potrebnú súčinnosť pri plnení tejto
Zmluvy, alebo ju neposkytne riadne a včas, má Zhotoviteľ právo na predĺženie lehoty zhotovenia Diela o
počet dní rovný omeškaniu s poskytnutím súčinnosti zo strany Objednávateľa. Takéto predĺženie lehoty v
dôsledku omeškania Objednávateľa sa nepovažuje za omeškanie Zhotoviteľa s plnením jeho záväzkov podľa
tejto Zmluvy.

Strana 3 z 8

Článok VI
Práva a povinnosti Zmluvných strán
6.1 Práva a povinnosti Zhotoviteľa
6.1.1
Zhotoviteľ sa zaväzuje dohodnutý predmet Zmluvy vykonať na vlastnú zodpovednosť, v rozsahu, v
kvalite a v termínoch dohodnutých v tejto Zmluve v znení jej neoddeliteľných príloh.
6.1.2
Zhotoviteľ zodpovedá za bezpečnosť pri práci a ochranu zdravia svojich zamestnancov počas
celého výkonu Diela v celom rozsahu. Rovnako zodpovedá za škodu, ktorú jeho zamestnanci
spôsobili Objednávateľovi poškodením jeho hmotného alebo nehmotného majetku v súvislosti s
realizáciou predmetu zmluvy.
6.1.3
Zhotoviteľ je ďalej povinný zachovávať mlčanlivosť o všetkých skutočnostiach, o ktorých sa dozvie
v súvislosti so zmluvným vzťahom vzniknutým na základe tejto Zmluvy.
6.1.4
Keďže dielo je z časti financované z nenávratného finančného príspevku poskytnutého
objednávateľovi zo strany Ministerstva školstva, vedy, výskumu a športu Slovenskej republiky.
Zhotoviteľ sa zaväzuje strpieť výkon akejkoľvek kontroly, auditu alebo iného overovania
súvisiaceho so záväzkovým vzťahom založeným touto Zmluvou a poskytovať oprávneným orgánom
všetku nevyhnutnú súčinnosť. Oprávneným orgánom na vykonanie kontroly, auditu alebo iného
overovania sú najmä:
6.1.4.1 Ministerstvo školstva, vedy, výskumu a športu Slovenskej republiky a ním poverené
osoby,
6.1.4.2 Útvar následnej finančnej kontroly a ním poverené osoby,
6.1.4.3 Ministerstvo financií Slovenskej republiky, Najvyšší kontrolný úrad Slovenskej republiky,
príslušná Správa finančnej kontroly a nimi poverené osoby,
6.1.4.4 Orgán auditu, jeho spolupracujúce orgány a nimi poverené osoby,
6.1.4.5 Splnomocnení zástupcovia Európskej komisie a Európskeho dvora audítorov,
6.1.4.6 Osoby prizvané orgánmi uvedenými v ustanoveniach 6.1.4.1 až 6.1.4.5 tohto bodu v
súlade s príslušnými právnymi predpismi Slovenskej republiky a Európskej únie.
6.2 Práva a povinnosti Objednávateľa
6.2.1
Objednávateľ sa zaväzuje pre realizáciu plnení Zhotoviteľa podľa tejto Zmluvy zabezpečiť v záujme
plynulého priebehu plnenia nevyhnutnú súčinnosť, spočívajúcu predovšetkým v poskytnutí
nevyhnutných konzultácií a informácií, materiálnych prostriedkov v zmysle funkčnej špecifikácie
informačného systému, personálneho zabezpečenia, odovzdaní potrebných údajov a podkladov,
upresnení týchto údajov a podkladov, ktorých potreba bude medzi Zmluvnými stranami vopred
dohodnutá, resp. sa preukáže v priebehu plnenia. Objednávateľ je povinný poskytnúť súčinnosť
bezodkladne, najneskôr však v lehote do 2 pracovných dní odkedy o ňu požiada Zhotoviteľ.
Článok VII
Zodpovednosť za vady
7.1 Dielo má vady, ak nespĺňa kvalitatívne, kvantitatívne a iné podmienky stanovené v tejto Zmluve a jej
prílohách alebo za ktorých boli dohodnuté, ak môže byť objektívne zistená odchýlka od vlastností Diela
dojednaných v tejto Zmluve a ak nebolo Dielo vykonané a odovzdané včas.
7.2 Zhotoviteľ poskytuje na vykonané Dielo záruku 6 mesiacov, pričom záručná doba začína plynúť odo dňa
protokolárneho odovzdania a prevzatia Diela Objednávateľom. Záručná doba neplynie v čase, kedy
Objednávateľ nemohol užívať plnohodnotne a riadne Dielo, resp. jeho časť, pre vady, za ktoré zodpovedá
Zhotoviteľ.
7.3 O uplatnení reklamácie vady vystaví Objednávateľ písomnou listinnou alebo elektronickou formou
oznámenie, ktoré obsahuje najmä:
7.3.1
špecifikáciu zmluvného vzťahu, na základe ktorého bolo vykonané plnenie (číslo Zmluvy a
označenie Zmluvných strán),
7.3.2
miesto vykonania Diela,
Strana 4 z 8

7.3.3
7.3.4
7.3.5

termín vykonania Diela,
popis reklamovanej vady Diela,
voľbu nároku, ktorý si Objednávateľ uplatňuje a primeranú lehotu, v ktorej má Zhotoviteľ
poskytnúť zvolené záručné plnenie.

7.5 Nahlásenie vady Zhotoviteľ bezodkladne potvrdí Objednávateľovi písomnou listinnou alebo elektronickou
formou, čím zároveň prejaví svoj súhlas s dĺžkou lehoty na odstránenie vady. V prípade, ak s dĺžkou lehoty
na odstránenie vady nesúhlasí, oznámi s preukázateľným odôvodnením rovnakým spôsobom
Objednávateľovi návrh lehoty, ku ktorému sa Objednávateľ vyjadrí obratom. Tento postup sa bude opakovať
až do momentu, kedy Zmluvné strany dospejú k dohode o primeranej dĺžke lehoty odstránenia vady.
7.6 Objednávateľ sa zaväzuje vytvoriť Zhotoviteľovi podmienky potrebné na odstránenie vady, pripadne inú
činnosť za účelom poskytnutia záručného plnenia.
7.7 Zmluvné strany sa dohodli, že Zhotoviteľ je povinný poskytnúť Objednávateľovi ním zvolené záručné plnenie.
Zhotoviteľ si z titulu poskytnutia záručného plnenia nebude uplatňovať voči Objednávateľovi žiadne finančné
nároky.
7.8 Zhotoviteľ sa zaväzuje začať s odstraňovaním prípadných vád Diela v najkratšom možnom čase. Pre vylúčenie
pochybností sa uvádza, že predmetom tejto Zmluvy nie je údržba a podpora, či incident management.
7.9 V prípade, že Zhotoviteľ oznámené (reklamované) vady neodstráni v dohodnutej lehote alebo v primeranej
lehote napriek tomu, že Objednávateľ vytvoril Zhotoviteľovi podmienky na ich odstránenie, má Objednávateľ
právo dať ich odstrániť tretej osobe na náklady Zhotoviteľa alebo odstúpiť od tejto Zmluvy.
Článok VIII
Zodpovednosť za škodu a sankcie
8.1 Každá Zmluvná strana sa zaväzuje nahradiť skutočnú škodu, ktorú spôsobí druhej Zmluvnej strane
porušením alebo opomenutím plnenia svojich povinností vyplývajúcich z tejto Zmluvy alebo z právnych
predpisov, a to v súlade s príslušnými právnymi predpismi.
8.2 Zhotoviteľ zodpovedá za škodu spôsobenú na veciach Objednávateľa použitých pri vykonávaní Diela, okrem
prípadu, keď túto škodu nemohol odvrátiť ani pri vynaložení odbornej starostlivosti.
8.3 Zhotoviteľ si môže uplatniť v prípade omeškania s plnením peňažných záväzkov Objednávateľa úrok z
omeškania vo výške 0,02 % z nezaplatenej sumy za každý deň omeškania Objednávateľa.
8.4 Objednávateľ si môže v prípade omeškania so zhotovením Diela uplatniť u Zhotoviteľa zmluvnú pokutu vo
výške 50,- EUR za každý deň omeškania Zhotoviteľa.
8.5 Objednávateľ si môže v prípade, že Zhotoviteľ neposkytne záručné plnenie riadne a včas, uplatniť u
Zhotoviteľa zmluvnú pokutu vo výške 50,- EUR za každý aj začatý deň omeškania Zhotoviteľa.
8.6 V prípade, ak niektorá zmluvná strana poruší záväzok mlčanlivosti môže si uplatniť u druhej zmluvnej strany
zmluvnú pokutu vo výške 20 000.,- EUR za každé také porušenie povinnosti.
8.7 Zaplatením zmluvnej pokuty nie je dotknutý nárok na náhradu škody.
8.8 Splatnosť faktúry za zmluvnú pokutu vystavenej podľa tohto článku bude minimálne 15 kalendárnych dní.
8.9 Zhotoviteľ sa zaväzuje, že v prípade, ak budú tretie osoby namietať voči Objednávateľovi porušenie svojich
práv v súvislosti s užívaním Diela podľa Zmluvy, nahradí Objednávateľovi škodu, ktorá môže Objednávateľovi
vzniknúť.
8.10 Zhotoviteľ sa zaväzuje nahradiť Objednávateľovi skutočnú škodu, ktorá môže Objednávateľovi vzniknúť pri
užívaní vadného Diela.
Strana 5 z 8

Článok IX
Doručovanie
9.1 Odstúpenie od Zmluvy, výpoveď Zmluvy, dodatky k Zmluve, faktúry, oznámenia, prípadne akékoľvek zmeny
v údajoch Zmluvných strán, ktoré sa zapisujú do obchodného registra budú vyhotovené písomne v listinnej
podobe a doručené druhej Zmluvnej strane osobne alebo zaslané poštou. Odstúpenie od Zmluvy a výpoveď
Zmluvy doručujú Zmluvné strany formou doporučenej zásielky.
9.2 Všetky písomnosti sa považujú za doručené aj v prípade neprevzatia zásielky odoslanej poštou Zmluvnou
stranou na adresu uvedenú v záhlaví tejto Zmluvy. V prípade, ak adresát odmietne písomnosť prevziať, za
deň doručenia sa považuje deň odmietnutia prevzatia písomnosti. V prípade, ak si adresát neprevezme
písomnosť v úložnej dobe na pošte, za deň doručenia sa považuje posledný deň úložnej doby na pošte.
V prípade, ak sa písomnosť vráti odosielateľovi s označením pošty „adresát neznámy“ alebo „adresát sa
odsťahoval“ alebo s inou poznámkou podobného významu, za deň doručenia sa považuje deň vrátenia
zásielky odosielateľovi.
9.3 Ostatné prejavy vôle Zmluvných strán, na ktoré sa nevzťahuje bod 9.1 tejto Zmluvy, môžu byť doručované
tiež faxom a elektronicky na adresy Zhotoviteľa a Objednávateľa uvedené v článku X tejto Zmluvy. V prípade
doručovania podľa tohto bodu, druhá Zmluvná strana bezodkladne potvrdí prijatie doručenia
preukázateľnou formou.
Článok X
Kontaktné osoby
10.1Každá zo Zmluvných strán menuje kontaktné osoby. Kontaktné osoby budú koordinovať činnosť Zhotoviteľa,
alebo jeho oprávnených osôb, pri vykonávaní Diela a budú zároveň oprávnené na prijímanie akýchkoľvek
písomností, ktoré môžu vzniknúť v súvislosti s plnením podľa tejto Zmluvy.
10.2 Kontaktnou osobou za Zhotoviteľa je: Marek Fano, riaditeľ divízie Public Consulting,
marek.fano@asseco-ce.com, sales@asseco-ce.com, telefónne číslo: +421220838367

email:

10.3Kontaktnou osobou za Objednávateľa je: PaedDr. PhDr. Vladimír Kováčik MSc., vedúci odboru celoživotného
vzdelávania, email: vladimir.kovacik@siov.sk, telefónne číslo: +421903469017
10.4V prípade plánovanej zmeny v zozname kontaktných osôb je tá Zmluvná strana, ktorej sa to týka, povinná o
tejto skutočnosti informovať druhú Zmluvnú stranu. Zmena voči druhej Zmluvnej strane je účinná
momentom, keď sa o tejto zmene dozvedela.
Článok XI
Trvanie Zmluvy a spôsoby jej ukončenia
11.1 Táto Zmluva trvá až do úplného splnenia všetkých vzájomných povinností a vysporiadania všetkých
záväzkov Zmluvných strán na základe tejto Zmluvy, pokiaľ nedôjde k jej predčasnému ukončeniu v súlade
s ustanoveniami tejto Zmluvy.
11.2 Táto zmluva zanikne okrem splnenia všetkých práv a povinností obidvoch Zmluvných strán aj písomnou
dohodou Zmluvných strán alebo písomným odstúpením od Zmluvy jednej zo Zmluvných strán.
11.3 V prípade zániku zmluvy dohodou zmluvných strán, táto zaniká dňom uvedeným v tejto dohode. Dohoda
o ukončení Zmluvy musí byť písomná. V tejto dohode sa upravia aj vzájomné nároky Zmluvných strán, ktoré
vzniknú z plnenia zmluvných povinností alebo z ich porušenia druhou Zmluvnou stranou ku dňu zániku
Zmluvy dohodou.

Strana 6 z 8

11.4 V prípade odstúpenia od Zmluvy sa Zmluvné strany budú riadiť ustanoveniami § 344 a nasl. Obchodného
zákonníka. Odstúpenie je účinné jeho doručením druhej Zmluvnej strane.
11.5 Zmluvné strany sa dohodli, že Zmluvu je možné ukončiť okamžitým odstúpením od Zmluvy v prípade
podstatného porušenia Zmluvy, za ktoré sa považuje, ak:
11.5.1 Zhotoviteľ:
11.5.1.1
nevykoná Dielo riadne a včas.
11.5.2 Objednávateľ:
11.5.2.1
neposkytol potrebnú súčinnosť na plnenie predmetu tejto Zmluvy ani v dodatočnej
primeranej lehote stanovenej Zhotoviteľom.
11.6 V prípade ukončenia tejto Zmluvy z akéhokoľvek dôvodu sa zmluvné strany zaväzujú bezodkladne vrátiť
všetky informácie uložené na nosiči informácií, podklady a materiály v písomnej, či inak materializovanej
podobe, ktoré obdržali v súvislosti s touto Zmluvou a s jej plnením, druhej Zmluvnej strane.
Článok XII
Práva duševného vlastníctva
12.1 V prípade, že Dielo a/alebo akákoľvek časť predmetu plnenia podľa tejto Zmluvy bude mať povahu
autorského diela v zmysle Autorského zákona, tak Zhotoviteľ udeľuje Objednávateľovi v súlade
s ustanovením § 65 a nasl. Autorského zákona licenciu, resp. sublicenciu, na použitie takto chráneného
autorského diela, a to výhradnú, neobmedzenú (bez časového a teritoriálneho obmedzenia) v rozsahu
nevyhnutnom na riadne fungovanie a užívanie Diela, prípadne inej časti plnenia, Objednávateľom v súlade
s účelom tejto Zmluvy. Za týmto účelom a v tomto rozsahu je Objednávateľ oprávnený udeliť sublicenciu
tretím osobám.
12.2 Zhotoviteľ prehlasuje, že dodaním akéhokoľvek technického alebo akéhokoľvek iného zariadenia alebo
dokumentácie, ktoré je súčasťou Diela nedochádza k porušovaniu ani ohrozovaniu žiadnych práv
duševného vlastníctva tretích osôb vrátane iných obdobných práv. Zhotoviteľ odškodní a ochráni
Objednávateľa pred akýmikoľvek prípadnými nárokmi tretích strán voči Objednávateľovi v súvislosti
s inštaláciou a prevádzkou Diela.
12.3 Zhotoviteľ sa zaväzuje, že zabezpečí akékoľvek a všetky potrebné licencie či iné súhlasy od akýchkoľvek,
výrobcov a prevádzkovateľov systémov, softwarov, zariadení Diela, či akýchkoľvek iných osôb, potrebné pre
prevádzkovanie Diela.
12.4 Objednávateľ prevzatím Diela nepreberá žiadnu zodpovednosť za prípadne porušenie akýchkoľvek
majetkových a/alebo autorských a priemyselných práv tretích osôb Zhotoviteľom v súvislosti s plnení tejto
Zmluvy.
12.5 Zhotoviteľ sa zaväzuje Objednávateľ odškodniť pred každým nárokom tretej osoby z porušenia akéhokoľvek
patentového práva, registrovaného návrhu, autorského práva, ochrannej známky, obchodného záväzku,
obchodného tajomstva, alebo iných duševných a priemyselných práv súvisiacich s Dielom, ktorý vznikne
z alebo v súvislosti s Dokumentáciou Zhotoviteľa, výrobou alebo vyhotovením Diela alebo používaním Diela
Objednávateľom. Zhotoviteľ v plnej miere zodpovedá za skutočnú škodu, ktorá Objednávateľovi vznikne
v súvislosti s porušením akýchkoľvek povinností Zhotoviteľa podľa tohto bodu Zmluvy.
Článok XIII
Záverečné ustanovenia
13.1 Osoby podpisujúce Zmluvu vyhlasujú, že sú oprávnené konať v mene Zmluvnej strany a zaväzovať Zmluvnú
stranu svojim podpisom.

Strana 7 z 8

13.2 Práva a povinnosti výslovne neupravené Zmluvou sa riadia ustanoveniami Obchodného zákonníka a
ostatných právnych predpisov platných v Slovenskej republike.
13.3 V prípade, že niektoré z ustanovení Zmluvy sa stane neplatným, neúčinným alebo nevymáhateľným, zostáva
platnosť ostatných ustanovení nedotknutá. Ak nastane takáto situácia, Zmluvné strany nahradia takéto
neplatné, neúčinné či nevymáhateľné ustanovenie iným ustanovením, ktoré najlepšie zodpovedá rovnakým
obchodným účelom ako ustanovenie neplatné, neúčinné alebo nevymáhateľné alebo sa dohodnú na
riešení, ktoré zachová kontext a účel daného ustanovenia.
13.4 Zmluvné strany sa dohodli, že akékoľvek zmeny Zmluvy sa uskutočnia formou písomného dodatku
odsúhlaseného oboma zmluvnými stranami, ak v Zmluve nie je uvedené inak. Zmluvné strany berú na
vedomie, že zmena Zmluvy je možná len v súlade s § 18 Zákona o verejnom obstarávaní a to za predpokladu,
že sa nezmenia záväzky Zhotoviteľa, ku ktorým sa zaviazal v Ponuke.
13.5 Akékoľvek spory medzi Zmluvnými stranami budú riešené prednostne dohodou zmluvných strán. Pokiaľ by
tento spôsob vzájomnej dohody nebol možný, predmetný spor bude predložený vecne a miestne
príslušnému súdu podľa slovenských procesných predpisov.
13.6 Táto Zmluva nadobúda platnosť dňom jej podpisu oboma Zmluvnými stranami a účinnosť deň po dni jej
zverejnenia v Centrálnom registri zmlúv v súlade s právnymi predpismi.
13.7 Zhotoviteľ nie je oprávnený postúpiť akékoľvek pohľadávky (práva) vyplývajúce z tejto Zmluvy na tretiu
osobu alebo sa dohodnúť s treťou osobou na prevzatí jeho záväzkov (povinností) vyplývajúcich z tejto
Zmluvy bez predchádzajúceho písomného súhlasu Objednávateľa.
13.8 Zmluva je vyhotovená v štyroch (4) rovnopisoch, pričom Objednávateľ obdrží dva (2) rovnopisy a Zhotoviteľ
obdrží dva (2) rovnopisy.
13.9 Zmluvné strany vyhlasujú, že sa s obsahom Zmluvy oboznámili, túto uzatvorili slobodne a vážne, že sa
zhoduje s ich prejavom vôle a svoj súhlas s jej obsahom potvrdzujú vlastnoručným podpisom.
13.10

Neoddeliteľnou súčasťou zmluvy sú prílohy:
Príloha č.1 - Opis predmetu zákazky

V Bratislave, dňa ____________

V Bratislave, dňa ___________

Objednávateľ:

Zhotoviteľ:

Štátny inštitút odborného vzdelávania

Asseco Central Europe, a.s.

__________________________________
Michal Němec, riaditeľ

______________________________________
Ing. Michal Navrátil, prokurista

Strana 8 z 8

Príloha č. 1 – Opis predmetu zákazky

Názov zákazky:
„Obnovenie funkčnosti Informačného systému Národnej sústavy kvalifikácii“

DEFINOVANIE PREDMETU ZÁKAZKY - ŠPECIFIKÁCIA POŽIADAVIEK:
1. Identifikácia verejného obstarávateľa:
Štátny inštitút odborného vzdelávania
Bellova 54/A
837 63 Bratislava
Zastúpený: Michal Němec – riaditeľ
2. Predmet zákazky:
„Obnovenie funkčnosti Informačného systému Národnej sústavy kvalifikácii“
3. Podrobné vymedzenie predmetu zákazky:
Zabezpečenie obnovenia funkčnosti Informačného systému Národnej sústavy kvalifikácii po
hackerskom útoku.
4. Druh zákazky: služba
5. Zdroj finančných prostriedkov:
Zákazka bude financovaná zo štátneho rozpočtu.
6. Požiadavky na predmet zákazky:
Zabezpečenie obnovenia funkčnosti Informačného systému Národnej sústavy kvalifikácii po
hackerskom útoku.
Ministerstvo školstva, vedy, výskumu a športu Slovenskej republiky uzatvorilo Zmluvy
o nenávratný finančný príspevok so Štátnym inštitútom odborného vzdelávania (ďalej aj ako „
ŠIOV“ alebo „Objednávateľ“) na národný projekt Tvorba národnej sústavy kvalifikácií. Súčasťou
výstupov projektu bolo aj vytvorenie Informačného systému Národnej sústavy kvalifikácii (ďalej
len „IS NSK“).
IS NSK je systém, ktorý podporuje a zabezpečuje predovšetkým vytváranie jednotnej štruktúry
Kariet kvalifikácií (KK) vrátanie ich zmien, sledovania generovaných zmien v rámci jednotlivých
Kariet kvalifikácií, ich bezpečnú správu a archiváciu, publikovanie a tlač v definovanom formáte.
Ďalej predstavuje nástroj komunikácie (on-line, synchrónnu, asynchrónnu) členov sektorových rád
NSK a ich príslušných odvetvových skupín NSK a ďalší odborný personál.
Systém pozostáva z tzv. „interného“ (Aplikačný softvér Národnej sústavy kvalifikácii – ďalej len
„AS NSK“) a „externého“ portálu. AS NSK je systém, ktorý podporuje a zabezpečuje životný cyklus
kariet kvalifikácií (ich správu, zmeny, publikovanie a tlač) a predstavuje nástroj kolaborácie pre

Príloha č. 1 – Opis predmetu zákazky
všetky zainteresované subjekty v projekte a databázy pre podporu ich funkcionalít a ukladanie
dát. Externý portál pre verejnosť (www.kvalifikacie.sk) slúži odbornej a laickej verejnosti ako zdroj
informácií o projekte s možnosťou zistiť si informácie o jednotlivých kvalifikáciách. Portál
poskytuje databázu schválených kariet kvalifikácií, informácie o Slovenskom kvalifikačnom rámci a
ostatné informácie týkajúce sa NSK, zároveň poskytuje možnosť registrovaným užívateľom
prihlásiť sa do interného portálu IS NSK.
Verejný obstarávateľ disponuje verziou produkčného prostredia interného portálu, externého
portálu a databázy na serveroch Dátového centra rezortu školstva (ďalej len „DCRŠ“), na ktoré bol
v rámci projektu Tvorba NSK migrovaný IS NSK od dodávateľa.
Infraštruktúra DCRŠ je postavená pre prevádzku systémov pracujúcich na platforme Microsoft.
Systémové prostredie podporuje operačné systémy Windows Server 2003 a 2008 (32 a 64 bitové
verzie), Windows Server 2008 R2, s obmedzenou virtualizáciou - OS vo virtuálnom prostredí
(využitie max. 4 virtuálnych CPU, max. 32GB RAM). Databázové prostredie používa Microsoft SQL
Server 2005 x64 Enterprise. V prostredí DCRŠ sa využíva IBM Tivoli Storage Manager ako
management software pre správu zálohovania a obnovy dát s viacúrovňovou zálohou centrálnej
databázy.
Aktuálny stav:
 INTERNÝ portál
o produkčné prostredie obsahujúce všetky funkcionality, najmä ohľadne životného
cyklu KK a práce sektorových rád (SR); určený pre vybraných užívateľov z radov
odbornej verejnosti
Systémové požiadavky:
Účel

Frontendový server pre Systém pre tvorbu NSK

Operačný systém

Windows Server 2008 R2

CPU

4 vCPU

RAM

8 GB RAM

Inštalačný priestor

40 GB

Prevádzkový priestor

100 GB

Typ diskov

FC

Požadované sieťové služby

Webová aplikácia na serveri bude prístupná zo siete Internet.
Prestup z nsk-web-prod na nsk-db-prod port 6432 TCP/IP.

Pri priemernom zaťažení 50 užívateľmi 100 Mbps
Parametre prístupu cez internet Pri zvýšenom zaťažení 250 užívateľmi 0,5 Gbps
Priemerná rýchlosť sťahovania dát pre jedného užívateľa 300 kB/s

Prístup používateľov k serveru

Admin – VPN, RD
Užívatelia cez internet
Privilegovaní užívatelia cez internet

Príloha č. 1 – Opis predmetu zákazky
Účel

Backend server pre Systém pre tvorbu NSK (Databáza)

Operačný systém

Windows Server 2008 R2

CPU

4 vCPU

RAM

8 GB RAM

Inštalačný priestor

40 GB

Prevádzkový priestor

80 GB

Typ diskov

FC

Požadované sieťové služby

Webová aplikácia na serveri bude prístupná zo siete Internet.
Prestup z nsk-web-prod na nsk-db-prod port 6432 TCP/IP

Pri priemernom zaťažení 50 užívateľmi 100 Mbps
Parametre prístupu cez internet Pri zvýšenom zaťažení 250 užívateľmi 0,5 Gbps
Priemerná rýchlosť sťahovania dát pre jedného užívateľa 300 kB/s

Prístup používateľov k serveru



Admin – VPN, RD
Užívatelia cez internet
Privilegovaní užívatelia cez internet

EXTERNÝ portál, resp. Portál pre verejnosť (www.kvalifikacie.sk)
o produkčné prostredie portálu obsahujúce informácie o projekte a zverejnené KK;
určený pre širokú odbornú a laickú verejnosť

Systémové požiadavky:
Účel

Frontend Portál NSK pre verejnosť

Operačný systém

Windows Server 2008 R2

CPU

4 vCPU

RAM

12 GB RAM

Inštalačný priestor

40 GB

Prevádzkový priestor

80 GB

Typ diskov

FC

Požadované sieťové služby

Webová aplikácia na serveri bude prístupná z verejnej IP adresy.

Parametre prístupu cez internet

Pri priemernom zaťažení 10 užívateľmi 10 Mbps
Priemerná rýchlosť sťahovania dát pre jedného užívateľa 300 kB/s

Prístup používateľov k serveru

Admin – VPN, RD
Užívatelia cez internet
Privilegovaní užívatelia cez internet



DÁTA
o
o
o

Dátový obsah – dáta 1000 kariet kvalifikácií a súvisiace dáta
Dáta súborov – súbory používané v aplikácii ako dokumenty Aliancie, sektorových
rád, atď.), prípadne ako prílohy k rôznym typom dátového obsahu
Konfigurácie aplikácie produkčného prostredia

Príloha č. 1 – Opis predmetu zákazky
V júni 2018 došlo na serveroch DCRŠ k nevyžiadanej aktivite zvonku (napadnutie hackom), ktorá
spôsobila nefunkčnosť oboch portálov a ich havarijný stav. Po analýze aktuálneho stavu je
prioritne nevyhnutné komplexne reinštalovať verejný portál a aplikáciu upraviť tak, aby bola
funkčná na poslednej stabilnej verzií redakčného systému Drupal. Zároveň bude potrebné vykonať
forenzný audit a následne zaistiť bezpečnostné penetračné testy.
Na obnovenie portálov a spustenie ich opätovnej činnosti sú identifikované nasledovné aktivity,
ktorých súčasťou je aj manažment zabezpečenia ich realizácie:
Požadovaný rozsah úloh:
A Obnova externého portálu (www.kvalifikacie.sk)
1 Revízia existujúceho stavu aplikácie
2 Aktualizácia aplikácie (posledná verzia Drupal)
3 Obnova dát zo zálohy
4 Inštalácia do DCRŠ a testovanie
5 Napojenie na bezpečnostný monitoring DCRŠ
B Obnova interného portálu (https://tvorba.kvalifikacie.sk)
1 Revízia existujúceho stavu aplikácie
2 Aktualizácia aplikácie (posledná verzia Drupal)
3 V prípade nutnosti obnova zo zálohy
4 Nasadenie SSL certifikátu
5 Inštalácia do DCRŠ a testovanie
6 Napojenie na bezpečnostný monitoring DCRŠ
C Revízia/obnova Databázy
Revízia existujúceho stavu databázy
Revízia funkčnosti a bezpečnosti prestupu na interný aj externý portál a ich
povahy
V prípade nutnosti obnova plnej funkčnosti databázy (obnova zo zálohy,
bezpečnostné úpravy)
Inštalácia do DCRŠ a testovanie
Napojenie na bezpečnostný monitoring DCRŠ
D Projektový manažment
1 Aktualizácia prevádzkovej dokumentácie
2 Špecifikácia
3 Manažment aktivít

Dátové centrum rezortu školstva v dobe od migrácie nasadených systémov prešlo svojou štruktúrou
pod Vládny cloud SR. Popis zohľadňuje stav systémov po ich migrácii a nasadení v rámci ukončovania
projektu Tvorba NSK. Je nutné pripustiť odchýlku od popisovaného stavu s prihliadnutím na interné
zmeny ktoré boli vykonané za dané obdobie na nasadených systémoch zo strany DCRŠ.
Všetky servisné zásahy a postup ich vykonávania musia prebiehať v úzkej spolupráci s verejným
obstarávateľom a taktiež DCRŠ.

Príloha č. 1 – Opis predmetu zákazky
7. Spôsob financovania zákazky:
Predmet zákazky bude hradený bezhotovostnou platbou v lehote 30 dní odo dňa doručenia
faktúry verejnému obstarávateľovi. Právo na vystavenie faktúry vznikne dodávateľovi po
odovzdaní a prevzatí zmluvných plnení vopred dohodnutých s verejným obstarávateľom.
8. Typ zmluvného vzťahu:
Zmluva o poskytnutí služieb uzatvorená v zmysle Obchodného zákonníka a § 3 ods. 1 a 2 zákona
č. 343/2015 Z.z. o verejnom obstarávaní a o zmene a doplnení niektorých zákonov v znení
neskorších predpisov.
9. Kritérium na vyhodnotenie ponúk:
Kritériom na vyhodnotenie ponúk je najnižšia celková cena za poskytnutie služby v EUR vrátane
DPH – váha kritéria je 100%.
Ak uchádzač je platiteľ DPH, uvedie navrhovanú zmluvnú cenu v zložení:
a) navrhovaná cena bez DPH,
b) výška DPH,
c) navrhovaná cena celkom vrátane DPH.
Ak uchádzač nie je platiteľ DPH, uvedie navrhovanú zmluvnú cenu celkom a zároveň uvedie, že
nie je platiteľ DPH.
Cena musí byť uvedená ako konečná, vrátane všetkých ostatných nákladov súvisiacich s
realizáciou predmetu zákazky.

