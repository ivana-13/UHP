1

Zmluva o poskytnutí Virtuálnej aukčnej siene
eAukcie
prístupu k softvérovému systému eZakazky vrátane
DNS
a súvisiacich služieb (ďalej len „zmluva“)
číslo zmluvy Objednávateľa: 116/2018/1.16.1.
číslo zmluvy Dodávateľa:
Nižšie uvedeného dňa, mesiaca a roka uzatvorili v súlade s § 269 ods. 2 Obchodného zákonníka
v platnom znení:
1. Objednávateľ
Názov:
Ministerstvo životného prostredia Slovenskej republiky
Sídlo:
Nám. Ľ. Štúra 1, 812 35 Bratislava
Štatutárny zástupca: JUDr. Ľubomíra Kubišová, generálna tajomníčka služobného úradu
IČO:
42181810
DIČ:
2023106679
Bankové spojenie: Štátna pokladnica
IBAN :
SK14 8180 0000 0070 0038 9046
(ďalej len „Objednávateľ“)
2. Dodávateľ

Obchodné meno: eBIZ Corp s.r.o.
Sídlo:
V zastúpení:
IČO:
DIČ:

Lehotského 1, 811 06 Bratislava
Ing. Boris Kordoš - konateľ
35758643
2020221126
IČ DPH:
SK2020221126
Bankové spojenie: Tatra banka, a.s.
IBAN:
SK12 1100 0000 0026 2443 0833
Kontaktná osoba: Ing. Boris Kordoš
e-mail:
boris.kordos@ebiz.sk
Zápis v:
Obchodný register Okresného súdu Bratislava I,
oddiel Sro, vložka č. 18363/B
(ďalej len „Dodávateľ“)
Objednávateľ a Dodávateľ sa ďalej v texte Zmluvy spoločne označujú ako „zmluvné strany“.
Zmluvné strany uzatvárajú túto zmluvu, ktorá je výsledkom postupu zadávania zákazky s nízkou
hodnotou podľa § 117 zákona č. 343/2015 Z. z. o verejnom obstarávaní a o zmene a doplnení
niektorých zákonov v znení neskorších predpisov (ďalej len „zákon o verejnom obstarávaní“), kde
Objednávateľ ako verejný obstarávateľ prijal cenovú ponuku Dodávateľa ako uchádzača, ktorý uspel
vo výzve Objednávateľa na predkladanie ponúk na predmet zákazky uvedený v Článku I tejto zmluvy.

Článok I. Predmet zmluvy
1. Dodávateľ sa touto zmluvou zaväzuje umožniť Objednávateľovi a organizáciám v riadiacej
pôsobnosti Objednávateľa podľa článku IV. bod 1. zmluvy riadne a včas užívať Virtuálnu aukčnú sieň
eAukcie a taktiež používanie systému eZakazky vrátane Dynamického nákupného systému (ďalej ako
„DNS“) umiestneného na serveri Dodávateľa a všetkých súvisiacich služieb uvedených v Prílohe č. 1
k tejto zmluve. Plnenie predmetu zmluvy Dodávateľom bude zabezpečené formou vzdialeného
prístupu cez internetové rozhranie (služba ASP – Application Service Providing), ktorá zahŕňa službu
Maintenance (hotline, správa dát, zálohovanie dát, update a upgrade).
2. Dodávateľ sa zaväzuje riadne a včas poskytovať Objednávateľovi a organizáciám v riadiacej
pôsobnosti Objednávateľa podľa článku IV. bod 1. zmluvy službu Asistenčný program, po dobu
uvedenú v článku II. bod 2. tejto zmluvy. Služba Asistenčný program zahŕňa poradenstvo v nákupných
stratégiách, taktikách a riadení eAukčného prípadu, revíziu zadaní, kontrolu nastavenia eAukčného
prípadu, administráciu a supervíziu eAukčného prípadu a pomoc pri nastavovaní jednotlivých zákaziek
v systéme eAukcie a eZakazky.
3. Dodávateľ sa zaväzuje realizovať úvodné školenie k užívaniu Virtuálnej aukčnej siene eAukcie k
obsluhe systému eZakazky vrátane DNS pre Objednávateľa a organizácie v jeho riadiacej pôsobnosti
uvedené v článku IV. bod 1. tejto zmluvy. Cena za realizáciu úvodného školenia je zahrnutá v celkovej
cene zmluvy podľa článku III. bod 1 tejto zmluvy.
Článok II. Časové plnenie zmluvy
1. Dodávateľ sa zaväzuje umožniť Objednávateľovi a organizáciám v jeho riadiacej pôsobnosti podľa
článku IV. bod 1. zmluvy užívanie Virtuálnej aukčnej siene eAukcie a používanie systému eZakazky
vrátane DNS po dobu 3 rokov, počínajúc dňom nadobudnutia účinnosti tejto zmluvy.
2. Dodávateľ sa zaväzuje poskytovať Objednávateľovi a organizáciám v jeho riadiacej pôsobnosti podľa
článku IV. bod 1. zmluvy služby uvedené v článku I. bod 1. a 2. zmluvy po dobu 3 rokov, počínajúc dňom
nadobudnutia účinnosti tejto zmluvy.
3. Dodávateľ zrealizuje úvodné školenie uvedené v článku I. bod 3. zmluvy v termíne podľa dohody s
Objednávateľom, najneskôr však do 30 dní odo dňa nadobudnutia účinnosti tejto zmluvy. Účelom
úvodného školenia je oboznámenie a osvojenie elektronického nástroja na elektronizáciu procesu
zadávania verejného obstarávania vrátane elektronických aukcií a dynamického nákupného systému
pre Objednávateľa a organizácie v jeho riadiacej pôsobnosti uvedené v článku IV. bod 1 tejto zmluvy.
Obsah úvodného školenia bude pozostávať zo zaškolenia k tematike podľa vzájomnej dohody a potrieb
jednotlivých verejných obstarávateľov. Presný časový rozsah úvodného školenia bude upresnený
Objednávateľom najneskôr 2 kalendárne dni pred samotným úvodným školením. Školenie sa bude
realizovať v priestoroch Objednávateľa.
Článok III. Cenové dojednania
1. Celková cena za riadne používanie služieb podľa článku I. bod 1. a 2. zmluvy po dobu 3 rokov je
stanovená dohodou zmluvných strán v súlade so zákonom č. 18/1996 Z. z. o cenách v znení
neskorších predpisov nasledovne:
cena bez DPH 19 800,00 eur (slovom: devätnásťtisícosemsto eur),
DPH (20 %) 3960,00 EUR (slovom: tritisícdeväťstošesťdesiat eur),
cena s DPH 23 760,00 eur (slovom: dvadsaťtritisícsedemstošesťdesiat eur).
V cene je zahrnuté úvodné školenie podľa článku I. bod 3. zmluvy.

2. V zmysle bodu 1 tohto článku sa Objednávateľ zaväzuje ročne zaplatiť Dodávateľovi za riadne a
včas poskytované služby definované v predmete zmluvy cenu vo výške:
cena bez DPH 6600,00 EUR (slovom: šesťtisícšesťsto eur),
DPH (20 %) 1320,00 EUR (slovom: tisíctristodvadsať eur),
cena s DPH 7920,00 EUR (slovom: sedemtisícdeväťstodvadsať eur)
na základe faktúry vystavenej Dodávateľom, ktorá bude splatná do 30 dní odo dňa doručenia faktúry
do podateľne Objednávateľa.
3.Právo Dodávateľa vystaviť faktúru za obdobie prvého roka užívania Virtuálnej aukčnej siene eAukcie
a systému eZakazky vrátane DNS nastáva dňom nadobudnutia účinnosti tejto zmluvy. Dátum
uskutočnenia zdaniteľného plnenia nastáva dňom účinnosti tejto zmluvy. V nasledujúcich rokoch
vystaví Dodávateľ faktúru v rovnaký deň a mesiac. Objednávateľ uhradí vystavenú faktúru
bezhotovostne formou bankového prevodu na účet Dodávateľa uvedený v záhlaví zmluvy.
4. Faktúra musí obsahovať náležitosti podľa zákona č. 222/2004 Z. z. o dani z pridanej hodnoty v znení
neskorších predpisov a číslo zmluvy Objednávateľa. V prípade, že faktúra nebude obsahovať náležitosti
podľa predchádzajúcej vety, Objednávateľ ju vráti v lehote splatnosti na doplnenie a/alebo
prepracovanie Dodávateľovi. Dodávateľ túto faktúru podľa charakteru nedostatkov buď opraví, alebo
vystaví novú faktúru. U tejto opravenej (novej) faktúry vyznačí novú 30 dňovú lehotu splatnosti a doručí
Objednávateľovi. Nová 30 dňová lehota splatnosti začína plynúť dňom doručenia faktúry
Objednávateľovi.
5. Pre prípad, že Objednávateľ časť ceny podľa bodu 2. tohto článku nezaplatí riadne a včas, sa zmluvné
strany dohodli, že Dodávateľ je oprávnený po predchádzajúcom písomnom upozornení zneprístupniť
Objednávateľovi prístup do Virtuálnej aukčnej siene eAukcie a systému eZakazky vrátane DNS a
prerušiť poskytovanie služieb do doby, než bude celá dlžná časť ceny Objednávateľom uhradená.
Článok IV. Licenčná zmluva
1. V prípade, že akákoľvek služba, ktorú Dodávateľ na základe tejto zmluvy poskytuje Objednávateľovi,
spadá pod definíciu diela, ktoré je chránené autorským právom podľa zákona č. 185/2015 Z. z. Autorský
zákon v znení neskorších predpisov (ďalej len „Autorský zákon“), licenčnou zmluvou udeľuje Dodávateľ
Objednávateľovi licenciu (súhlas) na používanie Virtuálnej aukčnej siene eAukcie, systému eZakazky
vrátane DNS a akejkoľvek inej služby podľa tejto zmluvy. Licenciu udeľuje Dodávateľ Objednávateľovi
ako nevýhradnú, neprenosnú a v územne (len na území Slovenskej republiky) a časovo obmedzenom
rozsahu (len na dobu trvania tejto zmluvy). Licenčnou zmluvou udeľuje Dodávateľ Objednávateľovi
licenciu aj na používanie služieb po ukončení zmluvy, a to v rozsahu nevyhnutnom pre výkon práv
a povinností Objednávateľa spojených s archiváciou údajov (článok V a VII tejto zmluvy). Zmluvné
strany sa dohodli, že odmena za poskytnutie licencie je už zahrnutá v celkovej cene uvedenej v článku
III bod 1 tejto zmluvy. Objednávateľ môže využívať Virtuálnu aukčnú sieň eAukcie a systém eZakazky
vrátane DNS len pre potreby Objednávateľa a len prostredníctvom svojich zamestnancov a ďalej pre
potreby 4 rozpočtovo prepojených subjektov (organizácií v jeho riadiacej pôsobnosti) a len
prostredníctvom ich zamestnancov:
Ministerstvo životného prostredia SR, Nám. Ľ. Štúra 1, 812 35 Bratislava........................počet administrátorov: 4
Štátna ochrana prírody Slovenskej republiky, Tajovského 28B, 974 01 Banská Bystrica...počet administrátorov: 2
Slovenská agentúra životného prostredia Tajovského 28, 974 01 Banská Bystrica............počet administrátorov: 3
Výskumný ústav vodného hospodárstva, Nábr. gen. L. Svobodu 5, 812 49 Bratislava......počet administrátorov: 2
Štátny geologický ústav Dionýza Štúra, Mlynská dolina 1, 817 04 Bratislava 11............... počet administrátorov: 2

2.Objednávateľ nie je oprávnený k prevodu a k predaju svojich práv k používaniu Virtuálnej aukčnej
siene eAukcie a systému eZakazky vrátane DNS tretej osobe. Porušenie týchto záväzkov zo strany
Objednávateľa zakladá právo Dodávateľa od tejto zmluvy odstúpiť a zamedziť prístup do uvedených
systémov.
3.Objednávateľ je oprávnený zriadiť prístup (prístupové meno a heslo) do Virtuálnej aukčnej siene
eAukcie a systému eZakazky vrátane DNS tretej osobe, ktorá je oprávnená na výkon kontroly, auditu
alebo overovania v súvislosti s plnením predmetu tejto zmluvy podľa platných právnych predpisov,
a to
kedykoľvek počas platnosti a účinnosti tejto zmluvy. Oprávnené osoby na výkon
kontroly/auditu/overovania sú najmä:
3.1 Dodávateľ a ním poverené osoby,
3.2 Útvar vnútorného auditu Riadiaceho orgánu alebo Sprostredkovateľského orgánu a nimi
poverené osoby,
3.3 Najvyšší kontrolný úrad SR, Úrad vládneho auditu, Certifikačný orgán a nimi poverené osoby,
3.4 Orgán auditu, jeho spolupracujúce orgány a osoby poverené na výkon kontroly/auditu,
3.5 splnomocnení zástupcovia Európskej Komisie a Európskeho dvora audítorov,
3.6 Orgán zabezpečujúci ochranu finančných záujmov Európskej únie,
3.7 osoby prizvané orgánmi uvedenými v bodoch 3.1 až 3.6 v súlade s príslušnými právnymi
predpismi SR a právnymi aktmi Európskej únie.
4.Prístup (prístupové meno a heslo) do Virtuálnej aukčnej siene eAukcie a systému eZakazky vrátane
DNS pre tretiu osobu podľa bodu 3. tohto článku musí byť zachovaný minimálne po dobu uvedenú
v článku VI. bod 4. zmluvy.
5.V prípade, že osoba podľa bodu 3. tohto článku požiada Objednávateľa o prístup (prístupové meno
a heslo) do Virtuálnej aukčnej siene eAukcie a systému eZakazky vrátane DNS po ukončení platnosti
tejto zmluvy, bude tejto osobe zo strany Dodávateľa vytvorený nový prístup (prístupové meno a heslo)
až po tom, čo o to požiada Objednávateľ Dodávateľa.
6. Objednávateľ je oprávnený zriadiť prístup (prístupové meno a heslo) do Virtuálnej aukčnej siene
eAukcie a systému eZakazky vrátane DNS aj tretej osobe, ktorá je vymenovaná do komisie na
otváranie a vyhodnocovanie ponúk a nie je zamestnancom Objednávateľa.
7.Objednávateľ toto oprávnenie prijíma a zaväzuje sa za používanie Virtuálnej aukčnej siene eAukcie a
systému eZakazky vrátane DNS zaplatiť dojednanú cenu podľa článku III. bod 1. a 2. tejto zmluvy a
dodržiavať podmienky stanovené touto zmluvou.
Článok V. Práva a povinnosti Objednávateľa
1. Objednávateľ má k dispozícii Virtuálnu aukčnú sieň eAukcie a systém eZakazky vrátane DNS pre
obmedzený počet zamestnancov (administrátorov) a potrebný počet členov komisie. Členovia komisie
sú osoby podľa § 40 ods. 14 a § 51 zákona o verejnom obstarávaní, ktoré sú vymenované do komisie
na otváranie a vyhodnocovanie splnenia podmienok účasti vo verejnom obstarávaní a ponúk, pričom
môžu, ale nemusia byť zamestnancami Objednávateľa. V systéme eZakazky vrátane DNS je
Objednávateľ oprávnený uskutočniť neobmedzený počet zákaziek. Pre svoju potrebu používa
Objednávateľ jednu aukčnú sieň a štyri aukčné siene používajú priamo rozpočtovo prepojené subjekty
oprávnené podľa tejto zmluvy.
2. V prípade zániku zmluvy medzi Dodávateľom a Objednávateľom zanikajú zároveň nároky
prepojených subjektov na poskytovanie služieb k dátumu zániku tejto zmluvy.

3. Objednávateľ má k dispozícii dáta v systéme 10 rokov odo dňa ukončenia verejného obstarávania
na predmet plnenia podľa tejto zmluvy (tzv. archív) .
Článok VI. Práva a povinnosti Dodávateľa
1. Dodávateľ sa zaväzuje, že bezodkladne po nadobudnutí účinnosti tejto zmluvy umožní
Objednávateľovi a organizáciám v jeho riadiacej pôsobnosti uvedeným v článku IV. bod 1. cez
internetové rozhranie prístup k Virtuálnej aukčnej sieni eAukcie a systému eZakazky vrátane DNS.
2. Dodávateľ sa zaväzuje poskytovať na žiadosť Objednávateľa službu Asistenčný program a službu
Hotline, každý pracovný deň od 8.00 do 16.00 hodiny, na telefónnom čísle +421 2 65411356, +421905
378 454 a emailovej adrese podpora@ebiz.sk, a to všetkým zamestnancom Objednávateľa, ktorí budú
Dodávateľa kontaktovať.
3. Dodávateľ sa zaväzuje vykonávať údržbu Virtuálnej aukčnej siene eAukcie a systému eZakazky
vrátane DNS a správu dát Objednávateľa a organizácií v jeho riadiacej pôsobnosti uvedených v článku
IV. bod 1. tejto zmluvy.
4. Dodávateľ sa zaväzuje, že zabezpečí hosting Virtuálnej aukčnej siene eAukcie po dobu 10-tich rokov
pri nadlimitných zákazkách a 10tich rokov aj pri ostatných zákazkách od ukončenia zmluvy, ktorá je
výsledkom elektronickej aukcie, alebo opakovaného otvárania ponúk.
5. Dodávateľ sa zaväzuje poskytovať Objednávateľovi na používanie novovzniknuté upgrady (vrátane
ich inštalácie). Dodávateľ sa tiež zaväzuje poskytovať Objednávateľovi všetky aktualizácie vrátane ich
inštalácie. Upgrady, aktualizácie a ich inštalácie sú zahrnuté v cene uvedenej v článku III. bod 1. a 2.
6. Dodávateľ je povinný za účelom riadneho a včasného plnenia predmetu zmluvy odstraňovať
akékoľvek vady, chyby, poruchy, nedostatky alebo nezrovnalosti vzniknuté pri plnení predmetu
zmluvy, a to do 24 hodín od ich vzniku a bezodkladne o tom informovať (ako aj o ich odstránení)
Objednávateľa.
Článok VII. Ostatné dojednania
1. Dodávateľ garantuje 100% dostupnosť ako Virtuálnej aukčnej siene eAukcie tak aj systému
eZakazky vrátane DNS v kalendárnom mesiaci s nevyhnutnými výpadkami v prípade technických
nefunkčností. Na odstraňovanie technických nefunkčností ako aj odstraňovanie akýchkoľvek porúch
a nedostatkov Virtuálnej aukčnej siene eAukcie a systému eZakazky vrátane DNS, sa primerane použijú
ustanovenia článku VI bodu 6 tejto zmluvy.
2. Dodávateľ si vyhradzuje právo, v dňoch pracovného pokoja a v čase po 20. hodine v dňoch
pracovných, na krátkodobé prerušenie prevádzky serverov, a to z dôvodu údržby, update, upgrade a
opráv alebo výmeny tých častí systému, ktoré priamo ovplyvňujú poskytovanie služieb podľa tejto
zmluvy.
3. Dodávateľ zodpovedá za vady hardware a software na jeho strane, ktoré znemožňujú zabezpečiť
prístup a dostupnosť predmetu tejto zmluvy Objednávateľovi alebo organizáciám v jeho riadiacej
pôsobnosti s primeranou časovou odozvou. Na odstraňovanie vád podľa tohto bodu sa primerane
použijú ustanovenia článku VI bodu 6 tejto zmluvy.
4. Dodávateľ nenesie zodpovednosť za prerušenie poskytovania služieb zavinené tretími osobami či
zásahom vyššej moci (požiar, zemetrasenie, apod.), prípadne poruchou na zariadeniach ostatných
dodávateľov (výpadok elektriny, výpadok iných serverov, apod.), pokiaľ preukázateľne nebol schopný

týmto skutočnostiam zabrániť alebo predísť. Dodávateľ nezodpovedá za prípadné škody
Objednávateľa v súvislosti s prerušením poskytovaných služieb podľa tohto bodu 4 s výnimkou, ak sa
preukáže, že Dodávateľ mohol týmto škodám zabrániť alebo predísť alebo ak sa preukáže, že by tieto
škody Objednávateľovi nevznikli resp. vznikli v menšom rozsahu, ak by bol Objednávateľ
o skutočnostiach uvedených v tomto bode 4 včas informovaný Dodávateľom (v takom prípade
Dodávateľ za škodu prípadne jej časť zodpovedá v plnom rozsahu). Pre vylúčenie akýchkoľvek
pochybností platí, že aj v týchto prípadoch sa primerane použijú ustanovenia článku VI bodu 6 tejto
zmluvy.
5. Objednávateľ si vyhradzuje právo odstúpiť od zmluvy v prípade, ak dôjde k prijatiu podmienky, v
rámci ktorej bude Objednávateľ povinný používať systém elektronického verejného obstarávania
zriadený Úradom pre verejné obstarávanie. Objednávateľ v tomto prípade uhradí Dodávateľovi všetky
nároky, ktoré Dodávateľovi vznikli do doby odstúpenia od zmluvy. Účinky odstúpenia nastanú dňom
jeho doručenia Dodávateľovi alebo dňom, uvedenom v odstúpení. Dodávateľ sa zase zaväzuje vrátiť
Objednávateľovi časť zaplatenej ceny, na ktorú neboli zo strany Dodávateľa do dňa odstúpenia od
zmluvy poskytnuté služby podľa tejto zmluvy.
6. Dodávateľ garantuje 10 ročnú archiváciu všetkých dát v zmysle zákona o verejnom obstarávaní.
7. Dodávateľ sa zaväzuje, že kedykoľvek na požiadanie Objednávateľa mu do jeho správy bezplatne
poskytne všetky dáta.
8. Dodávateľ vyhlasuje, že Virtuálna aukčná sieň eAukcie a systém eZakazky vrátane systému DNS,
budú mať po celú dobu platnosti zmluvy také vlastnosti, že budú v súlade so zákonom o verejnom
obstarávaní. V opačnom prípade zodpovedá Dodávateľ za vzniknutú škodu.
Článok VIII. Sankcie
1. V prípade omeškania Objednávateľa so splnením peňažného záväzku alebo jeho časti, je
Objednávateľ v súlade s § 369a v nadväznosti na § 369 ods. 2 Obchodného zákonníka povinný platiť z
nezaplatenej sumy úroky z omeškania v sadzbe podľa Nariadenia vlády SR č. 21/2013 Z. z., ktorým sa
vykonávajú niektoré ustanovenia Obchodného zákonníka v znení neskorších predpisov, ak ich od neho
bude Dodávateľ požadovať.
Článok IX. Vymedzenie pojmov
1. Virtuálna aukčná sieň eAukcie – elektronický nástroj na realizáciu eAukčných prípadov podľa § 54
zákona o verejnom obstarávaní.
2. Systém eZakazky - elektronický nástroj určený na elektronizáciu procesu zadávania verejného
obstarávania. Súčasťou systému eZakazky je aj Dynamický nákupný systém. Systém eZakazky je
napojený na certifikovaný aukčný nástroj Úradom pre verejné obstarávanie a teda je možné v rámci
procesu verejného obstarávania realizovať aj vlastné elektronické aukcie.
3. Dynamický nákupný systém (DNS) - je elektronický postup zadávania nadlimitnej zákazky v rozsahu
skupiny alebo jej časti podľa slovníka obstarávania na tovary, stavebné práce alebo služby, ktoré sú
bežne dostupné na trhu.
4. Asistenčný program - odborná podpora, ktorá zahŕňa poradenstvo v práci s užívaním Virtuálnej
aukčnej siene eAukcie, so systémom eZakazky a DNS, kontrolu a revíziu súťažných podkladov v
kontexte fungovania systému eZakazky a elektronizácie, kontrolu nastavenia systému eZakazky podľa
súťažných podkladov a kontrolu nastavenia eAukčného prípadu.

5. Administrátor - zamestnanec Objednávateľa, ktorý pripravuje, koordinuje a realizuje obstarávanie a
súťaže.
6. Hotline - rieši technické požiadavky ako napr. ťažkosti s prihlásením, s prehliadačom, správne
nastavenie webového prehliadača, nastavenie cookies, nemožnosť zadať ponuku, a pod. Je prístupný
a poskytovaný pomocou telefónu, emailu alebo chatu.
7. Zálohovanie dát - zálohovanie databáz a všetkých dátových štruktúr Dodávateľom 1x denne s
archivovaním na externom médiu. Zálohy sú ukladané v šifrovanej podobe.
8. Správa dát - údržba dát v databázach a file systéme.
9. Update – údržba software, priebežné vydávanie záplat a opráv či už funkčných, alebo
bezpečnostných.
10. Upgrade - nové alebo zdokonalené funkcionality software, zmena (povýšenie) software na novšiu
verziu.
Článok X Ukončenie zmluvy
1.Zmluvné strany majú právo ukončiť zmluvu pred jej riadnym splnením:
- písomnou dohodou zmluvných strán,
- písomnou výpoveďou zo strany Objednávateľa,
- písomným odstúpením od zmluvy zo strany Objednávateľa.
2. Zmluvné strany môžu ukončiť túto zmluvu uzavretím písomnej dohody o ukončení platnosti a
účinnosti tejto zmluvy ku dňu uvedenému v takejto dohode, pričom zmluvné strany zároveň
vysporiadajú alebo dohodnú spôsob vysporiadania všetkých vzájomných nárokov, ktoré im vznikli
k dátumu ukončenia zmluvy.
3.
Objednávateľ je oprávnený kedykoľvek bez udania dôvodu túto zmluvu vypovedať s 10-dňovou
výpovednou lehotou, ktorá začína plynúť nasledujúcim dňom po doručení výpovede druhej zmluvnej
strane.
4.
Pre vylúčenie akýchkoľvek pochybností platí, že Objednávateľ je oprávnený od tejto zmluvy
odstúpiť v prípade akéhokoľvek porušenia povinností Dodávateľa vyplývajúcich pre neho z tejto
zmluvy. Odstúpenie od tejto zmluvy je účinné dňom doručenia písomného oznámenia Objednávateľa
o odstúpení od tejto zmluvy Dodávateľovi. V prípade odstúpenia od zmluvy sa zmluva zrušuje ex nunc.
Článok XI. Záverečné dojednania
1. Táto zmluva nadobúda platnosť dňom jej podpisu oboma zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv.
2. Ustanovenia tejto zmluvy možno meniť a/alebo dopĺňať len v súlade s § 18 zákona o verejnom
obstarávaní a vo forme písomných očíslovaných dodatkov podpísaných oboma zmluvnými stranami,
ktoré budú tvoriť neoddeliteľnú súčasť tejto zmluvy.
3. Podmienky tejto zmluvy, ktoré svojou povahou presahujú dobu jej platnosti, zostávajú v platnosti v
celom rozsahu a sú účinné až do okamihu ich splnenia a platia aj pre prípadných nástupcov a
postupníkov zmluvných strán.

4. Táto zmluva je vyhotovená v deviatich (9) exemplároch, z ktorých jedno (1) vyhotovenie je pre
Dodávateľa a osem (8) pre Objednávateľa.
5. Právne vzťahy touto zmluvou výslovne neupravené sa riadia Obchodným zákonníkom v platnom
znení a ostatnými všeobecne záväznými právnymi predpismi Slovenskej republiky.
6. Zmluvné strany sa zaväzujú, že akékoľvek prípadné spory, ktoré vzniknú z tejto zmluvy, budú riešiť
vzájomnou dohodou s cieľom zachovania dobrých obchodných vzťahov.
7. Zmluvné strany vyhlasujú, že sa oboznámili s obsahom tejto zmluvy, v plnom rozsahu s ním súhlasia
a vyhlasujú, že pri podpise tejto zmluvy konali slobodne a že nebola podpísaná v tiesni a ani za nápadne
nevýhodných podmienok.
8. Neoddeliteľnou súčasťou zmluvy je: Príloha č. 1 – Špecifikácia súvisiacich služieb

V Bratislave dňa

V Bratislave dňa

Za Objednávateľa:

Za Dodávateľa:

……………………………......…….
JUDr. Ľubomíra Kubišová
generálna tajomníčka služobného úradu

…………………………….……….......
Ing. Boris Kordoš
konateľ

Príloha č. 1

Špecifikácia súvisiacich služieb
1.
Používanie nástroja určeného na elektronizáciu procesu verejného obstarávania (vrátane
využívania Dynamického nákupného systému) umiestneného na serveri Dodávateľa vzdialeným
prístupom prostredníctvom internetu s možnosťou neobmedzeného počtu verejných obstarávaní
(zákaziek) pre:
Ministerstvo životného prostredia SR, Nám. Ľ. Štúra 1, 812 35 Bratislava.........................počet
administrátorov: 4
Štátna ochrana prírody Slovenskej republiky, Tajovského
Bystrica....................................počet administrátorov: 2

28B,

974

01

Banská

Slovenská agentúra životného prostredia Tajovského 28, 974 01 Banská Bystrica............počet
administrátorov: 3
Výskumný ústav vodného hospodárstva, Nábr. arm. gen.L. Svobodu 5, 81249 Bratislava počet
administrátorov: 2
Štátny geologický ústav Dionýza Štúra, Mlynská dolina 1, 817 04 Bratislava 11.............. počet
administrátorov: 2
2.
Používanie virtuálnej aukčnej siene umiestnenej na serveri Dodávateľa vzdialeným prístupom
prostredníctvom internetu s možnosťou neobmedzeného počtu nákupných výberových konaní pre:
Ministerstvo životného prostredia SR, Nám. Ľ. Štúra 1, 812 35 Bratislava.........................počet
administrátorov: 4
Štátna ochrana prírody Slovenskej republiky, Tajovského
Bystrica....................................počet administrátorov: 2

28B,

974

01

Banská

Slovenská agentúra životného prostredia Tajovského 28, 974 01 Banská Bystrica............počet
administrátorov: 3
Výskumný ústav vodného hospodárstva, Nábr. arm. gen.L. Svobodu 5, 81249 Bratislava počet
administrátorov: 2
Štátny geologický ústav Dionýza Štúra, Mlynská dolina 1, 817 04 Bratislava 11.............. počet
administrátorov: 2
3.
Asistenčná a konzultačná používateľská podpora zo strany poskytovateľa pri práci s nástrojom
na elektronizáciu procesu verejného obstarávania vrátane služieb súvisiacich s Dynamickým nákupným
systémom a realizáciou elektronických aukcií. Ide o služby bez časového obmedzenia, súvisiace
s poskytovaním konzultácií pri príprave, nastavení, zadefinovaní, revízií podmienok elektronických
aukcií ako aj jednotlivých zákaziek v nástroji na elektronizáciu verejného obstarávania telefonicky,
avšak v prípade potreby aj s možnosťou osobnej konzultácie v sídle verejných obstarávateľov
uvedených v bode 1. a 2., pričom všetky náklady spojené s poskytnutím týchto služieb znáša
poskytovateľ.
4.
Poskytovanie telefonického hotline (zabezpečenie technických požiadaviek) pre používateľov
(administrátorov) a účastníkov nástroja určeného na elektronizáciu procesu verejného obstarávania,

elektronických aukcií a Dynamického nákupného systému po dobu trvania zmluvy v pracovných dňoch
v čase od 08.00 h. do 16.00 h.
5.
Poskytovanie služieb helpdesk pre používateľov (administrátorov) nástroja určeného na
elektronizáciu procesu verejného obstarávania, elektronických aukcií a Dynamického nákupného
systému po dobu trvania zmluvy prostredníctvom emailu, a to minimálne v pracovných dňoch;
maximálny reakčný čas sa stanovuje na 24 hodín.
6.
Konzultačná podpora pri navrhovaní elektronických aukcií; služba bez časového obmedzenia
a kontrola nastavenia elektronickej aukcie najneskôr do 24 hodín.
7.
Zaškolenie zamestnancov jednotlivých verejných obstarávateľov uvedených v bode 1. a 2.
Prílohy č. 1 podľa vzájomnej dohody a potrieb jednotlivých verejných obstarávateľov.
8.

Pravidelná aktualizácia softvéru, údržba a správa dát, vrátane zálohovania dát.

9.
Nástroj určený na elektronizáciu procesu vo všetkých postupoch verejného obstarávania musí
poskytovať ucelený prehľad všetkých zákaziek s možnosťami vlastného usporiadania, vyhľadávania
alebo filtrovania. Ďalej musí umožňovať pristupovať do procesu verejného obstarávania
administrátorom a členom komisií, musí umožňovať spravovanie dokumentov, evidovanie
jednotlivých zákaziek, vytváranie komisií a jednotlivých rokovaní, sledovanie systémových lehôt,
generovanie dokumentov súvisiacich s procesom verejného obstarávania a pod.
10.
Nástroj určený na elektronizáciu procesu vo všetkých postupoch verejného obstarávania musí
byť v súlade so zákonom o verejnom obstarávaní a musí umožňovať kompletnú elektronizáciu
procesov vo všetkých postupoch verejného obstarávania v jednotlivých jeho etapách, musí umožňovať
komunikáciu medzi verejným obstarávateľom a záujemcami/uchádzačmi a taktiež musí umožňovať
účasť vo verejnom obstarávaní pre neobmedzený počet účastníkov.
11.
Nástroj má ďalej zabezpečiť automatické prepojenie prístupu s ponúknutým aukčným
systémom a musí mať vytvorené prostredie, prostredníctvom ktorého umožní verejnému
obstarávateľovi používať dynamické nákupné systémy na elektronické zadanie nadlimitnej zákazky v
rozsahu skupiny alebo jej časti podľa slovníka obstarávania na tovary, stavebné práce alebo služby,
ktoré sú bežne dostupné na trhu v zmysle zákona o verejnom obstarávaní.
12.
Softvérový systém na elektronizáciu procesu verejného obstarávania musí fungovať
nepretržite a musí byť prístupný cez webové rozhranie s umiestnením na serveri poskytovateľa.
13.
Systém pre realizáciu elektronických aukcií musí rešpektovať platnú legislatívu v oblasti
verejného obstarávania (nákup).
14.
Systém pre realizáciu elektronických aukcií musí byť pre neobmedzený počet elektronických
aukcií, používateľov, pozorovateľov, kôl (etáp) jednotlivých elektronických aukcií a vzorových výziev na
účasť v jednotlivých elektronických aukciách.
15.
Virtuálna aukčná sieň musí byť certifikovaná v súlade s platnou legislatívou, t. z. v súlade so
zákonom o verejnom obstarávaní.
16.
Systém pre realizáciu elektronických aukcií musí zabezpečovať všetky typy realizácie
elektronických aukcií vo vzťahu ku kritériám na vyhodnotenie ponúk (najnižšej cene, najlepšieho
pomeru ceny a kvality).
17.
Systém pre realizáciu elektronických aukcií musí umožniť nastavenie rôznych hodnotiacich
kritérií (celková cena, percentuálna hodnota, bodová hodnota, škálovacie kritéria, pomocný výpočet

a pod.). Systém musí umožňovať v prípade elektronickej aukcie s využitím kritéria „najlepší pomer
ceny a kvality“ s neaukčnými kritériami poskytovať účastníkom elektronickej aukcie informáciu
o minimálnej ponukovej cene účastníka, ktorá priebežne posunie ponuku na celkové 1. miesto
v poradí.
18.
Systém pre realizáciu elektronických aukcií musí vytvárať auditné záznamy vo vzťahu
k aktivitám používateľov a účastníkov. Systém musí umožniť vytváranie protokolov (súhrnný protokol,
jednotlivé protokoly účastníkov, protokol histórie, protokol komunikácie), a to minimálne vo
formátoch html, doc, xls a pdf. Systém musí poskytovať možnosť vkladania príloh v ľubovoľnom počte.
Systém musí umožniť tvorbu šablóny vo formáte MS Excel na zadávanie ponúk v elektronickej forme
(napr. výkaz výmer.)
19.
Súčasťou systému pre realizáciu elektronických aukcií musí byť i manažment práv používateľov
(rôzne úrovne práv, možností zdieľania, zamedzenia prístupu a pod.).
20.
Systém pre realizáciu elektronických aukcií musí byť prepojiteľný s web stránkou jednotlivých
verejných obstarávateľov, pričom sa musia generovať a zobrazovať minimálne pripravované
elektronické aukcie, prebiehajúce elektronické aukcie a ukončené elektronické aukcie.
21.
Systém pre realizáciu elektronických aukcií musí umožniť nastavenie neobmedzeného prístupu
počtu kôl elektronickej aukcie s definíciou názvu, dĺžky kola v dňoch / hodinách / minútach
a nastavenie minimálneho / maximálneho kroku zníženia /zvýšenia ceny voči cene účastníka / voči
minimálnej cene alebo inej hodnote položky.
22.
Systém pre realizáciu elektronických aukcií musí umožňovať nastavenie predlžovania kola
v posledných x minútach o ďalších x minút (počet predĺžení nesmie byť obmedzený). Systém musí
automaticky odpočítavať čas do konca jednotlivých kôl bez potreby / nutnosti refrešovania obrazovky
zo strany uchádzačov.
23.
Systém pre realizáciu elektronických aukcií musí zobrazovať účastníkom poradie / umiestnenie
s možnosťou zobrazovania poradia do x pozície / zobrazovania poradia všetkým účastníkom, tiež musí
zobrazovať poradie za jednotlivé časti zákazky. Systém musí byť nastaviteľný tak, aby nediskriminoval
účastníkov z časového hľadiska po úplnom úvodnom vyhodnotení ponúk a tiež musí umožniť
zobrazenie zhodného poradia pri rovnakej hodnote ponuky.
24.
Systém pre realizáciu elektronických aukcií musí umožniť vytváranie a odosielanie výziev na
účasť v elektronickej aukcii a kľúčov do elektronickej aukcie. V prípade hodnotenia ponúk podľa
kritéria „najlepší pomer ceny a kvality“ musí systém umožniť, aby bol súčasťou výzvy na účasť
v elektronickej aukcii aj výsledok úplného úvodného vyhodnotenia ponúk, pričom výzva na účasť
v elektronickej aukcii musí byť odoslaná v rovnakom čase.
25.
Systém pre realizáciu elektronických aukcií musí umožňovať zadávanie cenových ponúk
v prednastavenom počte desatinných čísel (0-8 desatinných miest.)
26.
Systém pre realizáciu elektronických aukcií musí umožniť uzamknutie uchádzačovi tých častí
predmetu zákazky, v ktorých nesplnil podmienky účasti. Jednotlivé bunky musí byť možné uzatvoriť
jednotlivo a i hromadne.
27.
Systém pre realizáciu elektronických aukcií musí umožniť realizáciu skúšobnej aukcie
s nastavenými parametrami.
28.
Z hľadiska bezpečnostného systému musí byť autentifikácia účastníka zabezpečená minimálne
na úrovni mena, hesla, kľúča.

29.
Systém pre realizáciu elektronických aukcií musí ponúkať aj typ aukcie, ktorá je založená na
vyvolávacej vstupnej cene, na ktorú uchádzači reagujú jej postupným znižovaním, a to potvrdením
ponúkaného zníženia ponuky.
30.
Systém pre realizáciu elektronických aukcií musí ponúkať možnosť realizácie predkladania
zapečatených ponúk s následným automatizovaným vyhodnocovaním.
31.
Systém pre realizáciu elektronických aukcií musí zabezpečovať filtrovanie podľa kôl,
zobrazenie protokolu za časové obdobie (možnosť výberu zobrazenia v roletkách a to aktuálneho stavu
(zobraziť všetko) alebo stavu ku koncu jednotlivých kôl.
32.
Systém pre realizáciu elektronických aukcií musí umožniť prehrávanie elektronických aukcií
(prehranie pre účely kontroly.)
33.
Systém pre realizáciu elektronických aukcií musí zabezpečiť hosting virtuálnej aukčnej siene po
dobu minimálne 10-tich rokov pri nadlimitných zákazkách a 10 rokov pri ostatných zákazkách od
ukončenia zmluvy, ktorá je výsledkom elektronickej aukcie, alebo opakovaného otvárania ponúk.
34.
Systém pre realizáciu elektronických aukcií musí fungovať nepretržite a musí byť prístupný cez
webové rozhranie s umiestnením na serveri Dodávateľa.

