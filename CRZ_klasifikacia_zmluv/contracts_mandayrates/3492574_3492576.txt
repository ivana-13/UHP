Rámcová zmluva
o poskytovaní technickej podpory pre webstránku
uzavretá v zmysle ust. § 269 ods. 2 zákona č. 513/1991 Zb. Obchodný zákonník v znení
neskorších predpisov (ďalej len „Obchodný zákonník“)
(ďalej len „Zmluva“)
Čl. I.
Zmluvné strany
Objednávateľ:
názov:
sídlo:
korešpondenčná adresa:
zastúpený:
oprávnený pre
rokovanie vo veciach
zmluvných a
technických:
IČO:
DIČ:
bankové spojenie:
číslo účtu (IBAN):

Kancelária prezidenta Slovenskej republiky
Hodžovo nám. 1, 811 06 Bratislava
P. O. BOX 128, 810 00 Bratislava 1
Mgr. Štefan Rozkopál, vedúci Kancelárie prezidenta SR

Mgr. Martin Lipták
30 845 157
2020851085
Štátna pokladnica
SK6381800000007000060013
(ďalej len „Objednávateľ“)

Poskytovateľ:
názov:
sídlo:
zastúpený:
IČO:
DIČ:
IČ DPH:
bankové spojenie:
číslo účtu (IBAN)::
zapísaný v registri:

TRIONYX technologies, s.r.o.
ČSA 24, 974 01 Banská Bystrica
Ing. Marcel Kurčík - konateľ
36 768 936
2022365356
SK2022365356
Tatra banka, a.s.
SK26 1100 0000 0026 2278 3715
Okresného súdu B. Bystrica, Oddiel: Sro, vložka č.: 12977/S
(ďalej len „Poskytovateľ“)

(ďalej Objednávateľ a Poskytovateľ spolu len „Zmluvné strany“)

1

Čl. II.
Predmet zmluvy
1.

Predmetom tejto Zmluvy je úprava vzájomných práv a povinnosti medzi Objednávateľom
a Poskytovateľom po dobu právnej záväznosti tejto Zmluvy pri poskytovaní služieb
uvedených v ods. 2 tohto článku tejto Zmluvy.

2.

Poskytovateľ sa zaväzuje riadne a za podmienok a spôsobom určeným v tejto Zmluve
poskytnúť Objednávateľovi služby spojené s technickou údržbou a aktualizáciou
webstránky Objednávateľa - www.prezident.sk, ktoré zahŕňajú správu a úpravu danej
webstránky vytvorenej vo frameworku Laravel, nasadzovanie z Git repozitáru na
Linuxový server, údržbu MySQL databázy, údržbu knižníc tretej strany, opravu kódu,
refaktoring, prístup cez VPN, komunikáciu s partnermi (webhosting). Služby uvedené
v predchádzajúcej vete konkrétne zahŕňajú:
a) technickú a konzultačnú podporu v rozsahu chýb spôsobených Poskytovateľom
(napr. technické ťažkosti – nesprávne zobrazovanie webstránky - www.prezident.sk,
nečitateľný text alebo obrázok a pod.), a to bezplatne,
b) technickú a konzultačnú podporu v rozsahu opravy chýb spôsobených
Objednávateľom alebo tretou stranou, a to za odplatu v zmysle článku IV. ods. 1 tejto
Zmluvy,
c) ďalšiu technickú a konzultačnú podporu podľa požiadaviek (špecifikácie)
Objednávateľa (napr. aktualizáciu obsahu, štrukturálnu úpravu, spracovanie
multimédií a pod.) a zapracovanie opráv prípadne nových požiadaviek Objednávateľa
a následné nasadenie aktuálnej verzie webstránky - www.prezident.sk, a to za
odplatu v zmysle článku IV. ods. 1 tejto Zmluvy
(ďalej služby uvedené pod písm. a.) až c) spolu len „služby“).

3.

Objednávateľ sa zaväzuje poskytnúť Poskytovateľovi pri poskytnutí služieb súčinnosť;
riadne a včas poskytnuté služby prevziať a za riadne a včas poskytnuté služby podľa ods.
2 písm. b.) a c.) tohto článku tejto Zmluvy zaplatiť dohodnutú cenu v zmysle a za
podmienok uvedených v tejto Zmluve.

Čl. III.
Spôsob, miesto, termín a čas poskytnutia služieb
1.

Zmluvné strany sa výslovne dohodli, že pod spôsobom poskytnutia služieb
Poskytovateľom sa myslí najmä zapracovanie opráv, príp. nových požiadaviek
Objednávateľa a následné nasadenie aktuálnej verzie webstránky - www.prezident.sk.

2.

Zmluvné strany sa výslovne dohodli, že miesto, termín a čas poskytnutia služby si
dohodnú v samostatnej objednávke, na základe požiadaviek Objednávateľa, t.j.
poskytovanie služieb sa bude uskutočňovať na základe samostatných objednávok
vystavených Objednávateľom v zmysle pravidiel objednávania služieb z Prílohy č.1.

3.

Objednávka bude obsahovať presné vymedzenie požadovanej služby, a to uvedením jej
druhu a množstva (napr. presnú špecifikovaniu korektúr a chýb, ktoré je potrebné
zapracovať na webstránke - www.prezident.sk a presnú špecifikáciu novej funkcionality
a pod.), určením konkrétneho miesta poskytnutia služby, požadovaného termínu a času,
2

do ktorého sa má služba poskytnúť, prípadne ďalších konkrétnych a špecifických údajov.
Objednávky bude vyhotovovať Objednávateľ priebežne a podľa aktuálnych potrieb.
4.

Poskytovateľ je pri p o s k y t o v a n í s l u ž i e b v zmysle a za podmienok uvedených
v tejto Zmluve viazaný v dohodnutom rozsahu pokynmi Objednávateľa. Poskytovateľ je
povinný upozorniť Objednávateľa bez zbytočného odkladu na nevhodnú povahu
pokynov daných mu Objednávateľom, ak Poskytovateľ mohol túto nevhodnosť zistiť pri
vynaložení odbornej starostlivosti.

5.

Objednávateľ je oprávnený vykonať priebežne kontrolu plnenia povinností
Poskytovateľa riadne poskytnúť služby, v prípade zistenia chybne vykonávaných
služieb môže Objednávateľ požadovať od Poskytovateľa, aby zistené nedostatky
odstránil okamžite na mieste plnenia a Poskytovateľ sa zaväzuje takto reklamované
nedostatky poskytovaných služieb odstrániť okamžite na mieste plnenia.

6.

Zmluvné strany sa zaväzujú písomne si oznamovať všetky skutočnosti, ovplyvňujúce
poskytovanie služieb po stránke obsahovej a termínovej.

7.

Nedodržanie záväzku Poskytovateľa poskytnúť služby dohodnutým spôsobom,
v dohodnutom množstve, kvalite, mieste, termíne a čase budú zmluvné strany považovať
za podstatné porušenie tejto Zmluvy (v zmysle ust. § 345 Obchodného zákonníka).

Čl. IV.
Cena a platobné podmienky
1.

Zmluvné strany sa výslovne dohodli, že cena za služby poskytnuté v rozsahu uvedenom
v článku II. ods. 2 písm. b.) a c.) tejto Zmluvy je stanovená v súlade so zákonom Národnej
rady Slovenskej republiky č. 18/1996 Z.z. o cenách v znení neskorších predpisov a s
vyhláškou Ministerstva financií Slovenskej republiky č. 87/1996 Z .z., ktorou sa vykonáva
zákon Národnej rady Slovenskej republiky a je vo výške 32,50,- EUR bez DPH za každú
začatú hodinu poskytnutia daných služieb. Dohodnutá cena je stanovená bez DPH, ktorá
bude k cene pripočítaná v zodpovedajúcej výške stanovenej príslušným všeobecne
záväzným právnym predpisom platným v SR.

2.

Zmluvné strany sa výslovne dohodli, že služby poskytnuté v rozsahu uvedenom v článku
II. ods. 2 písm. a.) tejto Zmluvy bude Poskytovateľ poskytovať Objednávateľovi po celú
dobu právnej záväznosti tejto Zmluvy bezplatne.

3.

V dohodnutej cene za poskytnuté služby sú zahrnuté všetky náklady Poskytovateľa a
jeho subdodávateľov súvisiace s poskytnutím služieb podľa tejto Zmluvy, a to vrátane
cestovných nákladov, ktoré vzniknú Poskytovateľovi, prípadne jeho subdodávateľom
v súvislosti s poskytovaním služieb podľa tejto Zmluvy. Poskytovateľ vyhlasuje, že takto
dohodnutá cena zahŕňa všetky jeho predpokladané náklady a primeraný zisk.

4.

Zmluvné strany sa výslovne dohodli, že celková maximálna súhrnná výška ceny za služby
poskytnuté v rozsahu uvedenom v článku II. ods. 2 písm. b.) a c.) tejto Zmluvy po celú dobu
právnej záväznosti tejto Zmluvy nemôže presiahnuť Objednávateľom stanovený finančný
3

limit sumu vo výške 14.999,- EUR bez DPH. Pričom Objednávateľ nie je povinný uvedený
finančný limit v plnej výške vyčerpať.
5.

Poskytovateľ je oprávnený najskôr deň po dni každého riadneho a včasného poskytnutia
služieb v rozsahu uvedenom v článku II. ods. 2 písm. b.) a c.) tejto Zmluvy vyhotoviť
faktúru za poskytnuté služby. Faktúra musí obsahovať náležitosti podľa u s t . § 74
zákona č. 222/2004 Z. z. o dani z pridanej hodnoty v znení neskorších predpisov.
Neoddeliteľnou súčasťou faktúry vystavenej Poskytovateľom musí byť dodací list
podpísaný Poskytovateľom a potvrdený oprávnenou osobou Objednávateľa podľa článku
X. ods. 1 tejto Zmluvy pri prevzatí poskytnutých služieb. Dodací list musí obsahovať
miesto, dátum plnenia, podrobný popis poskytnutých služieb a počet hodín poskytovania
služieb.

6.

Platbu vykoná Objednávateľ za preukázateľne riadne a včas dodané služby na základe
r i a d n e v y s t a v e n e j faktúry do 30 dní odo dňa jej r i a d n e h o doručenia
Objednávateľovi na jeho korešpondenčnú adresu. V prípade, že splatnosť pripadne na deň
pracovného voľna alebo pracovného pokoja, bude sa za deň splatnosti považovať najbližší
nasledujúci pracovný deň.

7.

Pre účely tejto Zmluvy sa za dátum úhrady faktúry zo strany Objednávateľa považuje
dátum odpísania platenej sumy z účtu Objednávateľa v jeho banke.

8.

V prípade, že faktúra nebude obsahovať všetky náležitosti daňového dokladu a/alebo jej
súčasťou nebude dodací list, riadne potvrdený oprávnenou osobou Objednávateľa,
Objednávateľ má právo vrátiť faktúru Poskytovateľovi na opravu alebo doplnenie. V
takom prípade začne nová 30 - dňová lehota splatnosti faktúry plynúť po doručení
opravenej alebo doplnenej faktúry.

9.

Úhrada faktúr bude realizovaná výhradne formou bezhotovostného platobného styku
prevodným príkazom prostredníctvom finančného ústavu Objednávateľa na základe
faktúr vystavených Poskytovateľom. Pre účely tejto Zmluvy sa za dátum úhrady faktúry
zo strany Objednávateľa považuje dátum odpísania platenej sumy z účtu Objednávateľa
v jeho banke.

10. Zmluvné strany sa dohodli, že na vykonanie služieb v zmysle a za podmienok uvedených
v tejto Zmluve Objednávateľ neposkytne Poskytovateľovi žiadny preddavok ani zálohové
platby.
11. Zmluvné strany sa výslovne dohodli, že vylučujú postúpenie pohľadávky na tretiu osobu
bez predchádzajúcej vzájomnej písomnej dohody.

Čl. V.
Práva a povinnosti zmluvných strán

1.

Objednávateľ sa zaväzuje:
- poskytnúť Poskytovateľovi všetkú potrebnú súčinnosť v rozsahu potrebnom na
poskytnutie služieb a inú nevyhnutnú súčinnosť za účeľom riadneho plnenia
povinností Poskytovateľa podľa tejto Zmluvy,
4

-

poskytnúť včasné a kompletné informácie a podklady na zabezpečenie poskytnutia
služieb v zmysle a za podmienok uvedených v tejto Zmluve.
posyktnúť dáta potrebné pre riadne poskytnutie služieb v zmysle a za podmienok
uvedených v tejto Zmluve,
informovať Poskytovateľa o všetkých skutočnostiach, ktoré sú významné pre
splnenie povinností zmluvných strán podľa tejto Zmluvy, najmä o skutočnostiach,
ktoré môžu byť významné pre rozhodovanie Poskytovateľa v súvislosti
s poskytnutím služieb podľa tejto Zmluvy a/alebo o dôvodoch, ktoré Objednávateľovi
bránia riande a včas splniť svoje povinnosti podľa tejto Zmluvy, a to bez zbytočného
dokladu odo dňa, keď sa o nich Objednávateľ dozvedel.

2.

Poskytovateľ sa zaväzuje:
- poskytovať služby na kvalitnej a profesionálnej úrovni v zmysle a za podmienok
uvedených v tejto Zmluve,
- poskytnúť služby riadne a včas, s odbornou starostlivosťou, v požadovanej kvalite, v
súlade s požiadavkami všeobecne záväzných právnych predpisov platných v SR, ktoré sa
na poskytované služby vzťahujú a v zmysle a z a podmienok dohodnutých v tejto
Zmluve,
- pri zariaďovaní požadovanej služby konať s potrebnou odbornou starostlivosťou podľa
pokynov Objednávateľa,
- chrániť záujmy Objednávateľa súvisiace s poskytovaním služieb, podľa tejto Zmluvy a
oznámiť mu všetky okolnosti, ktoré môžu mať vplyv na zmenu jeho príkazov, resp.
požiadaviek,
- pri poskytovaní služieb dbať na záujmy a dobré meno Objednávateľa a konať v súlade
so záujmami Objednávateľa, ktoré sú mu známe,
- dbať na to, aby jeho činnosť podľa tejto Zmluvy bola maximálne účelná a hospodárna,
- bezodkladne po zistení písomne upovedomiť Objednávateľa o všetkých prekážkach
poskytovania služieb a navrhnúť mu možnosti odstránenia týchto prekážok a ak ich nie
je možné odstrániť, navrhnúť zmenu služieb,
- dodržiavať všetky pokyny Objednávateľa k poskytovaniu služieb a na požiadane
informovať Objednávateľa o priebehu poskytovania služieb podľa tejto Zmluvy,
- na svoje vlastné náklady poskytnúť služby v rozsahu uvedenom v článku II. ods. 2 písm.
a.) tejto Zmluvy, a to v potrebnom rozsahu a kvalite a v lehote najenskôr do 5
pracovných dní odo dňa zistenia ich potreby,
- informovať Objednávateľa o všetkých opravách vykonaných na webstránke
www.prezident.sk,
- informovať Objednávateľa o všetkých skutočnostiach, ktoré sú významné pre splnenie
povinností zmluvných strán podľa tejto Zmluvy, najmä o skutočnostiach, ktoré môžu
byť významné pre rozhodovanie Objednávateľa v súvislosti s touto Zmluvou a/alebo o
dôvodoch, ktoré Poskytovateľovi bránia riadne a včas splniť si svoje povinnosti podľa
tejto Zmluvy, a to bez zbytočného odkladu odo dňa, ked sa o nich Poskytovateľ
dozvedel.

3.

Poskytovateľ v celom rozsahu zodpovedá za škodu spôsobenú na zdraví, živote osôb
a za škodu na majetku na strane Objednávateľa, ktorá vznikla v dôsledku porušenia
povinností Poskytovateľa vyplývajúce pre neho z tejto Zmluvy alebo všeobecne
záväzných právnych predpisov platných v SR.

5

Čl. VI.
Reklamačné podmienky
1.

Poskytovateľ zodpovedá za akékoľvek vady, ktoré má predmet plnenia podľa tejto zmluvy
v čase jeho odovzdania Objednávateľovi a počas záručnej doby.

2.

Poskytovateľ poskytuje Objednávateľovi záruku na poskytnuté služby v rozsahu 6
mesiacov. Záruka začína plynúť pre každé čiastkové plnenie osobitne, a to dňom riadneho
vykonania služby a riadne potvrdeného dodacieho listu oprávneným zástupcom
Objednávateľa.

3.

Objednávateľ sa zaväzuje, že prípadnú reklamáciu zistených nedostatkov poskytnutej
služby, uplatní bez zbytočného odkladu po jej zistení písomnou formou u Poskytovateľa.

4.

Zároveň sa zmluvné strany výslovne dohodli, že všetky zistené nedostatky sa prednostne
riešia okamžite na mieste plnenia, a to na náklady Poskytovateľa. V prípade nedostatkov
pri poskytovaní služieb, ktoré Poskytovateľ neodstránil okamžite na mieste plnenia má
Objednávateľ nárok na primeranú zľavu z ceny za poskytnuté služby.

ČL. VII.
Sankcie
1.

V prípade, že Poskytovateľ nedodrží termín a č a s poskytnutia služieb podľa tejto
zmluvy môže si Objednávateľ uplatniť voči Poskytovateľovi zmluvnú pokutu vo výške
0,05 % z ceny za poskytnuté služby za každý aj začatý deň omeškania. Zaplatením
zmluvnej pokuty nie je dotknutý nárok Objednávateľa na náhradu škody, pričom
zmluvná pokuta sa nezapočítava na úhradu škody, ktorá by Objednávateľovi vznikla
porušením zmluvných povinností Poskytovateľa.

2.

V prípade omeškania Objednávateľa s úhradou faktúry môže si Poskytovateľ uplatniť
voči Objednávateľovi zmluvnú pokutu vo výške 0,05 % z ceny za poskytnuté služby za
každý aj začatý deň omeškania.
Čl. VIII.
Doba trvania zmluvy

1.

Táto Zmluva sa uzatvára na dobu určitú, a to na obdobie 18 mesiacov odo dňa
nadobudnutia účinnosti tejto Zmluvy alebo do vyčerpania limitu podľa článku IV. ods. 4
tejto zmluvy, podľa toho, ktorá skutočnosť nastane skôr.

2.

Táto Zmluva zaniká:
a) uplynutím času, na ktorý bola uzatvorená,
b) písomnou dohodou zmluvných strán,
c) písomnou výpoveďou Objednávateľa aj bez uvedenia dôvodu, pričom výpovedná
lehota je 3 - dňová a začína plynúť prvým dňom po dni, v ktorom bola písomná
výpoveď doručená Poskytovateľovi,
d) odstúpením od Zmluvy, pričom každá zo zmluvných strán je oprávnená odstúpiť od
tejto Zmluvy pri podstatnom porušení zmluvnej povinnosti druhou zmluvnou stranou
6

(napr. vyúčtovanie vyššej ceny za poskytnuté služby ako je dohodnutá, nedodržanie
záväzku Poskytovateľa poskytnúť služby dohodnutým spôsobom, v dohodnutom
množstve, kvalite, mieste, termíne a čase a pod.) alebo keď sa pre druhú zmluvnú
stranu stalo splnenie podstatných zmluvných povinností úplne nemožným.
Čl. IX.
Mlčanlivosť
1.

Zmluvné strany sa výslovne dohodli, že za dôverné informácie sa považujú:
všetky informácie, ktoré Objednávateľ o svojej činnosti a zámeroch pred podpisom
tejto Zmluvy i do budúcnosti poskytne Poskytovateľovi vo forme písomnej alebo
ústnej resp. technickými prostriedkami a výslovne ich označí ako „dôverné";
všetky informácie a akékoľvek údaje týkajúce sa činnosti Objednávateľa, jeho
štruktúry, hospodárskych výsledkoch, finančné, štatistické, daňové a účtovné
informácie, informácie o jeho majetku, aktívach a pasívach, pohľadávkach a
záväzkoch, informácie o jeho technickom a programovom vybavení, o informačných
technológiách a informačnom systéme Objednávateľa, know-how, hodnotiace štúdie
a správy, podnikateľské stratégie a plány, informácie týkajúce sa predmetov
chránených právom priemyselného alebo iného duševného vlastníctva,
dodávateľských a odberateľských vzťahov Objednávateľa, ako aj osobné údaje, ktoré
by mohol Poskytovateľ v mene Objednávateľa spracovávať (alebo má akúkoľvek
možnosť prístupu k nim) (ďalej len „Dôverné informácie“).

2.

Dôvernými informáciami nie sú a/alebo prestávajú byť:
informácie, ktoré boli v dobe, kedy boli Poskytovateľovi poskytnuté, verejne
známe,
informácie, ktoré sa stanú verejne známymi potom ako boli Poskytovateľovi
poskytnuté, s výnimkou prípadov, kedy sa tieto informácie, stanú
verejne známymi v dôsledku porušenia záväzku mlčanlivosti Poskytovateľa
podľa tejto Zmluvy,
informácie, ktoré boli Poskytovateľovi preukázateľne známe pred ich
poskytnutím, za predpokladu, že nemali charakter dôverných informácií,
informácie, ktoré je Poskytovateľ povinný oznamovať oprávneným osobám na
základe všeobecne záväzných právnych predpisov platných v SR a
informácie, ktoré boli preukázateľne vytvorené, vyvinuté či získané samostatne
Poskytovateľom, od tretej strany, ktorá ich legitímne získala alebo vyvinula, a ktorá
nie je viazaná povinnosťou mlčanlivosti ohľadne nich.

3.

Poskytovateľ sa zaväzuje, že ak sa v súvislosti so spoluprácou s Objednávateľom, a to
v procese prípravy, realizácie a dodania predmetu tejto Zmluvy zamestnanci
Poskytovateľa:
- dostanú do styku s Dôvernými informáciami bude Poskytovateľ a jeho zamestnanci
o týchto informáciách zachovávať mlčanlivosť a chrániť ich. Poskytovateľ sa zároveň
zaväzuje, že obmedzí šírenie Dôverných informácií výlučne na tých zamestnancov,
ktorí sa musia priamo zúčastniť na vzájomnej spolupráci s Objednávateľom, pričom
Poskytovateľ zaviaže týchto zamestnancov k nakladaniu s týmito informáciami
ako s Dôvernými informáciami, a to aspoň v rozsahu stanovenom v tomto článku
tejto Zmluvy;
7

-

dostanú do styku s osobnými údajmi fyzických osôb v súlade so zák. č. 18/2018 Z. z.
o ochrane osobných údajov (ďalej len „zákon o ochrane osobných údajov“) a
Nariadením Európskeho parlamentu a Rady (EÚ) 2016/679 z 27. apríla 2016 o
ochrane fyzických osôb pri spracúvaní osobných údajov a o voľnom pohybe takýchto
údajov (ďalej len „GDPR"), Poskytovateľ bude v plnom rozsahu dodržiavať a
aplikovať ustanovenia zákona a GDPR o ochrane osobných údajov, prijme a vykoná
všetky opatrenia, aby nedošlo k prípadnému neoprávnenému alebo náhodnému
prístupu k týmto osobným údajom, k ich zmene, zničeniu alebo strate,
neoprávneným prenosom, a/alebo k inému neoprávnenému spracovaniu, ako aj k
ich prípadnému inému zneužitiu. V prípade porušenia týchto povinnosti zo strany
zamestnancov Poskytovateľa nesie Poskytovateľ zodpovednosť v plnom rozsahu.
Poskytovateľ prehlasuje a potvrdzuje, že bol zo strany Objednávateľa ku dňu
podpisu tejto Zmluvy poučený o právach a povinnostiach ustanovených zákonom o
ochrane osobných údajov a GDPR a o zodpovednosti za jeho porušenie a zaväzuje sa
dodržiavať a rešpektovať povinnosti vyplývajúce mu zo zákona o ochrane
osobných
údajov, GDPR ako
aj z usmernení a pravidiel vykonávaných
Objednávateľom za účelom zabezpečenia ochrany osobných údajov fyzických osôb.

4.

Poskytovateľ si je vedomý skutočnosti, že je oprávnený poskytnúť Dôverné informácie
akejkoľvek tretej osobe (vrátane zamestnancov Poskytovateľa, ktorí sa nemusia priamo
zúčastniť na vzájomnej spolupráci s Objednávateľom a pridružených osôb (dcérskych,
sesterských či matky) s výnimkou osôb podľa ods. 5 tohto článku tejto Zmluvy výhradne
s predchádzajúcim písomným súhlasom Objednávateľa a že tento súhlas je vždy
viazaný na povinnosť Poskytovateľa zaviazať túto tretiu osobu, aby nakladala
s Dôvernými informáciami ako s dôvernými aspoň v rozsahu stanovenom v tomto článku
tejto Zmluvy.

5.

Poskytovateľ berie na vedomie, že nie je oprávnený bez predchádzajúceho písomného
súhlasu Objednávateľa Dôverné informácie poskytnúť, odovzdať, oznámiť,
sprístupniť, zverejniť, publikovať, rozširovať, vyzradiť ani použiť inak než na účely
tejto Zmluvy, a to ani po ukončení platnosti a účinnosti tejto Zmluvy, s výnimkou
prípadu ich poskytnutia, odovzdania, oznámenia alebo sprístupnenia:
svojím odborným poradcom (vrátane právnych, účtovných, daňových a iných
poradcov, alebo audítorov), ktorí sú buď viazaní všeobecnou profesionálnou
povinnosťou mlčanlivosti stanovenou alebo uloženou zákonom alebo sú povinní
zachovávať mlčanlivosť na základe písomnej dohody s Poskytovateľom,
svojím subdodávateľom, ak sa subdodávateľ podieľa na plnení Zmluvy, a ak je to
potrebné pre účely plnenia povinností podľa Zmluvy, pričom subdodávateľ musí byť
viazaný (na základe zmluvného vzťahu medzi ním a Poskytovateľom) minimálne
rovnakým rozsahom povinností vo vzťahu k ochrane Dôverných informácií, ako sú
viazané zmluvné strany podľa tohto článku tejto Zmluvy,
oprávnenej osobe na základe povinnosti ustanovenej zákonom, rozhodnutím súdu,
prokuratúry, alebo na ich základe, alebo rozhodnutím iného oprávneného orgánu
verejnej moci v medziach ich právomoci, pričom v tomto prípade Poskytovateľ
bezodkladne doručí Objednávateľovi písomné oznámenie o tejto skutočnosti ešte
pred sprístupnením týchto Dôverných informácií.

6.

Poskytovateľ si je vedomý skutočnosti, že ak poruší povinnosti ochrany Dôverných
informácií podľa tohto článku tejto Zmluvy, môže si Objednávateľ uplatniť voči
8

Poskytovateľovi zmluvnú pokutu vo výške 50.000,- Eur (slovom päťdesiat tisíc eur) za
každé preukázané porušenie. Zaplatením zmluvnej pokuty nie je dotknutý nárok
Objednávateľa na náhradu škody, pričom zmluvná pokuta sa nezapočítava na úhradu
škody, ktorá by Objednávateľovi vznikla porušením zmluvných povinností Poskytovateľa.

Čl. X.
Záverečné ustanovenia
1.

Zmluvné strany si navzájom oznamujú svoje adresy na doručovanie a oprávnených oôsob
pre riadne plnenie si povinností v zmysle tejto zmluvy :
na strane Poskytovateľa:
adresa na doručovanie:
TRIONYX technologies, s.r.o., ČSA 24, 974 01 Banská Bystrica

oprávnené osoby:
Ing. Šimon Pajerský, t.č.: 0911 953 767, email: spajersky@trionyx.sk
Mgr. Martin Pajerský, t.č.: 0910 953 777, email: mpajersky@trionyx.sk

na strane Objednávateľa:
adresa na doručovanie:
Kancelária prezidenta Slovenskej republiky, P. O. BOX 128, 810 00 Bratislava 1
oprávnené osoby:
Mgr. Martin Lipták, t.č.: 0910129514, email: martin.liptak@prezident.gov.sk,
2.

Zmluvné strany sa dohodli, že všetky oznamy, správy, výzvy, požiadavky a ostatné
písomnosti doručované v súvislosti s touto zmluvou druhej zmluvnej strane sa považujú
za doručené druhej zmluvnej strane, ak táto zmluva neurčuje inak,
a.) v prípade doručovania prostredníctvom elektronickej pošty (e-mail) dňom jej
odoslania, pričom je potrebné preukázať doručenie elektronickej pošty (e-mailu)
potvrdením o odoslaní e-mailu a potvrdením o prečítaní správy, pričom za spätný
potvrdzujúci e-mail príjemcu sa nepovažuje správa automaticky vygenerovaná
systémom alebo
b.) v prípade doručovania prostredníctvom pošty, kuriérom alebo v prípade osobného
doručovania, doručením písomnosti druhej zmluvnej strane s tým, že v prípade
doručovania prostredníctvom pošty musí byť písomnosť zaslaná doporučene (v
obálke s doručenkou) na adresu určenú v bode 1 tohto článku. Za deň doručenia
písomnosti sa považuje aj deň, v ktorý príslušná zmluvná strana, ktorá je adresátom,
odoprie doručovanú písomnosť prevziať, alebo tretí deň odo dňa uloženia zásielky
doručovanej poštou na pošte, alebo v ktorý je na zásielke, doručovanej poštou
príslušnej zmluvnej strane, preukázateľné zamestnancom pošty vyznačená
poznámka, že „adresát sa odsťahoval“, „adresát je neznámy“ alebo iná poznámka
podobného významu.
9

3.

V prípade zmeny názvu, sídla, korešpondenčnej adresy, e-mailových adries, štatutárnych
orgánov oprávnených zástupcov, bankového spojenia a čísla účtu, prevod podniku alebo
jeho časť, resp. každú zmenu, ktorá by mohla mať vplyv na plnenie záväzkov podľa tejto
zmluvy, zmluvná strana, ktorej sa niektorá z týchto zmien týka, písomne oznámi druhej
zmluvnej strane túto skutočnosť, a to bez zbytočného odkladu, avšak najneskôr v lehote
do troch pracovných dní. Zmluvné strany sa zaväzujú nahradiť druhej zmluvnej strane
celú škodu, ktorá porušením tejto povinnosti jej vznikne.

Čl. XI.
Záverečné ustanovenia
1.

Táto zmluva patrí medzi povinne zverejňované zmluvy (vrátane dodatkov zmlúv) podľa
ustanovení § 5 a zákona č. 211/2000 Z. z. o slobodnom prístupe k informáciám v znení
neskorších predpisov (ďalej len „zákon o slobodnom prístupe k informáciám“)
v spojení s ustanoveniami § 1 ods. 2 Obchodného zákonníka a § 47 a ods. 1 zákona č.
40/1964 Zb. Občianskeho zákonníka v znení neskorších predpisov.

2.

Táto Zmluva nadobúda platnosť a je pre zmluvné strany záväzná dňom podpisu
oprávnenými zástupcami oboch zmluvných strán; ak oprávnení zástupcovia oboch
zmluvných strán nepodpíšu túto Zmluvu v ten istý deň, tak rozhodujúci je deň
neskoršieho podpisu. Táto Zmluva nadobúda účinnosť dňom nasledujúcim po dni jej
zverejnenia v centrálnom registri zmlúv vedenom na Úrade vlády SR.

3.

Ak by niektoré ustanovenie tejto Zmluvy bolo alebo sa stalo neplatným, nebudú tým
dotknuté ostatné ustanovenia tejto Zmluvy. Zmluvné strany sú povinné bezodkladne
neplatné ustanovenie nahradiť novým, zodpovedajúcim hospodárskemu účelu tejto
zmluvy, ktorý zmluvné strany sledovali v čase jej podpisu.

4.

Pokiaľ v Zmluve nie je dohodnuté inak, riadia sa práva a povinnosti, právne pomery z nej
vyplývajúce, vznikajúce a súvisiace, len slovenským právnym poriadkom a to najmä
Obchodným zákonníkom a súvisiacimi všeobecne záväznými právnymi predpismi
platnými v SR.

5.

Akékoľvek nároky alebo spory vyplývajúce z tejto zmluvy alebo v súvislosti s ňou, sa
zmluvné strany pokúsia vyriešiť vzájomnou dohodou. Ak nedôjde o vzniknutom spore k
dohode zmluvných strán, ktorákoľvek zo zmluvných strán je oprávnená obrátiť sa s
návrhom na príslušný súd.

6.

Akékoľvek zmeny alebo doplnky obsahu tejto Zmluvy musia byť urobené formou
písomných dodatkov, ktoré budú platné, ak budú riadne potvrdené a podpísané
oprávnenými zástupcami oboch zmluvných strán. Po obojstrannom potvrdení sa stanú
neoddeliteľnou súčasťou tejto Zmluvy.

7.

Táto Zmluva je vyhotovená v štyroch vyhotoveniach s platnosťou originálu, z ktorých
každá zmluvná strana obdrží po dve vyhotovenia.

8.

Zmluvné strany vyhlasujú, že sú spôsobilé na právne úkony, ich vôľa je slobodná a vážna,
prejav vôle je dostatočne zrozumiteľný a určitý, zmluvná voľnosť nie je obmedzená
10

a právny úkon je urobený v predpísanej forme. Zmluvné strany si zmluvu prečítali a bez
výhrad súhlasia s jej ustanoveniami.

V Banskej Bystrici ……………………….

Poskytovateľ:

....................................................................................................................
TRIONYX technologies, s.r.o.
Ing. Marcel Kurčík, konateľ spoločnosti

V Bratislave ……………………….

Objednávateľ: .............................................................................................................
Kancelária prezidenta Slovenskej republiky
Mgr. Štefan Rozkopál, vedúci Kancelárie prezidenta SR

11

Príloha č. 1 – Pravidlá objednávania služieb

1. Objednávateľ je povinný nahlasovať chyby alebo zadávať svoje požiadavky
prostredníctvom úloh v helpdesk systéme Poskytovateľa, prevádzkovaného na
internetovej adrese https://helpdesk.trionyx.sk alebo prostredníctvom emailových správ
odoslaných na oprávnenú osobu Poskytovateľa.
2. Poskytovateľ má právo v rámci analýzy rozdeliť úlohy na viaceré čiastkové úlohy, tak aby
tieto bolo možné spárovať s konkrétnym balíkom/komponentom aktualizovaného Diela.
3. Poskytovateľ je v rámci analýzy povinný do 5 pracovných dní od vytvorenie úlohy
predložiť Objednávateľovi špecifikáciu každej čiastkovej úlohy. Špecifikácia úlohy musí
obsahovať:
a) hrubý návrh riešenia;
b) predbežný hodinový odhad náročnosti úlohy;
c) vyjadrenie sa k požadovanému termínu realizácie úlohy.
4. Poskytovateľ má právo započítať si na každej čiastkovej úlohe skutočne vykonané
analytické práce v rozsahu maximálne 1 hodiny na úlohu. Ak sú potrebné práce vo väčšom
rozsahu, Poskytovateľ je povinný informovať Objednávateľa a získať súhlas s vykonaním
analytických prác vo väčšom rozsahu.
5. Objednávateľ je povinný vyjadriť sa k špecifikácii každej čiastkovej úlohy do 5 pracovných
dní takým spôsobom, že úlohu schváli alebo zamietne. Objednávateľ sa môže
v konkrétnych čiastkových úlohách dohodnúť s Poskytovateľom na predlžení tejto lehoty.
6. Objednávateľ má právo požadovať realizáciu úloh do 5 pracovných dní, ak je hodinová
náročnosť týchto úloh do 20 hodín.
7. Poskytovateľ je povinný na konci mesiaci vygenerovať servisný report a prostredníctvom
emailu ho odoslať na oprávnenú osobu Objednávateľa. Predmetný servisný report bude aj
súčasťou faktúry.

12

