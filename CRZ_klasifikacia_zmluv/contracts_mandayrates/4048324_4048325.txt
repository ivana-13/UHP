Zmluva o poskytovaní služieb
softvérovej podpory technológie Flowmon
uzatvorená podľa § 269 ods. 2 zákona č. 513/1991 Zb. Obchodný zákonník v znení neskorších predpisov (ďalej
len „Obchodný zákonník“)
(ďalej len „Zmluva“)
Číslo zmluvy Objednávateľa:
Číslo zmluvy Poskytovateľa:
medzi
Objednávateľ:
Sídlo
Zastúpený:
Osoba zodpovedná za plnenie:
IČO:
DIČ:
Bankové spojenie:
Číslo účtu (IBAN):
(ďalej „Objednávateľ““)

Ministerstvo pôdohospodárstva a rozvoja vidieka Slovenskej
republiky
Dobrovičova 12, 812 66 Bratislava
Ing. Jaroslav Regec, generálny tajomník služobného úradu
Ing. Miroslav Motolík, riaditeľ útvaru informačných
a komunikačných technológií
00156621
2021291382
Štátna pokladnica Bratislava
SK66 8180 0000 0070 0008 1105

a
Poskytovateľ:
Sídlo:
Zastúpený:
IČO:
DIČ:
IČ DPH:
Zapísaný v:
Bankové spojenie:
Číslo účtu (IBAN):
(ďalej len „Poskytovateľ“)

Aliga s.r.o.
Robotnícka 1E, 036 01 Martin
Ing. Martin Šuták, PhD., EurIng., konateľ, technický riaditeľ
47104694
2023742963
SK2023742963
OR Okresného súdu Žilina, oddiel: Sro, vložka číslo 58797/L
Tatrabanka, a.s.
SK59 1100 0000 0029 2689 3059

(Objednávateľ a Poskytovateľ môžu byť ďalej označovaní individuálne ako „Zmluvná strana“ alebo spoločne
ako „Zmluvné strany“).
Preambula
1.

2.

Objednávateľ vyhlásil v súlade s § 117 zákona č. 343/2015 Z. z. o verejnom obstarávaní a o zmene
a doplnení niektorých zákonov v znení neskorších predpisov (ďalej len „zákon o verejnom obstarávaní“)
verejné obstarávanie na predmet zákazky Softvérová podpora technológie Flowmon.
Na základe vyhodnotenia ponúk vo verejnom obstarávaní bola vybraná ponuka Poskytovateľa ako
ponuka úspešného uchádzača. Vzhľadom na túto skutočnosť a predloženú ponuku Poskytovateľa sa
Zmluvné strany v slobodnej vôli a v súlade s platnými právnymi predpismi rozhodli uzatvoriť túto
Zmluvu.
Článok 1
Definície

1.1

Človekohodina alebo tiež ČH - je základnou mernou jednotkou pre fakturáciu Konzultačných služieb.
Jedna človekohodina predstavuje jednu odpracovanú hodinu (60 minút) počas pracovného dňa v čase
od 07:30 hod. do 15:30 hod., pričom sa započítava aj každá začatá hodina.

1.2
1.3

Tretia strana (subdodávateľ) – je fyzická alebo právnická osoba podľa článku 8 tejto Zmluvy, ktorá nie je
Poskytovateľom ani Objednávateľom podľa tejto Zmluvy.
Softvérová podpora technológie Flowmon – je aktualizácia softvéru (update) technológie Flowmon,
ktorej obsahom je najmä poskytovanie opráv chýb, úprav, vylepšení alebo rozšírení softvéru
technológie Flowmon u Objednávateľa vydaných spoločnosťou Flowmon Networks a. s..
Článok 2
Predmet Zmluvy

2.1

2.2

2.3

Predmetom tejto zmluvy je záväzok Poskytovateľa poskytovať pre Objednávateľa softvérovú podporu
technológie Flowmon (ďalej len „Služby podpory“) na 3 roky od spoločnosti Flowmon Networks a. s. (so
sídlom centrály spoločnosti Brno, Česká republika) pre softvér technológie Flowmon nainštalovaný na
existujúcich zariadeniach technológie Flowmon implementovaných v komunikačnej infraštruktúre
Objednávateľa.
Bližšia špecifikácia Služieb podpory je uvedená v Prílohe č. 1 tejto Zmluvy.
Poskytovateľ sa zároveň zaväzuje poskytovať Objednávateľovi aj iné plnenia, a to konzultačné služby
súvisiace s technológiou Flowmon v rozsahu najviac 150 človekohodín počas trvania tejto Zmluvy (ďalej
len „Konzultačné služby“). Obsah Konzultačných služieb bude špecifikovaný v požiadavkách
Objednávateľa podľa jeho skutočných potrieb.
Na všetky aktualizácie softvéru technológie Flowmon udelí Poskytovateľ Objednávateľovi nevýhradný
súhlas na ich použitie (licencie).
Článok 3
Miesto, dĺžka a spôsob poskytovania predmetu Zmluvy

3.1
3.2

3.3

3.4

3.5

3.6

3.7

3.8

Miestom poskytovania služieb podľa tejto Zmluvy je sídlo Poskytovateľa, ak sa Zmluvné strany
nedohodnú inak.
Služby podpory sú spoplatnené služby a Poskytovateľ začne tieto služby poskytovať Objednávateľovi
najneskôr 20 kalendárnych dní odo dňa nadobudnutia účinnosti tejto Zmluvy a následne priebežne po
dobu platnosti tejto zmluvy tri (3) roky v súlade s licenčnou politikou spoločnosti Flowmon Networks
a. s. formou vzdialeného bezpečného prístupu k softvéru technológie Flowmon poskytnutého
Objednávateľom na základe vzájomnej dohody Zmluvných strán.
Konzultačné služby bude Poskytovateľ plniť Objednávateľovi počas platnosti tejto Zmluvy na základe
doručených písomných požiadaviek Objednávateľa o Konzultačné služby emailom na adresu kontaktnej
osoby Poskytovateľa podľa tohto článku.
Objednávateľ v písomnej požiadavke presne, jednoznačne a nezameniteľne špecifikuje požiadavku na
Konzultačné služby a zašle ju Poskytovateľovi na posúdenie, určenie časovej náročnosti vyjadrenej v ČH
a určenie návrhu termínu poskytnutia Konzultačných služieb. Predmetná požiadavka je prílohou
príslušného preberacieho protokolu podľa prílohy č. 3 tejto Zmluvy.
Poskytovateľ posúdi doručenú písomnú požiadavku Objednávateľa, stanoví časovú náročnosť
poskytnutia Konzultačných služieb v ČH a navrhne termín poskytnutia Konzultačných služieb do troch
(3) pracovných dní od doručenia písomnej požiadavky Objednávateľa o poskytnutie Konzultačných
služieb. Takto doplnenú požiadavku na Konzultačné služby zašle na schválenie Objednávateľovi.
Objednávateľ bez zbytočného zdržania vyjadrí súhlasné alebo nesúhlasné stanovisko s doplnenou
požiadavkou na Konzultačné služby a to písomne na e-mailovú adresu osoby Poskytovateľa podľa tohto
článku. V prípade nesúhlasného stanoviska Objednávateľa sa bude požiadavka na Konzultačné služby
upravovať vzájomnou dohodu Zmluvných strán do takej podoby, kým Objednávateľ nezašle súhlasné
stanovisko k požiadavke na Konzultačné služby Poskytovateľovi podľa tohto článku.
Po skutočnom poskytnutí Konzultačných služieb bude vypracovaný Preberací protokol podľa prílohy č. 3
tejto Zmluvy, ktorý bude obsahovať popis Konzultačných služieb zhodný s definovaním Konzultačných
služieb v písomnej požiadavke Objednávateľa na Konzultačné služby a rozsahom v ČH podľa prílohy č. 3
tejto Zmluvy.
Protokolárnym prevzatím Konzultačných služieb sa rozumie podpísanie očíslovaného Preberacieho
protokolu podľa poradia oboma Zmluvnými stranami podľa prílohy č. 3 tejto Zmluvy. Týmto sa považujú
Konzultačné služby za poskytnuté Poskytovateľom a prevzaté Objednávateľom a tento preberací
2

3.9

3.10

3.11

3.12

3.13

protokol oprávňuje Poskytovateľa vystaviť faktúru za Konzultačné služby podľa článku 4, bodu 4.6 tejto
Zmluvy a súčasne je povinnou prílohou faktúry za Konzultačné služby.
Osoba zodpovedná za komunikáciu a kontrolu plnenia tejto Zmluvy a podávanie pokynov
Poskytovateľovi v súlade s touto Zmluvou za Objednávateľa je Ing. Roman Branderský,
roman.brandersky@land.gov.sk.
Osoba, ktorá je na strane Poskytovateľa zodpovedná za komunikáciu a prijímanie pokynov od
Objednávateľa podľa bodu 3.9 tohto článku Zmluvy je Ing. Martin Šuták, PhD., EurIng., technický
riaditeľ/CTO, msutak@aliga.sk, +421 905 407 717.
Ak nie je v Zmluve dohodnuté inak, akékoľvek oznámenie alebo iná korešpondencia musí byť doručená
druhej Zmluvnej strane v písomnej forme, a to poštou, kuriérskou službou, emailom alebo zaslaná
osobne na korešpondenčné adresy Zmluvných strán, ktoré si Zmluvné strany oznámia písomne alebo
emailom do päť (5) dní odo dňa účinnosti tejto Zmluvy.
Prípadnú zmenu akýchkoľvek údajov podľa tejto Zmluvy, najmä kontaktných údajov uvedených v
bodoch 3.9 a 3.10 tohto článku, subdodávateľov a kontaktných údajov uvedených v záhlaví Zmluvy sú
Zmluvné strany povinné bezodkladne, najneskôr do troch (3) pracovných dní, oznámiť písomne alebo
emailom druhej Zmluvnej strane.
Jazyk komunikácie medzi Objednávateľom a Poskytovateľom je slovenský jazyk.
Článok 4
Cena a platobné podmienky

4.1

4.2

4.3
4.4

4.5

4.6

4.7

4.8

4.9

Cena za predmet Zmluvy je výsledkom verejného obstarávania a je v súlade so zákonom č. 18/1996 Z.
z. o cenách v znení neskorších predpisov a vyhlášky Ministerstva financií Slovenskej republiky č.
87/1996 Z. z., ktorou sa vykonáva zákon č. 18/1996 Z. z. o cenách.
Cena za predmet Zmluvy je vo výške 29 719,68 eur bez DPH, teda 35 663,62 eur vrátane DPH (slovom
tridsaťpäťtisícšesťstošesťdesiattri eur a šesťdesiatdva centov vrátane DPH). Cena za predmet Zmluvy sa
skladá z ceny za poskytovanie Služieb podpory a ceny za Konzultačné služby. Podrobný rozpis cien za
Služby podpory a Konzultačné služby je uvedený v prílohe č. 2 tejto Zmluvy.
V Cene predmetu Zmluvy sú zahrnuté všetky náklady Poskytovateľa súvisiace s plnením predmetu tejto
Zmluvy a kryje kvalitatívne, dodacie a platobné podmienky podľa tejto Zmluvy.
Cenu za Služby podpory uhradí Objednávateľ Poskytovateľovi jednorazovo na základe doručenej faktúry
Objednávateľovi, ktorú vystaví Poskytovateľ do tridsať (30) kalendárnych dní od nadobudnutia účinnosti
tejto Zmluvy. Povinnou prílohou faktúry je potvrdenie vystavené spoločnosťou Flowmon Networks a. s.
s termínom, do ktorého sú pre Objednávateľa zabezpečené Služby podpory.
Cenu za Konzultačné služby uhradí Objednávateľ Poskytovateľovi na základe doručených faktúr po
skutočnom poskytnutí Konzultačných služieb počas trvania tejto Zmluvy, po ich prevzatí podľa článku 3,
bodu 3.8 tejto Zmluvy a na základe príslušného preberacieho protokolu podľa prílohy č. 3 tejto Zmluvy,
ktorý tvorí neoddeliteľnú súčasť príslušnej faktúry vystavenej Poskytovateľom.
Lehota splatnosti každej faktúry je tridsať (30) kalendárnych dní odo dňa jej doručenia Objednávateľovi
zo strany Poskytovateľa za predpokladu, že doručená faktúra bude spĺňať všetky zákonné náležitosti
a náležitosti podľa tejto Zmluvy a bude doručená na adresu Objednávateľa uvedenú v záhlaví tejto
Zmluvy. Lehota splatnosti faktúry začína plynúť dňom nasledujúcim po dni, v ktorom bola faktúra
preukázateľne doručená Objednávateľovi. Úhrada faktúry bude realizovaná bezhotovostným platobným
stykom na účet Poskytovateľa uvedený v záhlaví tejto Zmluvy.
Faktúra musí byť vystavená zo strany Poskytovateľa v súlade s ustanoveniami tejto Zmluvy a musí spĺňať
náležitosti daňového dokladu v zmysle platných právnych predpisov SR (najmä zákon č. 222/2004 Z. z. o
dani z pridanej hodnoty v znení neskorších predpisov), musí obsahovať číslo zmluvy Objednávateľa
a povinné prílohy podľa tejto Zmluvy.
V prípade, ak doručená faktúra nebude obsahovať náležitosti v zmysle tohto článku Zmluvy alebo v nej
budú iné chyby, Objednávateľ je oprávnený vrátiť faktúru Poskytovateľovi v termíne splatnosti na
doplnenie a/alebo prepracovanie s uvedením nedostatkov, ktoré sa majú odstrániť. Nová 30-dňová
lehota splatnosti začne plynúť dňom nasledujúcim po dni, v ktorom bola riadne doplnená a/alebo
prepracovaná faktúra preukázateľne doručená Objednávateľovi.
Zhotoviteľovi sa nebudú na úhradu nákladov spojených s plnením tejto Zmluvy poskytovať žiadne
preddavky.
3

Článok 5
Povinnosti Poskytovateľa
5.1

5.2

5.3
5.4

5.5

5.6

5.7

Poskytovateľ sa zaväzuje postupovať pri plnení svojich povinností podľa tejto Zmluvy s odbornou
starostlivosťou. Poskytovateľ uzatvorením Zmluvy vyhlasuje, že je schopný Služby podpory
a Konzultačné služby poskytnúť riadne a včas v požadovanej kvalite podľa podmienok Zmluvy a jej
príloh.
Poskytovateľ je povinný informovať Objednávateľa o všetkých skutočnostiach, ktoré sú významné pre
splnenie povinností Zmluvných strán podľa tejto Zmluvy, najmä o skutočnostiach, ktoré môžu byť
významné pre rozhodovanie Objednávateľa v súvislosti s touto Zmluvou a/alebo o dôvodoch, ktoré
Poskytovateľovi bránia riadne a včas splniť svoje povinnosti podľa tejto Zmluvy, a to do 48 hodín odkedy
sa ich Poskytovateľ dozvedel.
Poskytovateľ je povinný po ukončení tejto Zmluvy, na žiadosť Objednávateľa, odovzdať bez zbytočného
odkladu Objednávateľovi všetky podklady, ktoré od neho prevzal pri plnení tejto Zmluvy.
V prípade, ak Poskytovateľ alebo jeho subdodávateľ majú povinnosť byť zapísaní v registri partnerov
verejného sektora v zmysle zákona č. 315/2016 Z. z. o registri partnerov verejného sektora a o zmene a
doplnení niektorých zákonov, táto povinnosť musí byť splnená pred podpisom tejto Zmluvy.
Poskytovateľ a jeho subdodávateľ musia spĺňať podmienku zápisu počas celého trvania tejto Zmluvy.
V prípade, ak Poskytovateľ bude pri plnení povinností tejto Zmluvy využívať zabezpečené sieťové
pripojenie (VPN) Objednávateľa, je povinný rešpektovať bezpečnostné smernice a prevádzkový
poriadok Objednávateľa pre túto VPN.
Poskytovateľ vyhlasuje, že je oprávnený udeliť Objednávateľovi ako „Nadobúdateľovi“ nevýhradný,
neprevoditeľný a územne neobmedzený súhlas, a to na všetky známe spôsoby používania
nainštalovaných nových aktualizácii softvéru technológie Flowmon u Nadobúdateľa od spoločnosti
Flowmon Networks a. s. Nepravdivosť tohto vyhlásenia Poskytovateľa zakladá povinnosť náhrady škody
podľa § 373 a nasl. Obchodného zákonníka.
Poskytovateľ ďalej vyhlasuje, že autorské práva na nové aktualizácie softvéru technológie Flowmon
podľa článku 2 tejto zmluvy nie sú/nebudú zaťažené inými právami tretích osôb, ktoré by bránili ich
riadnemu použitiu Nadobúdateľovi, ani inými právnymi vadami. V prípade, že si tretia osoba uplatní
nárok proti nadobúdateľom z titulu porušenia autorských práv, Poskytovateľ sa zaväzuje nahradiť
Nadobúdateľovi všetku škodu, ktorá vznikne Nadobúdateľovi v dôsledku uplatnenia nároku treťou
osobou, a to v plnej výške.
Článok 6
Povinnosti Objednávateľa

6.1

6.2
6.3

Objednávateľ sa zaväzuje najmä:
a) poskytnúť prípadnú potrebnú súčinnosť Poskytovateľovi;
b) bez zbytočného odkladu písomne informovať Poskytovateľa o všetkých skutočnostiach, ktoré majú
podstatný význam pre plnenie tejto Zmluvy;
c) bez zbytočného odkladu odovzdať Poskytovateľovi všetky dokumenty a informácie, ktoré sú
potrebné pre plnenie podľa tejto Zmluvy, pokiaľ z povahy týchto dokumentov/informácií nevyplýva,
že ich má obstarať Poskytovateľ;
d) prevziať Konzultačné služby podľa tejto Zmluvy;
e) uhradiť cenu za plnenia podľa tejto Zmluvy.
Objednávateľ je povinný zasielať Poskytovateľovi písomne požiadavky o Konzultačné služby emailom na
adresu kontaktnej osoby Poskytovateľa podľa článku 3, bodu 3.10 tejto Zmluvy.
Objednávateľ je zodpovedný za zabezpečenie:
a) požadovaného pracovného prostredia;
b) prístupu do potrebných priestorov a použitia všetkých zariadení Objednávateľa, ktoré Poskytovateľ
potrebuje na účely poskytnutia plnení podľa tejto Zmluvy;
c) vzdialený bezpečný prístup k softvéru technológie Flowmon.

4

Článok 7
Zodpovednosť za škodu, zodpovednosť za vady a sankcie
7.1

7.2
7.3
7.4

7.5

7.6

7.7
7.8
7.9.

Každá zo Zmluvných strán nesie zodpovednosť za spôsobenú škodu v rámci všeobecne záväzných
právnych predpisov SR a tejto Zmluvy. Obe Zmluvné strany sa zaväzujú k vyvinutiu maximálneho úsilia k
predchádzaniu škodám a k minimalizácii vzniknutých škôd.
Zodpovednosť za škodu vzniknutú Zmluvným stranám sa bude posudzovať podľa ust. § 373 a nasl.
Obchodného zákonníka.
Poskytovateľ zodpovedá za všetky škody spôsobené jeho porušením tejto Zmluvy a zaväzuje sa nahradiť
ich Objednávateľovi.
V prípade preukázateľného porušenia zmluvnej povinnosti Poskytovateľa uvedenej v článku 2, bode 2.1
a v článku 3, bode 3.2 tejto Zmluvy je Objednávateľ oprávnený uložiť Poskytovateľovi zmluvnú pokutu
vo výške 30% z ceny za Služby podpory s DPH uvedenej v prílohe č. 2 tejto Zmluvy aj opakovane za
takéto porušenie.
V prípade neposkytnutia Konzultačných služieb Poskytovateľom Objednávateľovi podľa jeho
požiadavky, má Objednávateľ právo uložiť Poskytovateľovi zmluvnú pokutu vo výške 30% z výšky ceny
s DPH za Konzultačné služby podľa prílohy č. 2 tejto Zmluvy aj opakovane za takéto porušenie.
V prípade omeškania Objednávateľa s úhradou splatnej faktúry o viac ako tridsať (30) dní po dni jej
splatnosti je Poskytovateľ oprávnený požadovať od Objednávateľa zaplatenie úroku z omeškania za
každý začatý deň omeškania v zmysle všeobecne záväzných právnych predpisov SR.
V prípade vzniku škody nedostatočným poskytnutím Služieb podpory alebo Konzultačných služieb,
Poskytovateľ zodpovedá Objednávateľovi v plnej výške za spôsobenú škodu.
Dohodou o zmluvnej pokute nie je dotknuté právo Zmluvných strán na náhradu škody. V prípade
vzniku škody je ktorákoľvek zo Zmluvných strán oprávnená nárokovať si jej náhradu v plnej výške.
Akúkoľvek zmluvnú pokutu podľa ustanovení tejto Zmluvy je Objednávateľ oprávnený uplatniť formou
krátenia faktúry za omeškané plnenie alebo výzvou na uhradenie zmluvnej pokuty, resp. akýmkoľvek
právne uplatniteľným spôsobom.
Článok 8
Subdodávatelia

8.1

8.2
8.3
8.4

8.5

8.6
8.7

Poskytovateľ má právo zadať časť plnenia, nie však celé plnenie, podľa tejto Zmluvy ďalším čiastkovým
Poskytovateľom (ďalej len „subdodávateľ“). V takomto prípade Poskytovateľ zodpovedá za zadanú časť
plnenia podľa tejto Zmluvy rovnako, akoby Zmluvu plnil sám.
Ak Poskytovateľ používa na plnenie tejto Zmluvy subdodávateľov, ich zoznam tvorí Prílohu č. 4 tejto
Zmluvy.
Poskytovateľ nesie plnú zodpovednosť za odbornú starostlivosť pri výbere subdodávateľa.
Poskytovateľ je povinný zabezpečiť, aby mal splnené povinnosti ohľadom zápisu do registra partnerov
verejného sektora vo vzťahu k subdodávateľom Poskytovateľa v zmysle Zákona o registri partnerov
verejného sektora.
V prípade, že Poskytovateľ má v čase uzavretia tejto Zmluvy uzavretú subdodávateľskú zmluvu/zmluvy,
je povinný v tejto Zmluve uviesť údaje o subdodávateľovi/subdodávateľoch v rozsahu podľa prílohy č. 4
tejto Zmluvy. Využitím subdodávateľa nie je dotknutá zodpovednosť Poskytovateľa za plnenie
predmetu Zmluvy v súlade s § 41 ods. 8 zákona o verejnom obstarávaní a Poskytovateľ je povinný
odovzdávať Objednávateľovi plnenia sám, na svoju zodpovednosť, v dohodnutom čase a v dohodnutej
kvalite.
Poskytovateľ je povinný písomne oznámiť kontaktnej osobe Objednávateľa akúkoľvek zmenu údajov o
subdodávateľovi bezodkladne po tom, ako sa o zmene dozvedel.
Poskytovateľ je oprávnený zmeniť a/alebo doplniť subdodávateľa počas trvania Zmluvy. Poskytovateľ je
povinný Objednávateľovi najneskôr 10 dní pred začatím plánovanej subdodávky predložiť písomné
oznámenie o zmene a/alebo doplnení subdodávateľa, ktoré bude obsahovať údaje o navrhovanom
subdodávateľovi v rozsahu podľa bodu 8.5. tohto článku.
5

9.1

9.2
9.3

9.4

Článok 9
Ochrana informácií
Zmluvné strany sú povinné zaistiť utajenie všetkých získaných informácií v súvislosti s plnením tejto
Zmluvy spôsobom obvyklým pre utajovanie takýchto informácií, ak nie je dohodnuté inak. Táto
povinnosť platí bez ohľadu na ukončenie platnosti tejto Zmluvy. Zmluvné strany majú právo požadovať
navzájom preukázanie dostatočnosti utajenia informácií. Zmluvné strany sa taktiež zaväzujú, že
informácie sprístupnia len tým zamestnancom alebo zástupcom zmluvných strán, ktorí k nim musia mať
prístup, pretože to vyžaduje plnenie tejto Zmluvy, a ktorí sú povinní chrániť ich pred neoprávneným
zverejnením. Zmluvné strany sú povinné zaistiť utajenie informácií u svojich zamestnancov, zástupcov,
ako i iných spolupracujúcich tretích strán, pokiaľ im takéto informácie boli poskytnuté.
Právo užívať, poskytovať a sprístupniť informácie majú obe Zmluvné strany iba v rozsahu a za
podmienok nevyhnutných pre riadne plnenie práv a povinností vyplývajúcich z tejto Zmluvy.
Za informácie pre povinné zaistenie utajenia sa bez ohľadu na formu ich zachytenia považujú všetky
informácie, ktoré neboli niektorou zo Zmluvných strán označené ako verejné a ktoré sa týkajú tejto
Zmluvy a jej plnenia ktoré sa týkajú niektorej zo Zmluvných strán (najmä jej obchodné tajomstvo,
informácie o jej činnosti, štruktúre, know-how, prístupové linky) informácie pre nakladanie s ktorými je
ustanovený právnymi predpismi zvláštny režim utajenia (predovšetkým telekomunikačné tajomstvo,
štátne tajomstvo, bankové tajomstvo, daňové tajomstvo, služobné tajomstvo).
Za informácie pre povinné zaistenie utajenia sa nepovažujú:
a) informácie, ktoré sa stali verejne prístupnými, pokiaľ sa tak nestalo porušením povinnosti ich
ochrany;
b) informácie získané na základe postupu nezávislého na tejto Zmluve alebo na druhej Zmluvnej strane,
pokiaľ je Zmluvná strana, ktorá informácie získala, schopná túto skutočnosť doložiť,
c) informácie poskytnuté treťou osobou, ktorá takéto informácie nezískala porušením povinnosti ich
ochrany,
d) informácie, ktoré je potrebné zverejniť na základe osobitných právnych predpisov SR.
Článok 10
Trvanie a ukončenie Zmluvy

10.1 Táto zmluva sa uzatvára na dobu určitú a to na 36 mesiacov od nadobudnutia účinnosti tejto Zmluvy.
10.2 Táto Zmluva môže byť skončená písomnou dohodou Zmluvných strán alebo odstúpením zo strany tej
Zmluvnej strany, ktorej to umožňuje zákon alebo táto Zmluva a výlučne z dôvodov, ktoré stanovuje
zákon (najmä podľa § 19 zákona o verejnom obstarávaní) alebo táto Zmluva.
10.3 Objednávateľ je oprávnený odstúpiť od Zmluvy pre podstatné porušenie Zmluvy najmä v prípade, že:
a) Poskytovateľ je z dôvodov výlučne na jeho strane v omeškaní s plnením predmetu tejto Zmluvy
podľa článku 2 tejto Zmluvy alebo jeho jednotlivej časti o viac ako 30 dní,
b) Konzultačné služby podľa tejto Zmluvy nebudú z dôvodov výlučne na strane Poskytovateľa
poskytnuté v súlade s požiadavkami Objednávateľa a Poskytovateľ neodstráni vady spôsobom a v
lehotách stanovených Objednávateľom.
10.4 Poskytovateľ je oprávnený odstúpiť od Zmluvy v prípade, že Objednávateľ je v omeškaní s platením
svojich peňažných záväzkov a toto omeškanie trvá po dobu dlhšiu než 15 dní po písomnom upozornení
zo strany Poskytovateľa.
10.5 Pri nepodstatnom porušení tejto Zmluvy môže druhá Zmluvná strana odstúpiť od tejto Zmluvy, ak k
odstráneniu porušenia nedôjde ani v primeranej lehote na plnenie, poskytnutej v písomnom
upozornení na porušenie povinnosti a jeho následky, v trvaní najviac 15 dní.
10.6 Odstúpením od Zmluvy nie sú dotknuté ustanovenia týkajúce sa ochrany informácií, voľby práva a
riešenia sporov.
10.7 Odstúpením od Zmluvy niektorej zo Zmluvných strán sa Zmluva zrušuje ku dňu doručenia odstúpenia
druhej Zmluvnej strane, pričom účinky odstúpenia sa spravujú príslušnými ustanoveniami Obchodného
zákonníka. V prípade odstúpenia od tejto Zmluvy si Zmluvné strany ponechajú doposiaľ akceptované
plnenia, vykonané v súlade s podmienkami uvedenými v tejto Zmluve a jej prílohách a úhrady za ne.
Ohľadom plnení, ktoré neboli riadne ukončené ku dňu zániku Zmluvy, pripraví Poskytovateľ ich
6

inventarizáciu a Objednávateľ bude oprávnený ale nie povinný ich prevziať, pokiaľ uhradí príslušnú časť
zmluvnej ceny zodpovedajúcej miere rozpracovanosti podľa dohody Zmluvných strán.
10.8 Odstúpenie od Zmluvy je považované za doručené druhej Zmluvnej strane prevzatím alebo
odmietnutím prevzatia zásielky. Ak ju nemožno druhej Zmluvnej strane doručiť na adresu uvedenú v
Zmluve, alebo na korešpondenčnú adresu oznámenú Zmluvnej strane, považuje sa listina o odstúpení za
doručenú ku dnu uloženia zásielky na pošte. Účinky odstúpenia od Zmluvy nastanú doručením listiny o
odstúpení.
10.9 Zmluvu môže Objednávateľ ukončiť výpoveďou bez uvedenia dôvodu, výpovedná lehota zmluvy je 1
mesiac a začína plynúť prvým dňom nasledujúceho mesiaca po mesiaci, v ktorom bola výpoveď
doručená Poskytovateľovi. V prípade, že Objednávateľ ukončí Zmluvu výpoveďou, Poskytovateľ sa
zaväzuje vrátiť Objednávateľovi alikvotnú čiastku z uhradenej faktúry podľa článku 4, bod 4.4 tejto
Zmluvy za neposkytnuté Služby podpory.
Článok 11
Záverečné ustanovenia
11.1 Táto Zmluva, vrátane jej príloh, ktoré tvoria jej neoddeliteľnú súčasť, nadobúda platnosť dňom jej
podpisu oboma Zmluvnými stranami a účinnosť dňom nasledujúcim po dni jej zverejnenia v Centrálnom
registri zmlúv v súlade s § 47a zákona č. 40/1964 Zb. Občianskeho zákonníka v znení neskorších
predpisov a so zákonom č. 211/2000 Z. z. o slobodnom prístupe k informáciám a o zmene a doplnení
niektorých zákonov v znení neskorších predpisov (zákon o slobode informácií).
11.2 Zmluvu možno meniť iba písomnými očíslovanými dodatkami podpísanými obomi Zmluvnými stranami.
11.3 Rozhodným právom pre všetky právne vzťahy súvisiace s touto Zmluvou je právo platné v Slovenskej
republike. Práva a povinnosti, ktoré vznikli na základe tejto Zmluvy, alebo v súvislosti s touto Zmluvou
sa riadia Obchodným zákonníkom a príslušnými všeobecne záväznými právnymi predpismi SR.
11.4 Zmluvné strany sa zaväzujú svoje spory riešiť predovšetkým vzájomnou dohodou, ak nedôjde k dohode
môže sa ktorákoľvek zo Zmluvných strán obrátiť s vecou na príslušný súd Slovenskej republiky
11.5 Zmluvné strany po prečítaní Zmluvy vyhlasujú, že súhlasia s jej obsahom a prílohami, ktoré tvoria jej
súčasť, že ju podpisujú bez nátlaku a nie za nápadne nevýhodných podmienok. Obsah tejto Zmluvy
predstavuje skutočnú a slobodnú vôľu Zmluvných strán.
11.6 Táto zmluva je vyhotovená v piatich (5) rovnopisoch, z ktorých tri (3) obdrží Objednávateľ a dva (2)
Poskytovateľ.
11.7 Neoddeliteľnou súčasťou tejto Zmluvy sú jej nasledovné prílohy:
Príloha č. 1 - Opis predmetu zákazky
Príloha č. 2 – Návrh na plnenie kritérií – Cenová ponuka Poskytovateľa
Príloha č. 3 – Preberací protokol
Príloha č. 4 - Zoznam subdodávateľov
Za Objednávateľa:

Za Poskytovateľa:

V Bratislave, dňa ...................

V ........................., dňa ...................

..................................................................
Ing. Jaroslav Regec,
generálny tajomník služobného úradu
Ministerstva pôdohospodárstva a rozvoja vidieka
Slovenskej republiky

..................................................................
Ing. Martin Šuták, PhD., EurIng., konateľ, technický
riaditeľ
Aliga s.r.o.

7

8

Príloha č. 1 k Zmluve o poskytovaní služieb softvérovej podpory technológie Flowmon
OPIS PREDMETU ZÁKAZKY

Predmetom zákazky je poskytovanie softvérovej podpory technológie Flowmon (softvér aj zariadenia
technológie Flowmon tvoria spolu jeden celok – ďalej len „technológia Flowmon“) na 3 roky od spoločnosti
Flowmon Networks a. s. (so sídlom centrály spoločnosti Brno, Česká republika) na monitorovanie, diagnostiku
a vyhodnocovanie potenciálnych hrozieb s dôrazom na zvýšenie bezpečnosti komunikačnej infraštruktúry pre
softvér nainštalovaný na existujúcich zariadeniach technológie Flowmon implementovaných v komunikačnej
infraštruktúre objednávateľa – centrálne zariadenie pre kolekciu a analýzu dát minimálne v rozsahu:
- Flowmon Collector - typu "Flow data" zo sieťových sond (3 porty),
- zberné zariadenie - SIEŤOVÁ SONDA pre zber dát typu "Flow data" (2 porty 1G),
- zberné zariadenie - SIEŤOVÁ SONDA pre zber dát typu "Flow data" (1 port 1G),
- FlowMon APM modul (Application Performance Monitoring) pre monitorovanie výkonnosti HTTP /
HTTPS aplikácií a SQL databáz z pohľadu používateľa.
Súčasťou predmetu zákazky je poskytovanie konzultačných služieb v rozsahu najviac 150 človekohodín počas 3
rokov (50 človekohodín/rok).
Obsah Konzultačných
skutočných potrieb.

služieb

bude

špecifikovaný

9

v

požiadavkách

Objednávateľa

podľa

jeho

Príloha č. 2 k Zmluve o poskytovaní služieb softvérovej podpory technológie Flowmon
NÁVRH NA PLNENIE KRITÉRIÍ – CENOVÁ PONUKA POSKYTOVATEĽA
Platiteľ DPH
Identifikačné údaje uchádzača
Obchodné meno:
Sídlo:
Zastúpený:
Kontaktná osoba:
Kontaktné údaje:

Aliga, s.r.o.
Robotnícka 1E, 036 01 Martin
Ing. Martin ŠUTÁK, PhD., EurIng.
Ing. Martin ŠUTÁK, PhD., EurIng.
mobil: +421(0)905 407 717 e-mail: msutak@aliga.sk

Navrhovaná cena za celý
predmet zákazky v EUR bez
DPH
29 719,68 €
Názov položky

DPH v EUR

Navrhovaná cena za celý
predmet zákazky v EUR s DPH

5 943,94 €
Navrhovaná cena za položku
v EUR bez DPH

35 663,62 €
Navrhovaná cena za položku
v EUR s DPH

Softvérová podpora

23 719,68 €

28 463,62 €

Konzultačné služby (150
človekohodín)

6 000,00 €

7 200,00 €

10

Príloha č. 3 k Zmluve o poskytovaní služieb softvérovej podpory technológie Flowmon
Vzor
PREBERACÍ PROTOKOL č. .......

Podľa Zmluvy o poskytovaní služieb softvérovej podpory technológie Flowmon zo dňa ............ (ďalej len
„Zmluva“) Poskytovateľ: .................................................., so sídlom .............................., IČO: .....................
poskytol a Objednávateľ Ministerstvo pôdohospodárstva a rozvoja vidieka SR, so sídlom Dobrovičova 12,
Bratislava, IČO: 00 156 621 preberá plnenie podľa článku 2, bodu 2.2 tejto Zmluvy v rozsahu:

a) Špecifikácia Konzultačných služieb: [x]
b) Rozsah
Konzultačných
služieb
poskytnutých
na
Objednávateľa.............................................................
[x] ČH

základe

požiadavky

c) Príloha požiadavky Objednávateľa na Konzultačné služby zo dňa dd.mm.rrrr

Za Objednávateľa:

Za Poskytovateľa:

V Bratislave, dňa .............................

V ......................., dňa .............................

Meno a priezvisko osoby oprávnenej konať vo
veciach plnenia predmetu Zmluvy

Meno a priezvisko osoby oprávnenej konať vo
veciach plnenia predmetu Zmluvy

..................................................

.....................................................

................................................
Podpis

.......................................................
Podpis

11

Príloha č. 4 k Zmluve o poskytovaní služieb softvérovej podpory technológie Flowmon
ZOZNAM SUBDODÁVATEĽOV

Obchodné meno Poskytovateľa:
Sídlo alebo miesto podnikania Poskytovateľa:
IČO:
Právna forma:

Aliga, s.r.o.
Robotnícka 1E, 036 01 Martin
47 104 694
Spoločnosť s ručením obmedzeným

Predmet zákazky Softvérová podpora technológie Flowmon, vyhlásenej podľa zákona č. 343/2015 Z. z.
o verejnom obstarávaní a o zmene a doplnení niektorých zákonov.
Zabezpečenie uvedeného predmetu zákazky nebudem(e) plniť prostredníctvom subdodávateľov.

12

