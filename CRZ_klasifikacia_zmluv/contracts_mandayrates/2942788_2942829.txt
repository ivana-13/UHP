Rámcová dohoda na poskytovanie služieb podpory certifikovaných IT špecialistov
uzatvorená podľa § 269 a nasl. zákona č. 513/1991 Zb. Obchodného zákonníka v znení neskorších
predpisov
(ďalej len „Zmluva“)

Článok I
Zmluvné strany

1.1.

Odberateľ:
Sídlo:
IČO:
DIČ:
Štatutárny orgán:
Bankové spojenie:
Číslo účtu:

Výskumná agentúra
Hanulova 5/B, 841 01 Bratislava
31819494
2022295539
Ing. Rastislav Beliansky, generálny riaditeľ

(ďalej len „Odberateľ“)
1.2.

Dodávateľ:

iLO, s.r.o.

Sídlo:
Zastúpený:
IČO:
DIČ:
IČ DPH:
Registrovaný:
Bankové spojenie:
Číslo účtu:

Martinčekova 13, 821 01 Bratislava
Tibor Hatnančík, konateľ
47156074
2023775930
SK2023775930
Obch. register OS BA I, odd.: Sro, vlož. č.: 89366/B

(ďalej len „Dodávateľ“)
(ďalej ako „Zmluvné strany“)
Článok II
Úvodné ustanovenia
2.1.

Dodávateľ sa zaväzuje, že v rozsahu a za podmienok dojednaných v tejto Zmluve bude
Odberateľovi poskytovať služby týkajúce sa poskytovania služieb podpory certifikovaných
IT špecialistov.

2.2.

Dodávateľ sa zaväzuje poskytovať služby v súlade so všeobecne záväznými právnymi
predpismi platnými v Slovenskej republike a EÚ.

2.3.

Odberateľ sa zaväzuje riadne a včas poskytnuté služby dohodnuté v predmete zmluvy
prevziať a zaplatiť za ne Dodávateľovi dohodnutú cenu.

2.4.

Predmet plnenia tejto Zmluvy je dodávaný v súvislosti s implementáciou operačného
programu Výskum a inovácie, oblasť intervencie 121- Príprava, vykonávanie, monitorovanie
a inšpekcia, programové obdobie 2014 – 2020, realizovaného Odberateľom.
Článok III
Predmet zmluvy

3.1.

Predmetom zmluvy sú služby definované v špecifikácii zákazky verejného obstarávania
vyhláseného Odberateľom na predmet zákazky „Podpora certifikovaných IT špecialistov“.

3.2.

Dodávateľ bude prostredníctvom certifikovaných IT technikov / špecialistov na základe
jednotlivých objednávok Odberateľa po dobu účinnosti zmluvy poskytovať služby, ktoré
zahŕňajú nasledujúce činnosti podpory IT:
Podpora používateľov IT techniky:
 Podpora používateľov desktopov (Operačný systém Windows 7, 10) s bežnými
technickými problémami HW/ SW;
 Vytváranie, nastavovanie, zablokovanie účtov v Active Directory + MS Exchange.
Podpora IT - špecialisti:
 Auditovanie HW, SW (servery) s kompletnou dokumentáciou systémov;
 Návrh riešenia novej virtualizácie (predpokladaný prechod na Citrix Xen Server,
prípadne Hyper-V)
 Virtualizácia serverov - nastavenie, migrácie: Ovirt management (Fedora KVM),
Citrix Xen Server, VM Ware
 Networking: Firewall setup (Cisco), Managed switch setup (Cisco)
 Windows server špecialista: Active Directory, Group Policy, Backup
 Špecialisti pre ďalšie systémy: MS Exchange server, MS SQL server, Intranetový
portál na báze TYPO3, MySQL, PHP, OS Windows server, ESET ERA server
Článok IV
Čas, miesto a spôsob plnenia

4.1

Činnosť IT technika / špecialistu podľa bodu 3.2 Zmluvy bude podľa aktuálnej potreby
a situácie vykonávaná buď osobne, v mieste sídla Odberateľa, uvedeného v bode 1.1.
Zmluvy, alebo prostredníctvom zabezpečeného vzdialeného pripojenia typu Remote Desktop
v súčinnosti s IT technikom (resp. iným oprávneným zamestnancom) Odberateľa, pokiaľ to
povaha plnenia Zmluvy umožňuje.

4.2.

Dodávateľ sa zaväzuje, že predmet Zmluvy bude plniť riadne a včas, a to za predpokladu
poskytnutia potrebnej súčinnosti Odberateľa. Dodávateľ pri podpise tejto Zmluvy predkladá
Odberateľovi zoznam kontaktných osôb pri plnení tejto Zmluvy, spolu s uvedením ich
e-mailovej adresy a telefonického kontaktu.

4.3.

Odberateľ sa zaväzuje, že bude poskytovať Dodávateľovi potrebnú súčinnosť pre riadne
a včasné plnenie predmetu Zmluvy. Kontaktovať Odberateľa pri plnení tejto Zmluvy je
možné prostredníctvom e-mailu alebo tel. č. Odberateľ pri uzatvorení tejto Zmluvy zašle
Dodávateľovi meno zodpovedného zamestnanca, ktorý bude poskytovať súčinnosť pri plnení
Zmluvy, a ktorý bude oprávnený v jeho mene uzatvárať objednávky.

4.4.

Dodávateľ bude poskytovať služby uvedené v čl. 3.2. tejto Zmluvy podľa požiadaviek
Odberateľa, a to počas pracovných dní v čase od 8:00 do 16:00 hod., a to na základe
objednávok v zmysle čl. 5 Zmluvy, vystavených Odberateľom.

4.5.

Predmet zmluvy je plnený riadne a včas, ak sú služby dohodnuté touto zmluvou plnené podľa
podmienok tejto Zmluvy v dohodnutom mieste plnenia, bez nedostatkov a v kvalite
zodpovedajúcej účelu Zmluvy.

4.6.

Za bezpečnosť a ochranu zdravia pri práci pri poskytovaní služieb v sídle Odberateľa
zodpovedá Dodávateľ.

4.7.

Dodávateľ sa zaväzuje, že o informáciách, ktoré sa dozvedel alebo získal počas plnenia tejto
Zmluvy, bude zachovávať prísnu mlčanlivosť.

4.8.

Dodávateľ nie je oprávnený postúpiť práva a záväzky z tejto zmluvy na tretiu osobu ako
aj svoje pohľadávky voči Odberateľovi bez predchádzajúceho písomného súhlasu
Odberateľa, a to pod hrozbou zmluvnej pokuty vo výške takto postúpenej pohľadávky.
Článok V
Zasielanie objednávok o poskytnutí služby

5.1.

Plnenie tejto Zmluvy je možné len na základe písomných alebo telefonických objednávok
vystavených Odberateľom na poskytnutie služieb podpory certifikovaných IT technikov /
špecialistov.

5.2.

Objednávka na poskytnutie služby musí obsahovať nasledujúce údaje:
-

názov a sídlo Odberateľa,
číslo objednávky,
presnú špecifikáciu objednanej služby s uvedením potrebnej kvalifikácie IT technika /
špecialistu,
dátum vystavenia objednávky,
najneskorší možný termín dodania plnenia.

5.3.

Písomné objednávky budú Dodávateľovi zaslané prostredníctvom elektronickej pošty
na e-mailovú adresu kontaktnej osoby Dodávateľa v zmysle čl. 4.2. Zmluvy (ďalej len
„kontaktná osoba“) Táto objednávka sa považuje za doručenú momentom jej doručenia na emailovú adresu kontaktnej osoby Dodávateľa, v zmysle článku čl. 4.2. Zmluvy. V prípade
telefonických objednávok vykonaných Odberateľom na tel. číslo kontaktnej osoby, je
Odberateľ povinný následne, po telefonickom zadaní objednávky, túto objednávku písomne
potvrdiť a to prostredníctvom elektronickej pošty, zaslanej na e-mailovú adresu kontaktnej
osoby Dodávateľa.

5.4.

Odberateľ je oprávnený odmietnuť plnenie poskytnuté Dodávateľom, ak nie je plnené riadne
alebo včas, či ak plnenie vykazuje nedostatky alebo nie je v kvalite zodpovedajúcej účelu
Zmluvy.

5.5.

Dodávateľ je povinný, prostredníctvom e-mailu zaslaného zodpovednému zamestnancovi
Odberateľa v zmysle čl. 4.3 Zmluvy (ďalej len „zodpovedný zamestnanec“), potvrdiť prijatie
objednávky a to do 2 pracovných dní odo dňa jej doručenia.

5.7.

Dodávateľ je povinný vždy najneskôr k 5. kalendárnemu dňu v mesiaci zaslať Odberateľovi
na e-mailovú adresu zodpovedného zamestnanca kompletný zoznam služieb, poskytnutých
v priebehu predchádzajúceho kalendárneho mesiaca na základe jednotlivých objednávok
v zmysle tohto článku, ktorý bude obsahovať:

5.8.

číslo objednávky / objednávok,
presnú špecifikáciu objednanej služby/služieb
dátum vystavenia objednávky / objednávok,
termín dodania plnenia / plnení
počet normohodín práce za vykonanie služby/ služieb.

Odberateľ je povinný potvrdiť správnosť kompletného zoznamu poskytnutých služieb
v zmysle predchádzajúceho článku. Predmetné potvrdenie je Odberateľ povinný zaslať
Dodávateľovi prostredníctvom elektronickej pošty na emailovú adresu kontaktnej osoby
najneskôr do 3 pracovných dní odo dňa doručenia kompletného zoznamu služieb v zmysle
čl. 5.7. Zmluvy.
Článok VI
Cena a platobné podmienky

6.1.

Cena predmetu tejto Zmluvy nepresiahne 5.000 Eur (slovom „päťtisíc eur“) bez DPH.
Objednávateľ nie je povinný predpokladaný objem predmetu tejto Zmluvy podľa
predchádzajúcej vety vyčerpať.

6.2.

Cena za dohodnuté poskytnutie služby za jednu normohodinu práce je stanovená na 30 Eur
(slovom: tridsať eur) bez DPH.

6.3.

Dodávateľ za poskytnuté služby vystaví Odberateľovi doklad - faktúru, ktorej prílohou bude
potvrdenie v zmysle čl. 5.8 Zmluvy, s uvedením počtu skutočne odpracovaných hodín
za predmetný kalendárny mesiac. Splatnosť faktúry je 30 dní odo dňa jej preukázateľného
doručenia Odberateľovi na adresu uvedenú v záhlaví Zmluvy.

6.4.

Faktúra za služby poskytované podľa čl. 3.2. tejto Zmluvy bude vystavená Dodávateľom
mesačne, najskôr v 10. deň mesiaca nasledujúceho po mesiaci, v ktorom boli služby
poskytované.

6.5.

Faktúra musí obsahovať všetky náležitosti daňového a účtovného dokladu podľa ustanovení
§ 10 zákona č. 431/2002 Z. z. o účtovníctve v znení neskorších predpisov, náležitostí
daňového dokladu podľa ustanovení § 74 zákona č. 222/2004 Z. z. o dani z pridanej hodnoty
v znení neskorších predpisov.

6.6.

V prípade, ak faktúra nebude obsahovať všetky požadované údaje, bude zrejme nesprávna
alebo neúplná, Odberateľ je oprávnený faktúru Dodávateľovi bez zaplatenia vrátiť
na prepracovanie alebo doplnenie, najneskôr do skončenia lehoty jej splatnosti. Vrátením
faktúry prestáva plynúť pôvodne dohodnutá lehota splatnosti vrátenej faktúry. Nová lehota
splatnosti začne plynúť dňom nasledujúcim po doručení novej, opravenej resp. doplnenej
faktúry Odberateľovi.
Článok VII
Platnosť a účinnosť zmluvy

7.1.

Dodávateľ berie na vedomie, že Odberateľ je povinnou osobou podľa § 2 ods. 2 zákona
č. 211/2000 Z. z. o slobodnom prístupe k informáciám a o zmene a doplnení niektorých
zákonov (zákon o slobode informácií) v znení neskorších predpisov a podpisom tejto Zmluvy
vyslovuje súhlas s jej zverejnením. Táto Zmluva ako povinne zverejňovaná zmluva v zmysle
zákona o slobode informácií nadobúda platnosť dňom podpisu oprávnenými zástupcami
obidvoch zmluvných strán a účinnosť dňom nasledujúcim po dni jej zverejnenia v Centrálnom

registri zmlúv v súlade s ustanovením § 47a zákona č. 40/1964 Zb. Občianskeho zákonníka
v znení neskorších predpisov.
7.2.

Táto Zmluva sa uzatvára na dobu určitú, a to na 12 mesiacov odo dňa nadobudnutia jej
účinnosti alebo do vyčerpania finančného limitu uvedeného v bode 6.1 Zmluvy, podľa toho,
ktorá skutočnosť nastane skôr.
Článok VIII
Sankcie za omeškanie a porušenie zmluvných povinností

8.1.

V prípade omeškania Dodávateľa s poskytovaním služieb na náklade objednávky v zmysle
čl.5 Zmluvy je Odberateľ oprávnený požadovať od Dodávateľa zaplatenie zmluvnej pokuty
vo výške 0,05 % za každý deň omeškania. Základ výpočtu pokuty tvorí súčet cien za služby
(výsledná fakturovaná čiastka bez DPH), dodanie ktorých Odberateľ konkrétne zadal vo svojej
objednávke. Odberateľ je taktiež oprávnený odmietnuť plnenie poskytnuté Dodávateľom
neskôr, ako v najneskoršom možnom termíne dodania plnenia, určenom v objednávke
v zmysle čl. 5.2. Zmluvy.

8.2.

V prípade omeškania Odberateľa s úhradou faktúry sa zmluvné strany dohodli, že Dodávateľ
je oprávnený vyúčtovať Odberateľovi úroky z omeškania vo výške stanovenej platnými
právnymi predpismi Slovenskej republiky.

8.3.

Týmto článkom nie sú dotknuté nároky zmluvných strán na náhradu škody, ktorá vznikne
zmluvnej strane porušením povinnosti vyplývajúcej z tejto Zmluvy druhou zmluvnou stranou.
V prípade vzájomných nárokov môžu byť tieto nároky vzájomne započítané v súlade
s ustanoveniami § 358 a nasledujúcich Obchodného zákonníka.

8.4.

Zmluvné strany pokladajú porušenie všetkých povinností uvedených v Zmluve za porušenie
podstatné a oprávňujúce druhú zmluvnú stranu k jednostrannému odstúpeniu od Zmluvy.
Článok IX
Osobitné ustanovenia

9.1.

Dodávateľ sa zaväzuje strpieť výkon kontroly / auditu súvisiaceho s dodávaným predmetom
Zmluvy kedykoľvek počas platnosti a účinnosti Zmluvy o poskytnutí nenávratného finančného
príspevku uzavretej medzi Odberateľom ako prijímateľom a Ministerstvom školstva, vedy,
výskumu a športu Slovenskej republiky ako poskytovateľom (ďalej len „Zmluva o NFP“), a to
oprávnenými osobami v zmysle Zmluvy o NFP, ktorými sú najmä:
a) Ministerstvo školstva, vedy, výskumu a športu Slovenskej republiky a ním poverené
osoby;
b) Útvar vnútorného auditu Riadiaceho orgánu alebo Sprostredkovateľského orgánu a nimi
poverené osoby;
c) Najvyšší kontrolný úrad SR, Úrad vládneho auditu, Certifikačný orgán a nimi poverené
osoby;
d) Orgán auditu, jeho spolupracujúce orgány a osoby poverené na výkon kontroly/auditu;
e) splnomocnení zástupcovia Európskej Komisie a Európskeho dvora audítorov;
f) osoby prizvané orgánmi uvedenými v písm. a) až e) v súlade s príslušnými právnymi
predpismi SR a EÚ;
a poskytnúť im všetku potrebnú a požadovanú súčinnosť. Toto ustanovenie platí aj po zániku
tejto Zmluvy akýmkoľvek spôsobom.

Článok X
Ukončenie zmluvy a odstúpenie

10.1.

Táto Zmluva zanikne:
a)
uplynutím doby jej trvania,
b)
vyčerpaním finančného limitu uvedeného v čl. 6.1. Zmluvy
c)
splnením všetkých práv a povinností, ktoré zmluvným stranám vyplývajú z tejto
zmluvy,
d)
písomnou dohodou zmluvných strán,
e)
písomným odstúpením Odberateľa od zmluvy z dôvodu porušenia povinnosti
Dodávateľa, uvedenej v tejto zmluve, alebo
f)
písomnou výpoveďou zmluvných strán.

10.2.

V prípade zániku zmluvy dohodou zmluvných strán Zmluva zaniká dňom uvedeným v tejto
dohode (ďalej aj „deň zániku zmluvy dohodou“). V tejto dohode sa upravia všetky vzájomné
nároky zmluvných strán vzniknuté z plnenia zmluvných povinností alebo z ich porušenia
druhou zmluvnou stranou ku dňu zániku zmluvy dohodou.

10.3.

Odstúpenie od zmluvy vyžaduje písomnú formu a musí byť doručené druhej zmluvnej strane.
Účinky odstúpenia od zmluvy nastávajú dňom doručenia odstúpenia druhej zmluvnej strane.
Právne účinky odstúpenia od zmluvy nastanú i v prípade, ak druhá zmluvná strana odmietne
prevziať odstúpenie od zmluvy alebo ak druhá zmluvná strana svojím konaním alebo
opomenutím zmarí doručenie odstúpenia od zmluvy alebo ak pošta vráti zásielku s odstúpením
od zmluvy ako nedoručiteľnú alebo ak pošta vráti zásielku s odstúpením od zmluvy ako
neprevzatú v odbernej lehote.

10.4.

Zmluvu môže vypovedať ktorákoľvek zo zmluvných strán bez udania dôvodu. Výpoveď
podľa predchádzajúcej vety musí mať písomnú formu. Výpovedná lehota je jeden (1)
kalendárny mesiac a začína plynúť odo dňa nasledujúceho po dni, kedy bola výpoveď
doručená druhej zmluvnej strane.
Článok XI
Záverečné ustanovenia

11.1.

Práva a povinnosti zmluvných strán, pokiaľ nie sú upravené touto Zmluvou, sa riadia
príslušnými ustanoveniami Obchodného zákonníka a príslušných všeobecne záväzných
právnych predpisov.

11.2.

Zmeny a doplnenia tejto Zmluvy je možné vykonať len vo forme písomných a očíslovaných
dodatkov podpísaných oprávnenými zástupcami oboch zmluvných strán.

11.3.

Obe zmluvné strany sú povinné dodržiavať mlčanlivosť o údajoch a skutočnostiach, s ktorými
sa oboznámia pri plnení tejto Zmluvy a skutočnostiach týkajúcich sa predmetu obstarávania
s tým, že nebudú použité na akýkoľvek iný účel a nebudú poskytnuté tretej osobe.

11.4.

Zmluvné strany sa zaväzujú, že všetky zmeny adries, kontaktných/zodpovedných osôb,
telefónnych čísiel a e-mailových adries uvedených v tejto zmluve oznámia druhej zmluvnej
strane písomne a preukázateľne bez zbytočného odkladu, najneskôr však do dvoch pracovných
dní odo dňa, kedy takáto zmena nastala.

11.5.

Akékoľvek spory a nároky vyplývajúce z tejto Zmluvy alebo s ňou súvisiace budú zmluvné
strany riešiť predovšetkým vzájomným rokovaním.

11.6.

Zmluvné strany vyhlasujú, že sú spôsobilé na právne úkony, ich vôľa je slobodná a vážna,
prejav vôle je dostatočne zrozumiteľný a určitý, zmluvná voľnosť nie je obmedzená. Zmluvné
strany si Zmluvu prečítali a súhlasia s jej ustanoveniami. Zmluva nebola uzatvorená v tiesni
ani za nápadne nevýhodných podmienok.

11.7.

Zmluva je vyhotovená v 4 rovnopisoch, z ktorých obdrží Odberateľ dve (2) vyhotovenia
a Dodávateľ taktiež dve (2) vyhotovenia.

V Bratislave, dňa __. __. 2017

Za Dodávateľa:

..............................................
Tibor Hatnančík
konateľ

V Bratislave, dňa __. __. 2017

Za Odberateľa:

..............................................
Ing. Rastislav Beliansky
generálny riaditeľ

