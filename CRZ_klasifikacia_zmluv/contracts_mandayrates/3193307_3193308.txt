Reg. číslo SBA: 347/2017/KGR

Zmluva o dielo
a licenčná zmluva
uzavretá v zmysle ustanovení § 631 a nasl. zákona č. 40/1964 Zb. Občiansky zákonník v znení
neskorších prepisov (ďalej len „Občiansky zákonník“) a ustanovení § 65 a nasl. zákona č.
185/2015 Z. z. Autorský zákon (ďalej len „Autorský zákon“)
(ďalej len „Zmluva“)

Článok I.
Zmluvné strany
Objednávateľ:
Sídlo:
Korešpondenčná adresa:
Registrácia:
IČO:
DIČ:
Štatutárny orgán:
Bankové spojenie:
IBAN:
Kontaktná osoba:
E-mail:
Telefón:

Slovak Business Agency
Miletičova 23, 821 09 Bratislava, Slovenská republika
Karadžičova 2, 811 09 Bratislava, Slovenská republika
Register záujmových združení právnických osôb vedený
Okresným
úradom
Bratislava,
registračné
číslo:
OVVS/467/1997-Ta
30845301
2020869279
Mgr. Martin Holák, PhD., generálny riaditeľ
Všeobecná úverová banka, a. s.; skrátený názov: VÚB, a. s.
SK81 0200 0000 0016 9324 1062
Mgr. Ivica Ďuricová, projektová manažérka
duricova@sbagency.sk
+421 2 20 363 138

(ďalej len „Objednávateľ“)
a
Autor:
Trvalý pobyt:
Dátum narodenia:
Bankové spojenie:
IBAN:
E-mail:
Telefón:

Mgr. Simona Mištíková

(ďalej len „Autor“)
(Objednávateľ a Autor spolu aj ako „Zmluvné strany“)
Článok II.
Predmet a účel Zmluvy
1.

Objednávateľ je záujmová, dobrovoľná, nezávislá, nepolitická a nezisková právnická
osoba s právnou subjektivitou, ktorá združuje právnické osoby, ktorých záujmom
a poslaním je podpora a rozvoj malého a stredného podnikania v Slovenskej republike.
Objednávateľ je v zmysle Zmluvy o poskytnutí dotácie na podporu činnosti združenia
právnických osôb s účasťou ministerstva, ktoré realizuje schémy pomoci alebo programy
podpory malého a stredného podnikania podľa osobitného predpisu na rok 2017,
1/4

Reg. číslo SBA: 347/2017/KGR

uzatvorenej s Ministerstvom hospodárstva Slovenskej republiky, o. i. vykonávateľom
aktivity pod názvom „Podpora internetovej ekonomiky“ (ďalej len „Aktivita“), cieľom
uvedenej Aktivity je zvyšovanie povedomia o internetovej ekonomike, zvyšovanie počtu
záujemcov o podnikanie na internete a využívanie nástrojov internetovej ekonomiky.
V rámci tejto Aktivity Objednávateľ realizuje aj podujatia pre širokú verejnosť (semináre,
workshopy, tréningy, atď.). Za účelom zabezpečenia realizácie podujatia „Ako sa stať
YouTuberom“, ktoré sa bude konať dňa 14. 11. 2017 v Bratislave, sa Zmluvné strany
v súlade s Občianskym zákonníkom a Autorským zákonom dohodli na úprave vzťahov
vznikajúcich v súvislosti s vykonaním, použitím a šírením diela Autora.
2.

Touto Zmluvou sa Autor zaväzuje vykonať pre Objednávateľa za dojednanú cenu dielo
v zmysle § 3 odsek 1 Autorského zákona, ktoré je jedinečným výsledkom tvorivej
duševnej činnosti Autora.

3.

Dielo podľa bodu 2. tohto Článku vyššie je slovesné dielo podľa ustanovenia § 3 odsek 2
Autorského zákona, pričom pozostáva z nasledovných častí:
(i)
slovesné spracovanie prednášky v slovenskom jazyku na tému: „Ako
spolupracovať so značkami v rámci PR“ (ďalej len „Odborná prednáška“) a
(ii)
osobný prednes Odbornej prednášky Autorom v mieste a časovom rozsahu
uvedenom v bode 4. až 6. tohto Článku Zmluvy, vrátane aktívneho zapojenia sa
Autora do diskusie podľa bodu 6. tohto Článku Zmluvy (ďalej len „Prednes“),
(ďalej spolu Odborná prednáška a Prednes len ako „Dielo“).

4.

Dohodnutý čas a miesto výkonu Diela podľa bodu 3. tohto Článku vyššie: 14. 11. 2017,
Slovak Business Agency, Karadžičova 2, 811 09 Bratislava, Slovenská republika.

5.

Časový rozsah prednesu Odbornej prednášky: v trvaní od 16:15 hod. do 17:00 hod..

6.

Autor sa zároveň zaväzuje aktívne zapájať do diskusie pred a po vykonaní Diela v zmysle
bodu 3. až 5. tohto Článku Zmluvy, a to v trvaní od 14:30 hod. do 18:00 hod..

7.

Autor sa zaväzuje vykonať Dielo tak, aby neobsahovalo žiadne skutočnosti, ktoré môžu
bez právneho dôvodu zasiahnuť do práv a právom chránených záujmov iných alebo by
mohli byť v rozpore s dobrými mravmi.

8.

Autor vyhlasuje, že Dielo vytvorí a vykoná tak, aby nemalo žiadne právne vady,
predovšetkým, aby sa naň neviazali žiadne práva iných autorov, resp. je tieto práva iných
autorov povinný riadne vysporiadať tak, aby mohol platne udeliť Objednávateľovi
licenciu podľa Článku IV. tejto Zmluvy.

9.

Autor je povinný odovzdať Objednávateľovi 1 (slovom: jedno) vyhotovenie Odbornej
prednášky v elektronickej podobe, a to na dátovom nosiči (napr. CD, DVD, USB) alebo
e-mailom na adresu duricova@sbagency.sk, a to najneskôr do 3 (slovom: troch)
pracovných dní odo dňa uvedeného v Článku II. bod 4. tejto Zmluvy.

10. Miestnosť, vybavenie priestorov, ozvučenie a pod. sa zaväzuje zabezpečiť Objednávateľ.
Článok III.
Cena za Dielo
1.

Objednávateľ sa zaväzuje zaplatiť Autorovi za riadne a včasné vykonanie Diela podľa
Článku II. tejto Zmluvy dojednanú cenu vo výške: 350,- EUR (slovom: tristopäťdesiat
2/4

Reg. číslo SBA: 347/2017/KGR

eur) bezhotovostným prevodom na bankový účet Autora uvedený v Článku I. tejto
Zmluvy, a to najneskôr do 30. 11. 2017, a to tak, aby boli finančné prostriedky v tento
deň pripísané na účte Autora. Dojednaná cena je konečná a nemenná a zahŕňa všetky
náklady, ako aj hotové výdavky, ktoré Autorovi pri plnení záväzkov v zmysle tejto
Zmluvy a/alebo v súvislosti s ňou vzniknú. Z ceny za Dielo v zmysle tohto bodu Článku
III. Zmluvy Objednávateľ ešte pred jej vyplatením Autorovi zrazí 2 % (slovom: dve
percentá) a poukáže ich príslušnému umeleckému fondu v zmysle zákona Národnej rady
Slovenskej republiky č. 13/1993 Z. z. o umeleckých fondoch; to znamená, že Autorovi
Objednávateľ vyplatí bezhotovostným prevodom na bankový účet sumu zníženú o tento
povinný príspevok.
Článok IV.
Licencia
1.

Autor udeľuje Objednávateľovi súhlas na použitie Diela (ďalej len „Licencia“).

2.

Autor udeľuje Objednávateľovi Licenciu v neobmedzenom vecnom a územnom rozsahu.

3.

Autor udeľuje Objednávateľovi Licenciu na dobu trvania majetkových práv Autora
k Dielu v zmysle ustanovenia § 32 odsek 1 Autorského zákona.

4.

Autor udeľuje Objednávateľovi Licenciu ako nevýhradnú licenciu.

5.

Autor udeľuje Objednávateľovi Licenciu bezodplatne.

6.

Objednávateľ je oprávnený udeliť tretej osobe súhlas na použitie Diela (sublicenciu) v
rozsahu jemu udelenej Licencie podľa ustanovenia § 72 Autorského zákona, k čomu
Autor podpisom tejto Zmluvy dáva svoj výslovný súhlas.
Článok V.
Zmluvná pokuta a nárok na náhradu škody

1.

V prípade, ak Autor poruší akúkoľvek z povinností uvedených v Článku II. bod 2. až 9.
tejto Zmluvy a/alebo v Článku IV. tejto Zmluvy, je Objednávateľ oprávnený požadovať
od Autora zmluvnú pokutu vo výške 350,- EUR (slovom: tristopäťdesiat eur).

2.

Objednávateľ je oprávnený popri zmluvnej pokute podľa bodu 1. tohto Článku Zmluvy
požadovať aj náhradu škody spôsobenej porušením povinnosti, na ktorú sa vzťahuje
zmluvná pokuta, pričom výška zmluvnej pokuty sa nezapočítava na náhradu škody.

3.

Zmluvná pokuta a/alebo náhrada škody podľa tohto Článku Zmluvy je splatná do 15
(pätnástich) kalendárnych dní odo dňa doručenia písomnej výzvy na jej zaplatenie,
pričom Objednávateľ je zmluvnú pokutu oprávnený započítať proti prípadnému nároku
Autora na zaplatenie ceny za Dielo v zmysle Článku III. tejto Zmluvy.
Článok VI.
Doručovanie

1.

V prípade, ak si majú Zmluvné strany niečo písomne doručiť (ďalej len „Zásielka“),
budú Zásielku doručovať na adresu druhej Zmluvnej strany uvedenú v záhlaví tejto
3/4

Reg. číslo SBA: 347/2017/KGR

Zmluvy, prípadne na inú adresu písomne oznámenú druhej Zmluvnej strane (ďalej len
„Korešpondenčná adresa“).
2.

V prípade, ak sa Zásielku nepodarí doručiť na adresu uvedenú v záhlaví tejto Zmluvy
alebo na Korešpondenčnú adresu, považuje sa Zásielka za doručenú dňom jej vrátenia
ako nedoručenej a to aj v tom prípade, ak sa adresát o nedoručení Zásielky nedozvedel.
Zásielka sa považuje za doručenú aj v prípade, ak ju adresát, t. j. druhá Zmluvná strana
z akéhokoľvek dôvodu alebo bez jeho uvedenia odmietne prevziať, a to prvým dňom
uloženia Zásielky na príslušnej pošte.

3.

Zmluvné strany sú povinné bezodkladne si oznámiť zmenu adresy na doručovanie
Zásielok. Rovnako je Autor bezodkladne povinný oznámiť Objednávateľovi zmenu
bankového účtu určeného pre úhradu ceny za Dielo.
Článok VII.
Spoločné a záverečné ustanovenia

1.

Pre práva a povinnosti Zmluvných strán touto Zmluvou výslovne neupravené platia
primerane príslušné ustanovenia Občianskeho zákonníka a Autorského zákona.

2.

Zmeny a doplnenia tejto Zmluvy je možné vykonať po predchádzajúcej dohode obidvoch
Zmluvných strán formou písomného dodatku k nej.

3.

Táto Zmluva je vyhotovená v 3 (slovom: troch) rovnopisoch v rozsahu 4 (slovom:
štyroch) strán, z toho v 2 (slovom: dvoch) rovnopisoch pre Objednávateľa a v 1 (slovom:
jednom) rovnopise pre Autora.

4.

Autor berie na vedomie skutočnosť, že táto Zmluva je povinne zverejňovanou zmluvou v
zmysle ustanovenia § 5a zákona č. 211/2000 Z. z. o slobodnom prístupe k informáciám v
znení neskorších predpisov, ktorá v zmysle ustanovenia § 47a zákona č. 40/1964 Zb.
Občiansky zákonník v znení neskorších predpisov nadobúda účinnosť dňom
nasledujúcom po dni jej zverejnenia v Centrálnom registri zmlúv.

5.

Zmluvné strany vyhlasujú, že si túto Zmluvu prečítali a že táto, tak ako bola vyhotovená,
zodpovedá ich skutočnej vôli, ktorú si vzájomne vážne, zrozumiteľne a úplne slobodne
prejavili, na dôkaz čoho pripájajú svoje podpisy.

V Bratislave dňa ........................

V ............................... dňa .......................

____________________________
Slovak Business Agency
Mgr. Martin Holák, PhD.
generálny riaditeľ

_________________________________
Mgr. Simona Mištíková

4/4

