ZMLUVA
O modernizácii aplikačného programového vybavenia pre zabezpečenie
funkcionality Centrálneho registra evidencie publikačnej a umeleckej činnosti
formou inštalácie a konfigurácie v prostredí DC VaV, modernizácia existujúcich
a doplnenie nových funkcionalít
uzavretá podľa ust. § 40 a nasl. zák. č. 618/2003 Z.z. Autorský zákon v znení neskorších predpisov
uzavretá podľa § 269 ods.2 Obchodného zákonníka
medzi Zmluvnými stranami

Centrum vedecko-technických informácií SR
Lamačská cesta 8/A, 812 23 Bratislava, Slovenská republika
Zastúpené:
IČO:
IČ DPH:
DIČ:
Bank. spojenie:
Číslo účtu:

prof. RNDr. Ján Turňa, CSc., riaditeľ
00 151 882
SK2020798395
2020798395
Štátna pokladnica
7000064743/8180
(ďalej ako „Objednávateľ“) na jednej strane,

a

SVOP, spol. s r.o
Líščie údolie 59, 841 04 Bratislava, Slovenská republika
Zastúpená:
Mgr. Ján Grman PhD., konateľ
IČO:
307 75 264
DIČ:
2020314945
Bank. spojenie:
Číslo účtu:
Zapísaná v Obchodnom registri Okresného súdu Bratislava I, vložka č. 2223/B
(ďalej ako „Zhotoviteľ“) na druhej strane,
(spolu ďalej ako „Zmluvné strany“)

1/8

Čl.1
Predmet zmluvy

(1) Zmluva sa uzatvára v zmysle zákona č. 25/2006 Z.z. o verejnom obstarávaní v znení neskorších
predpisov. Zhotoviteľ je spoločnosť, ktorá je autorom a výhradným dodávateľom systému
Centrálny register evidencie publikačnej a umeleckej činnosti, ktorého aplikačné programové
vybavenie a existujúce funkcionality sa majú zmodernizovať a doplniť o nové funkcionality. Na
základe zákona č. 618/2003 Z.z. o autorskom práve a právach súvisiacich s autorským právom,
tzn. predmet zákazky môže plniť len Zhotoviteľ. Neoddeliteľnú súčasť tejto zmluvy tvorí Príloha
č. 1 a č. 2 – Modernizácia aplikačného programového vybavenia pre zabezpečenie funkcionality
Centrálneho registra evidencie publikačnej činnosti a Centrálneho registra umeleckej činnosti
a požadované činnosti

(2) Predmetom tejto Zmluvy je záväzok Zhotoviteľa realizovať modernizáciu aplikačného
programového vybavenia pre zabezpečenie funkcionality Centrálneho registra evidencie
publikačnej a umeleckej činnosti formou inštalácie a konfigurácie v prostredí DC VaV,
modernizácia existujúcich a doplnenie nových funkcionalít na základe požiadaviek
Objednávateľa, podrobne špecifikovaných v Prílohe č. 1 a č. 2 tejto Zmluvy. Súčasťou plnenia je
aj dodanie technickej dokumentácie a zaškolenie pracovníkov Objednávateľa na používanie
nových funkcionalít.

(3) Dodanie predmetu zmluvy je rozdelené na dve časti podľa prílohy č.1 a Prílohy č.2.
(4) Na vyhotovenie predmetu zmluvy Zhotoviteľ
a) odovzdá výsledok analytických a prípravných prác pre systém Centrálny register
evidencie publikačnej a umeleckej činnosti s implementovanými úpravami a
funkcionalitami podľa čl. 1 ods. 2,
b) vykoná školenia podľa čl. 6
c) vypracuje dokumentáciu (manuál) k časti predmetu zmluvy podľa čl. 6.
(5) Objednávateľ sa zaväzuje poskytnúť Zhotoviteľovi dohodnutú súčinnosť, prevziať vykonané časti
predmetu zmluvy a dohodnutým spôsobom zaplatiť Zhotoviteľovi dohodnuté ceny za predmet
zmluvy.
Čl.2
Spôsob vykonávania predmetu zmluvy, termín dodania
(1) Predmet Zmluvy bude Zhotoviteľom dodaný, vytvorený a vykonaný podľa čl. 1 ods. 2.
(2) Zhotoviteľ dodá predmet Zmluvy podľa čl. 1 ods. 2 do 31.5.2014.
(3) Školenia (čl. 1 ods. 3 písm. b)) vykoná Zhotoviteľ v súlade s čl. 6.
(4) Miestom prevzatia jednotlivých častí predmetu zákazky a školení je sídlo Objednávateľa.
(5) Pri vykonávaní predmetu Zmluvy bude Zhotoviteľ postupovať podľa Objednávateľom dodanej
špecifikácie. Spôsob odovzdania predmetu zmluvy Objednávateľovi sa uskutoční podľa čl. 5 tejto
zmluvy.
(6) Zhotoviteľ nebude v omeškaní, ak záväzok na plnenia, alebo činnosti podľa tejto zmluvy
nemohol riadne a včas splniť pre okolnosti, ktoré po uzavretí tejto zmluvy vznikli v dôsledku ním
nepredvídateľných a neodvrátiteľných skutočností mimoriadnej povahy (vyššia moc) - lehoty pre

plnenia, alebo činnosti Zhotoviteľa podľa tejto zmluvy sa predĺžia o dobu zodpovedajúcu dobe
trvania takýchto okolností.
(7) Zhotoviteľ nebude v omeškaní, ak záväzok na plnenia, alebo činnosti podľa tejto zmluvy
nemohol riadne a včas splniť pre nedodržanie súčinnosti Objednávateľa, príp. ak Objednávateľ
nedodrží termíny stanovené pre výkon súčinnosti lehoty pre plnenia/činnosti Zhotoviteľa podľa
tejto zmluvy sa predĺžia o dobu trvania neposkytnutia súčinnosti.

Čl.3
Poverené osoby
(1) Poverenou osobou za Objednávateľa bude: Mgr. Ľudmila Hrčková
Poverená osoba za Objednávateľa bude oprávnená na to, aby za Objednávateľa:
a) zabezpečovala potrebnú súčinnosť Objednávateľa,
b) prevzala časti predmetu zmluvy podľa čl. 5 a podpísala za Objednávateľa o tom príslušné
dokumenty,
c) poskytovala Zhotoviteľovi dodatočné lehoty pri omeškaní, ak k omeškaniu došlo
z dôvodov uvedených v čl .2, ods. 6 alebo 7.
(2) Poverenou osobou za Zhotoviteľa bude: Mgr. Ján Grman, PhD.
Poverená osoba za Zhotoviteľa bude oprávnená na to, aby za Zhotoviteľa:
a) odovzdala časti predmetu zmluvy podľa čl. 5 a podpísala za Zhotoviteľa o tom príslušné
dokumenty,
b) poskytovala dodatočné lehoty pri omeškaní druhej zmluvnej strany.
(3) Zmluvné strany môžu zmeniť nimi určené poverené osoby. Zmena je účinná odo dňa jej
písomného oznámenia druhej zmluvnej strane.

Čl.4
Výmena informácií medzi zmluvnými stranami
(1) V záujme napĺňania predmetu zmluvy s rešpektovaním potrieb zmluvných strán, ich očakávaní,
priorít a zodpovedností si zmluvné strany vymieňajú/poskytujú informácie na základe
ustanovených záväzných procesov komunikácie uvedených v ods. 2.
(2) Vzájomná výmena informácií, resp. ich poskytovanie medzi Objednávateľom a Zhotoviteľom sa
riadi týmito pravidlami:
a) informácie si vymieňajú/poskytujú poverené osoby zmluvných strán ustanovené
zmluvnými stranami uvedené v čl. 3,
b) informácie sa zásadne vymieňajú e-mailom, resp. cez web rozhranie,
c) v prípade nutnosti je možná telefonická alebo osobná komunikácia, pričom po jej
ukončení je potrebné vyhotoviť z komunikácie zápis; zápis tvorí volajúci alebo volaný
a odosiela ho zmluvnej strane e-mailom, resp. ho umiestňuje cez web rozhranie.

Čl.5
Odovzdávanie
(1) Dodávka predmetu zmluvy sa bude považovať za kompletnú, ak:
- bude výsledok časti predmetu zmluvy zodpovedať príslušnej špecifikácii uvedenej
v prílohe č. 1 a č. 2 tejto Zmluvy,
- bude dodávka predmetu zmluvy a jeho všetkých častí úspešne otestovaná,
- o prevzatí všetkých častí predmetu zmluvy podľa čl. 1 ods. (2) a (3) bude oboma
zmluvnými stranami podpísaný samostatný preberací protokol. Dátum prevzatia sa bude
považovať za dátum uvedenia do ostrej prevádzky.
(2) Podmienkou prevzatia predmetu zmluvy bude vykonanie školeni a dodanie kompletnej
dokumentácie (podľa čl.6)

Čl.6
Dokumentácia a školenia
(1) Zhotoviteľ dodá Objednávateľovi dokumentáciu popisujúcu všetky výsledky, úpravy a
funkcionality implementované do systémov.
(2) Školenia budú súčasťou odovzdávania predmetu zmluvy v priestoroch Objednávateľa.

Čl.7
Ceny a spôsob ich platenia
(1) Kúpna cena za dodanie predmetu zmluvy v rozsahu uvedenom v čl. 1 ods. 3 tejto zmluvy je za
prvú časť 150 000,-€ bez DPH/ 180 000 s DPH a za druhú časť 41 666,66€ bez DPH / 50 000€ s
DPH v súlade s rozpisom cien v Prílohe č.1 a v Prílohe č.2 .
(2) Právo fakturovať vznikne po protokolárnom odovzdaní a prevzatí jednotlivých častí predmetu
zmluvy (čl. 1 ods. 2) podľa Prílohy č.1 a Prílohy č.2.
(3) Splatnosť faktúry Objednávateľom je do 60 dní od jej doručenia Objednávateľovi.
Faktúra bude obsahovať minimálne:
a. obchodné meno a sídlo, IČO, DIČ/DRČ Zhotoviteľa
b. meno, sídlo, IČO, DIČ/DRČ Objednávateľa
c. číslo tejto Zmluvy
d. číslo faktúry
e. deň vystavenia faktúry a deň splatnosti faktúry
f. označenie finančného ústavu a čísla účtu Zhotoviteľa, na ktorý sa má platiť
g. názov a množstvo tovaru: „Modernizácia aplikačného programového vybavenia pre

zabezpečenie funkcionality Centrálneho registra evidencie publikačnej a umeleckej
činnosti formou inštalácie a konfigurácie v prostredí DC VaV, modernizácia
existujúcich a doplnenie nových funkcionalít“
h. fakturovanú cenu celkom v EUR bez DPH/s DPH
i. podpis oprávnenej osoby Zhotoviteľa

(4) Objednávateľ neposkytne Zhotoviteľovi zálohu na plnenie predmetu zmluvy alebo jeho časti.

Čl.8
Servis a údržba
(1) Servis a údržba sa bude riadiť existujúcou všeobecnou servisnou zmluvou uzatvorenou medzi
Objednávateľom a Zhotoviteľom na systém CREPČ a CREUČ.

Čl.9
Záruky
(1) Zmluvné strany sa budú riadiť ustanoveniami § 560 a nasl. § 433 a nasl. § 436 Obchodného
zákonníka, ktoré upravujú nároky zo zodpovednosti za chyby.
(2) Prípadné chyby plnenia predmetu zmluvy alebo jeho častí bude Objednávateľ reklamovať
písomne u Zhotoviteľa ihneď po zistení chyby, resp. v záručnej dobe.
(3) Záručná doba plynie od prebratia predmetu zmluvy resp. jeho časti do ostrej prevádzky a trvá 24
mesiacov.
(4) V prípade, že sa počas záručnej prevádzky zistia nejaké chyby systému, resp. dodatočne
chýbajúca funkcionalita, Objednávateľ riadne zadokumentované chyby alebo chýbajúce
funkčnosti odovzdá Zhotoviteľovi, ktorý je ich povinný bezodkladne odstrániť, prípadne
sprevádzkovať funkcionalitu.
(5) Záručná doba neplynie po dobu, počas ktorej zákazník nemôže používať predmet zmluvy pre
chyby, za ktoré zodpovedá Zhotoviteľ, pričom sa záruka o túto dobu predlžuje po ukončení
obdobia záruky dohodnutej v tejto zmluve.

Čl.10
Zmluvné pokuty
(1) Objednávateľ je oprávnený účtovať Zhotoviteľovi zmluvnú pokutu vo výške 0,03% z ceny
predmetu zmluvy za každý kalendárny deň omeškania s odovzdaním Objednávateľovi.
(2) Zhotoviteľ je oprávnený účtovať Objednávateľovi úrok z omeškania vo výške 0,03% za každý deň
omeškania s úhradou oprávnene vystavenej faktúry Zhotoviteľovi. Oprávnenosť vystavenia
faktúry Zhotoviteľom sa posudzuje vzhľadom na obsah čl. 7.

Čl.11
Ochrana dôverných informácií
(1) Obidve zmluvné strany týmto prehlasujú, že všetky informácie, ktoré od seba navzájom získajú,
budú použité výhradne pre potreby plnenia tejto zmluvy a považujú sa za dôverné v zmysle § 17
Obchodného zákonníka. Obidve zmluvné strany sú povinné dodržovať pred treťou stranou
všetky utajenia a mlčanlivosť o všetkých skutočnostiach a informáciách, ktoré nadobudli
v súvislosti s predmetom plnenia tejto zmluvy v priebehu platnosti tejto zmluvy ako aj po
skončení jej platnosti. Tieto informácie nebudú poskytnuté v žiadnej forme tretím stranám,
pokiaľ nedôjde k písomnej dohode, ktorá by zaobchádzanie s týmito informáciami upravila iným
spôsobom.

(2) Zmluvné strany sa zaväzujú považovať za dôverné v zmysle § 17 Obchodného zákonníka taktiež
všetky neverejné informácie získané ústnym podaním a zachovávať mlčanlivosť o týchto
informáciách aj po ukončení zmluvného vzťahu.

Čl.12
Odstúpenie od zmluvy
(1) Odstúpiť od zmluvy je možné v prípade podstatného porušenia tejto zmluvy, pričom za
podstatné porušenie považujú zmluvné strany omeškania s plnením ich záväzkov, a to napriek
písomnej výzve druhej strany s poskytnutím primeranej lehoty na dodatočné splnenie záväzku
povinnej strany.

Čl.13
Kontrola
(1) Vzhľadom na skutočnosť, že predmet zákazky bude financovaný z prostriedkov štrukturálnych
fondov EÚ, Zhotoviteľ je povinný strpieť výkon kontroly a poskytnúť súčinnosť pri výkone
kontroly orgánu oprávnenému vykonávať kontrolu podľa zákona č. 528/2008 o pomoci
a podpore poskytovanej z fondov Európskej únie v znení neskorších predpisov (ďalej len ako
„zákon č. 528/2008“) a podľa článku 59 a nasl. nariadenia Rady (ES) 1083/2006, resp. subjektom
a osobám povereným oprávnenými orgánmi podľa zákona č. 528/2008 a podľa článku 59 a nasl.
nariadenia Rady (ES) 1083/2006 na výkon kontroly. Za strpenie výkonu kontroly a poskytnutie
súčinnosti pri výkone kontroly neprináleží Zhotoviteľovi žiadna odmena, náhrada ani iné plnenie.
Zhotoviteľ je povinný predovšetkým oznámiť nákladovú štruktúru plnenia zákazky na základe
požiadavky Objednávateľa alebo oprávneného orgánu alebo nimi poverených subjektov a osôb,
dodať podpornú dokumentáciu účtovného a iného charakteru za účelom doloženia
požadovaných podkladov pre výkon kontroly podľa tohto odseku Zmluvy.
(2) Nesplnenie povinností Zhotoviteľa v zmysle tohto odseku Zmluvy, t.j. nestrpenie kontroly,
neposkytnutie súčinnosti a nedodanie požadovaných podkladov zo strany Zhotoviteľa v zmysle
tohto Článku sa považuje za podstatné porušenie tejto Zmluvy. Zhotoviteľ je povinný nahradiť
Objednávateľovi škodu vzniknutú porušením povinností Zhotoviteľa stanovených v tomto
odseku Zmluvy. Povinnosti v zmysle tohto odseku Zmluvy má Zhotoviteľ po dobu upravenú
všeobecne záväznými pravidlami pre implementáciu projektov zo štrukturálnych fondov EÚ v
programovom období 2007-2013 (minimálne do 31. augusta 2021).
Čl.14
Záverečné ustanovenia
(1) Táto zmluva sa uzatvára na dobu určitú a to do 31.5.2014.
(2) Obe zmluvné strany súhlasia so zverejnením zmluvy a jej prípadných dodatkov, vrátane jej príloh
a podpisov štatutárnych zástupcov na internete v súlade s platnými právnymi predpismi.
(3) Táto zmluva nadobúda platnosť dňom jej podpísania oprávnenými zástupcami oboch zmluvných
strán a účinnosť dňom nasledujúcim po dni jej zverejnenia v Centrálnom registri zmlúv vedenom
Úradom vlády Slovenskej republiky. Ak sa zmluva do troch mesiacov od jej uzavretia nezverejní,
platí, že k uzavretiu zmluvy nedošlo.
(4) Táto zmluva podlieha podľa zákona č. 211/2000 Z. z. o slobodnom prístupe k informáciám
a o zmene a doplnení niektorých zákonov v znení neskorších predpisov povinnému zverejneniu
v Centrálnom registri zmlúv vedenom na Úrade vlády Slovenskej republiky. Zhotoviteľ berie na
vedomie povinnosť Objednávateľa na zverejnenie tejto zmluvy ako aj jednotlivých faktúr

vyplývajúcich z tejto zmluvy a svojím podpisom dáva súhlas na zverejnenie tejto zmluvy v plnom
rozsahu.
(5) Táto zmluva a záväzkový vzťah z tejto zmluvy sa spravuje zákonom č. 513/1991 Zb. Obchodný
zákonník (v znení neskorších predpisov) a zákonom č. 618/2003 Z.z. o autorskom práve
a právach súvisiacich s autorským právom.
(6) Na záväzkový vzťah z tejto zmluvy sa nepoužijú (všeobecné) obchodné podmienky žiadnej zo
zmluvných strán.
(7) Táto zmluva sa podpisuje v štyroch rovnopisoch, pričom každá zmluvná strana obdrží po dvoch
vyhotoveniach.
(8) Zmluvné strany vyhlasujú, že zmluvu uzatvorili slobodne a vážne, nie v tiesni a ani za inak
nápadne nevýhodných podmienok, jej obsahu porozumeli, a preto ju po jej prečítaní na znak
súhlasu vlastnoručne podpisujú.

V Bratislave, dňa:

V Bratislave dňa:

za SVOP, spol. s r.o.

za CVTI SR

Mgr. Ján Grman, PhD.

prof. RNDr. Ján Turňa, CSc.

konateľ

gen. riaditeľ

8/8

Príloha č. 1 Modernizácia aplikačného programového vybavenia pre zabezpečenie funkcionality Centrálneho
registra evidencie publikačnej činnosti - popis činností
dokumentácia:
1. používateľská - návod na používanie IS/IKT prostriedku;
2. administrátorská - návod na správu a prevádzku IS/IKT prostriedku;
3. prevádzková - o architektúre IS/IKT prostriedku alebo jeho časti a konfigurácií a väzbách na existujúce IS/IKT
celkové nároky na finančné zabezpečenie
položka
činnosť
1

Analytické práce a prípravné práce

2

činnosť
Implementácia - jadro systému

bez DPH
150 000
suma

38 750

51 750

činnosť
3

Implementácia - prezentačná vrstva systému

činnosť
Implementácia - rozhrania

popis
Predmetom analytických prác je vytvorenie dátového a procesného modelu aplikácie, vrátane
možnosti pripájania relevantných podkladov. Vytvorený model bude implementovaný za účelom
validácie jeho správnosti. Základnou úlohou je identifikácia entít a ich vzájomných väzieb. Analýzou
vznikne detailná položková špecifikácia jednotlivých typov záznamov a ich variant (minimálny a
maximálny rozsah). Je potrebné presne definovať mechanizmy zápisu a validácie dát (vrátane
kontrolných mechanizmov a identifikácie duplicít), identifikovať a definovať typy užívateľov, ich
role a pravidlá práce (práva užívateľov, audit užívateľov, administrátorské rozhranie, notifikačné
mechanizmy). V tejto fáze je potrebné špecifikovať a analyzovať relevantné kódovníky a definovať
spôsob ich tvorby a implementácie. V rámci analýzy je potrebné špecifikovať požiadavky na
vyhľadávanie. Dôležitým výstupom analýzy bude špecifikácia výstupov a štatistík. Výstupom fázy je
popis
Implementácia jadra systému obsahuje vytvorenie aplikačného rozhrania pre vytváranie a
modifikáciu analyzovaných entít, vrátane možnosti globálnych úprav dát. Ide o užívateľov (a
súvisiace evidencie práv a auditu), záznamy bibliografických entít (časopisy, zborníky, monografie,
...) a modul administrácie. Výstupom fázy je testovacie pilotné rozhranie a príslušná
administrátorská dokumentácia.
popis

38 500

4

s DPH
180 000

V tejto fáze sa implementujú procesy vyhľadávania, ktoré boli zadefinované v analytickej fáze.
Výsledkom fázy sú prehľadové, analytické výstupy a strojovo-čitateľné výstupy. Budú
implementované notifikačné mechanizmy, kontrolné mechanizmy a spôsoby následnej modifikácie
dát. Pripraví sa používateľská dokumentácia.
popis

21 000
V tejto fáze budú identifikované systémy, s ktorými je možné systém prepojiť. Vybrané systémy
budú analyzované a budú implementované príslušné API rozhrania. K jednotlivým rozhraniam bude
vypracovaná dokumentácia.

Príloha č. 2 Modernizácia aplikačného programového vybavenia pre zabezpečenie funkcionality Centrálneho
registra evidencie umeleckej činnosti - popis činností
dokumentácia:
1. používateľská - návod na používanie IS/IKT prostriedku;
2. administrátorská - návod na správu a prevádzku IS/IKT prostriedku;
3. prevádzková - o architektúre IS/IKT prostriedku alebo jeho časti a konfigurácií a väzbách na existujúce IS/IKT

1

celkové nároky na finančné zabezpečenie
položka
činnosť
Analýza a prípravná implementácia CREUČ II.

počet

bez DPH
41 667
suma

23 017

činnosť
2

Implementácia a testovanie
18 650

s DPH
50 000
popis
V tejto fáze budú pripravené podklady a realizovaná technická analýza logických modelov typov
výstupov umeleckej činnosti včítane analýzy a unifikácie položiek s ohľadom na kompatibilitu na
CREPČ II. Súčasťou bude analýza a príprava dátových štruktúr (CREPČ-CREUČ - XML), identifikácia
entít a ich vzťahov, analýza procesov systému CREUČ, analýza a návrh užívateľského rozhrania,
analýza a návrh výstupov systému pre rôzne okruhy užívateľov (jednotlivec, umelecké zameranie,
katedra, fakulta, škola, garant, CVTI SR, MŠVVaŠ SR) a analýza a návrh rozhraní CREUČ pre iné
systémy (webservices, API, ..). Budú identifikované a analyzované relevantné podklady k
dokumentácii umeleckých výstupov, analýza ichpopis
spracovania a uchovávania.
V tejto fáze ide o implementáciu a testovanie rozšírenej funkcionality systému, katalógu inštitúcií a
katalógu podujatí. Záznam o autorovi bude rozšírený o doplňujúce identifikačné položky (rok
narodenia, druh umeleckej činnosti). Budú rozšírené technické procesy validácie záznamov
administrátormi (označovanie záznamov statusom kontroly a príslušné výstupy). Budú spresnené
popisy položiek formulárov a modifikované príklady zápisu dát. Bude modifikované filtrovanie
záznamov a rozšírené tak, aby zefektívnili validáciu záznamov zo strany administrátorov a
garantov. Modifikované a rozšírené budú tiež funkcionality vyhľadávania pre verejnosť.

