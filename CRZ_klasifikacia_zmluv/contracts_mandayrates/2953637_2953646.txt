Zmluva o dielo – CVTI SR/LC/01

Zmluva o dielo
podľa § 536 a nasledujúcich ustanovení Obchodného zákonníka

č. CVTI SR/LC/01
I.
Zmluvné strany

Objednávateľ:
Sídlo:
V zastúpení:
IČ :
DIČ:

Centrum vedecko-technických informácií SR
Lamačská cesta 8/A, 811 04 Bratislava
prof. RNDr. Ján Turňa, CSc.
00151882
SK 2020798395

IČ DPH:

2020798395

Bankové spojenie:

Štátna pokladnica

Číslo účtu:
Tel.:
Kontaktná osoba:
Kontakt:

SK05 8180 0000 0070 0006 4743
+ 421 2 69253141
Ing. Milan Hamala
milan.hamala@cvtisr.sk

Zhotoviteľ:
Právna forma:
Registrácia:

Lazar Consulting, s. r. o.
spoločnosť s ručením obmedzeným
Obchodný register, Okresného súdu Bratislava I., oddiel Sro,
vložka č.16688/B
Klariská 10, 811 03 Bratislava
RNDr. Maroš LAZÁR, konateľ spoločnosti
35740175
2020270593
SK 2020270593

Sídlo:
V zastúpení:
IČO :
DIČ :
IČ DPH :
Bankové spojenie :
číslo účtu :
Tel.:
Kontaktná osoba:

02/546 416 01
Igor Šuhaj

Kontakt:

suhaj@lacon.sk

1/6

Zmluva o dielo – CVTI SR/LC/01

II.
Predmet zmluvy
2.1

Predmetom zmluvy je dodávka diela - softvérového produktu s názvom „Informačný systém
pre podporu verejného obstarávania“ s obchodným názvom „V.O.SYSTEM“ a služby zabezpečujúce jeho implementáciu u objednávateľa.

2.2

Produkt V.O.SYSTEM predstavuje informačnú podporu činností v oblasti verejného obstarávania podľa zákona č. 343/2015 Z. z. o verejnom obstarávaní a o zmene a doplnení niektorých
zákonov.

2.3

Zhotoviteľ dodáva V.O.SYSTEM ako štandardný produkt, ktorý je všeobecne využiteľný
u verejného obstarávateľa i obstarávateľa s možnosťami nastavenia parametrov na konkrétnu
organizáciu. Súčasťou produktu V.O.SYSTEM sú najmä nasledovné časti:
2.3.1 Akcie vo verejnom obstarávaní (ďalej len akcie VO) - evidencia akcií VO v závislosti od
druhu verejného obstarávateľa/obstarávateľa, od druhu postupu vo verejnom obstarávaní
a od druhu predmetu zákazky. Obsah evidencie o akciách VO tvoria najmä údaje: základné údaje, požiadavky, lehoty, údaje o vyhlásení, zatriedenie predmetu zákazky do
príslušných klasifikácií, podmienky účasti, kritériá výberu záujemcov, kritériá hodnotenia ponúk, osoby zúčastnené na akcii, ďalšie informácie, údaje o častiach predmetu zákazky.
Evidencia o akciách VO je podporovaná činnosťami súvisiacimi s prípravou, realizáciou
a ukončovaním verejného obstarávania u obstarávateľa, vrátane komunikácie s uchádzačmi, resp. záujemcami. Podporované sú činnosti v etapách:
 Súťažné podklady - tvorba súťažných podkladov a ich poskytovanie záujemcom, ...
 Vyhlasovanie – tvorba oznámení o vyhlásení verejného obstarávania vo všetkých alternatívach, zverejnenie oznámenia vo vestníku a v Úradnom vestníku, ...
 Ponuky - predkladanie ponúk, otváranie ponúk, kontrola splnenia podmienok účasti,
vysvetľovanie ponúk, vylúčenie uchádzača, resp. ponuky, ...
 Vyhodnocovanie – hodnotenie členov komisie, určenie úspešného uchádzača, oznámenie o výsledku vyhodnotenia ponúk, zápisnica z vyhodnotenia ponúk, ...
 Revízne postupy – žiadosti o nápravu, námietky, súvisiace činnosti, ...
 Ukončenie - uzavretie zmluvy, zrušenie postupu vo verejnom obstarávaní, tvorba
oznámení o výsledku, zverejnenie oznámenia o výsledku, ...
2.3.2 Automatická tvorba výstupných dokumentov - v súlade s platnou legislatívou a vzormi
definovanými alebo odporúčanými Úradom pre verejné obstarávanie sú systémom vytvárané dokumenty do prostredia Word a Excel vždy v príslušných alternatívach. Dokumenty možno rozdeliť do nasledovných skupín:
 oznámenia používané vo verejnom obstarávaní podľa vyhlášky Úradu pre verejné obstarávanie,
 dokumenty podľa odporúčaných vzorov Úradu pre verejné obstarávanie, napr.: súťažné podklady, výzvy na rokovanie, výzvy na predloženie ponuky, ...
 výstupy dokumentujúce priebeh verejného obstarávania, ktorých obsah je definovaný
zákonom, napr.: zápisnica z otvárania ponúk, zápisnica z kontroly podmienok účasti,
zápisnica z vyhodnocovania ponúk, vyhlásenie člena komisie, ...
 listy v rámci komunikácie verejného obstarávateľa/obstarávateľa s uchádzačmi, napr.
potvrdenie o prevzatí ponuky, žiadosť o vysvetlenie ponuky, žiadosť o vysvetlenie ceny, rozhodnutie o vylúčení uchádzača, oznámenie o výsledku vyhodnotenia ponúk
uchádzačom, hromadné listy adresované vybranej skupine uchádzačov a ďalšie ...

2/6

Zmluva o dielo – CVTI SR/LC/01

 výstupy určené pre Úrad pre verejné obstarávanie, napr.: správa o zákazke, správa
o rámcovej dohode, správa o zriadení dynamického nákupného systému, informácia
o plnení zmluvy, ...
 štatistické a prehľadové výstupy o verejnom obstarávaní u obstarávateľa za vybrané
obdobie, v rôznych členeniach a podľa rôznych výberových kritérií.
2.3.3 Archivácia dokumentov - je funkcia, ktorá zabezpečuje, že dokumentácia k verejnému
obstarávaniu sa uschováva v elektronickej podobe a je jednoducho dostupná pre používateľa.
2.3.4 Registre – predstavujú evidencie zabezpečujúce konkrétne podmienky pre realizáciu verejného obstarávania, ide o registráciu: verejného obstarávateľa/obstarávateľa, organizačnej štruktúry, adries, osôb zúčastnených na verejnom obstarávaní, podnikateľov,
podmienok účasti, kritérií na hodnotenie ponúk.
2.3.5 Správa produktu V.O.SYSTEM - zahŕňa funkcie administrátora, napr. prehľad číselníkov, zoznam užívateľov, prístupové práva, protokol, a ďalšie.
2.4

V.O.SYSTEM je predmetom autorského práva zhotoviteľa a používa ochranu v zmysle Autorského zákona. č. 618/2003 Z.z. (Autorský zákon). Ochrannú registráciu v zmysle zákona zabezpečuje spoločnosť LITA, Bratislava.

2.5

Predmet zmluvy pozostáva z dodávky diela (softvéru) a súvisiacich služieb zabezpečujúcich
implementáciu diela.
2.5.1 Dodávka diela sa skladá z nasledujúcich súčastí:
2.5.1.1

programový produkt V.O.SYSTEM – 1 licencia

2.5.1.2

programové prostredie zabezpečujúce prevádzku diela (MAGIC, PERVASIVE)
pre 1 licenciu

2.5.1.3

metodické poradenstvo počas rozbehu práce s dielom

2.6

Dielo bude inštalované na 1 pracovnú stanicu a budú ho využívať 2 pracovníci objednávateľa.

2.7

Dielo bude inštalované v technologickom prostredí objednávateľa. Systémové prostredie bude
tvoriť štandardné prostredie objednávateľa. Dodané dielo bude komunikovať s produktami kancelárskeho balíka MS OFFICE (WORD, EXCEL).

2.8

Podmienky uvedené v bode 2.7 nie sú predmetom dodávky.

III.
Podmienky zmluvy
3.1

Objednávateľ sa zaväzuje počas realizácie diela aktívne spolupracovať so zhotoviteľom, zabez pečovať mu nevyhnutné podmienky na prácu a poskytovať všetky nevyhnutné podklady tak,
aby zhotoviteľovi nevznikali škody.

3.2

Zhotoviteľ sa zaväzuje, že:
3.2.1 poskytne všestrannú podporu objednávateľovi pri využívaní diela (metodickú, systémovú),
3.2.2 zabezpečí prevádzkyschopnosť diela a jeho rozvoj v ďalšom období a to na základe
uzavretej zmluvy o poskytovaní služieb.

IV.
Cena a platobné podmienky
4.1

Cena diela je stanovená dohodou zmluvných strán v zmysle zákona NR SR č.18/1996 Z.z.
o cenách, v znení neskorších predpisov.
3/6

Zmluva o dielo – CVTI SR/LC/01

4.2

Cena diela je 950,- EUR bez DPH.

4.3

DPH je 20%.

4.4

Cena s DPH je 1 140,-EUR.

4.5

Právo na zaplatenie ceny vzniká zhotoviteľovi riadnym splnením jeho záväzku v súlade s touto
zmluvou.

4.6

Po dodaní predmetu zmluvy a jeho prevzatí objednávateľom vystaví zhotoviteľ daňový doklad a
odošle ho na adresu objednávateľa. K daňovému dokladu je zhotoviteľ povinný priložiť preberací (záverečný) protokol.

4.7

Objednávateľ uhradí fakturovanú sumu do 14 dní odo dňa doručenia daňového dokladu. Pre
tento účel sa za deň úhrady považuje dátum odpísania zaplatenej sumy z účtu objednávateľa.

4.8

Práce a služby požadované nad rámec tejto zmluvy budú predmetom písomnej objednávky.
Úhradu objednávky vykoná objednávateľ po jej realizácii na základe faktúry vystavenej zhotoviteľom.

V.
Miesto a spôsob plnenia
5.1

Miesto plnenia predmetu zmluvy je zhodné s miestom definovaným prostredníctvom údajov
o objednávateľovi v bode 1 tejto zmluvy (názov, adresa).

5.2

Splnenie predmetu zmluvy zhotoviteľom bude potvrdené objednávateľom na preberacom (záverečnom) protokole.

VI.
Dodacie lehoty a dodacie podmienky
6.1.1 Zhotoviteľ vykoná predmet zmluvy po podpise zmluvy na základe dohodnutého termínu.
6.2

Odovzdanie a prebratie diela v mieste plnenia sa vykoná prostredníctvom záverečného odovzdacieho protokolu, ktorý podpíšu zástupcovia obidvoch zmluvných strán.

VII.
Kvalita diela
7.1

Zhotoviteľ je povinný dodať predmet zmluvy v množstve, v akosti a v prevedení podľa podmienok tejto zmluvy.

7.2

V prípade výskytu akejkoľvek zábrany v práci s dielom objednávateľ písomne (pošta, e-mail)
oznámi zhotoviteľovi bez zbytočného odkladu toto zistenie. Oznámenie o vadách (reklamácia)
musí obsahovať:
7.2.1 názov organizácie, adresa,
7.2.2 dátum zistenia vady,
7.2.3 popis vady,
7.2.4 meno kontaktného pracovníka, s ktorým je možné obsah a rozsah vady prekonzultovať
7.2.5 kontakt na zodpovedného pracovníka

7.3

Zmeny diela vyplývajúce z legislatívy a metodiky definovanej ÚVO bude zhotoviteľ zabezpečovať na základe uzavretej zmluvy o poskytovaní služieb.

7.4

Ostatné úpravy diela zhotoviteľ vykoná na základe písomnej objednávky (e-mail, pošta).

4/6

Zmluva o dielo – CVTI SR/LC/01

VIII.
Záruka
8.1

K predmetu zmluvy poskytuje zhotoviteľ záruku na vady, vrátane skrytých vád. Záručná doba
začína plynúť dňom podpisu záverečného (preberacieho) protokolu a má trvanie po dobu 24
mesiacov.

8.2

Záručný servis k dodanému dielu bude zabezpečovaný pracovníkmi zhotoviteľa a to bezplatne.

8.3

Ostatné služby sa oceňujú podľa cenníka zhotoviteľa. Ceny služieb sa môžu ročne aktualizovať
na základe vývoja cien v tejto oblasti.

8.4

Objednávateľ zodpovedá za priebežnú archiváciu údajov, ktorú je povinný priebežne zabezpečovať v zmysle svojich prevádzkových zvyklostí. Za poškodenie alebo stratu dát zanedbaním
archivácie objednávateľom zhotoviteľ nezodpovedá.

IX.
Práva k dielu
9.1

Objednávateľ nadobúda k predmetu zmluvy:
9.1.1 užívacie právo - jeho prevzatím v mieste plnenia podpisom preberacieho protokolu.
9.1.2 vlastnícke právo - zaplatením dohodnutej ceny diela zhotoviteľovi.

9.2

Právo k dielu, ktoré objednávateľ nadobúda sa nevzťahuje na úpravy diela. Výhradné právo
akokoľvek upravovať dielo má zhotoviteľ.

X.
Zmluvné pokuty
10.1 V prípade, že zhotoviteľ nedodrží dobu plnenia, dohodnutú v tejto zmluve, uhradí objednávateľovi zmluvnú pokutu vo výške 0,05 % z ceny nedodaného predmetu zmluvy za každý deň
omeškania, najviac však do výšky 5% z ceny nedodaného predmetu zmluvy. Pokiaľ nedodaný
predmet zmluvy obmedzuje celkovú využiteľnosť diela, tak zmluvná pokuta je vo výške 0,05 %
z ceny predmetu zmluvy. Týmto nie je dotknuté právo objednávateľa na náhradu škody.
10.2 V prípade omeškania objednávateľa s úhradou daňového dokladu uhradí tento zhotoviteľovi
úrok z omeškania vo výške 0,05 % z neuhradenej sumy za každý deň omeškania, najviac však
do výšky 5% neuhradenej sumy.
10.3 Zmluvné pokuty dohodnuté touto zmluvou hradí povinná strana nezávisle na tom, či a v akej
výške vznikne druhej strane škoda. Základom pre výpočet zmluvnej pokuty sú ceny s DPH.
10.4 Dohodnuté zmluvné pokuty a sankcie je povinná strana zaplatiť strane oprávnenej do 30 dní
odo dňa ich uplatnenia.

XI.
Odstúpenie od zmluvy
11.1 Pri odstúpení od zmluvy sa obidve zmluvné strany riadia ustanoveniami §§ 344 - 351 Obchodného zákonníka.

XII.
Ostatné ustanovenia
12.1 Zmeny a doplnky tejto zmluvy je možno vykonávať iba formou písomnej dohody zmluvných
strán, ktorá sa stane neoddeliteľnou súčasťou tejto zmluvy. Zmeny sa označujú ako dodatky
k tejto zmluve a číslujú sa. Platnosť zmeny zmluvy sa potvrdzuje podpisom zmluvných strán.

5/6

Zmluva o dielo – CVTI SR/LC/01

12.2 Zmluvné strany nie sú oprávnené preniesť práva a povinnosti vyplývajúce z tejto zmluvy na
tretiu osobu bez predchádzajúceho písomného súhlasu druhej zmluvnej strany.
12.3 Ak nie je dohodnuté inak, riadia sa právne vzťahy vyplývajúce so zmluvy príslušnými ustanoveniami Obchodného zákonníka. Pre právne vzťahy, ktoré nie sú zmluvou riešené, platia príslušné ustanovenia obchodného zákonníka.

XIII.
Záverečné ustanovenia
13.1 Zmluvné strany sa zaväzujú, že prípadné rozpory vyplývajúce z jednotlivých ustanovení tejto
zmluvy budú riešiť predovšetkým vzájomným rokovaním.
13.2 Táto zmluva nadobúda platnosť a účinnosť dňom jej podpisu zástupcami obidvoch zmluvných
strán.
13.3 Zmluva je vyhotovená v 3 rovnopisoch, z ktorých 2 rovnopisy obdrží objednávateľ 1 rovnopis
zhotoviteľ.
Za zhotoviteľa:

Za objednávateľa:

v Bratislave:

v Bratislave:

22.5.2017

25.5.2017

......................................
RNDr. Maroš Lazár
konateľ

....................................
prof. RNDr. Ján Turňa, CSc.
generálny riaditeľ

6/6

