ZMLUVA O LICENCIÁCH A POSKYTOVANÍ SLUŽIEB SOFTVÉROVEJ PODPORY
(ďalej len „Zmluva“)
uzatvorená v zmysle § 269 ods. 2 a nasl. zákona č. 513/1991 Zb. Obchodný zákonník (ďalej len „Obchodný
zákonník“) v platnom znení
Zmluvné strany:
Obchodné meno:
SLOVENSKÝ VODOHOSPODÁRSKY PODNIK, štátny podnik
Sídlo:
Radničné námestie 8, 969 55 Banská Štiavnica
IČO:
36 022 047
IČ DPH:
SK2020066213
IBAN:
Konajúci prostredníctvom:
Ing. Stanislav Gáborík, generálny riaditeľ
Zapísaný v Obchodnom registri Okresného súdu Banská Bystrica, oddiel Pš, vložka č. 713/S
Kontaktná osoba:
.
(ďalej len „Obstarávateľ“)
a
Obchodné meno:
ArcGEO Information Systems spol. s r.o.
Sídlo:
Blagoevova 9, 851 04 Bratislava
IČO:
31 354 882
IČ DPH:
SK2020317761
IBAN:
Konajúci prostredníctvom:
Ing. arch. Adolf Priesol, konateľ
Zapísaný v Obchodnom registri Okresného súdu Bratislava I, oddiel Sro, vložka č. 5454/B
Kontaktná osoba:
(ďalej len „Dodávateľ“)
(ďalej spolu aj ako „Zmluvné strany“)
PREAMBULA
Obstarávateľ vyhlásil verejnú súťaž v súlade s ustanovením § 66 zákona č. 343/2015 Z.z. o verejnom obstarávaní
a o zmene a doplnení niektorých zákonov v znení neskorších predpisov (ďalej len „Zákon o verejnom
obstarávaní“). Oznámenie o vyhlásení verejného obstarávania bolo zverejnené v Úradnom vestníku Európskej
únie číslo 157/2018 dňa 17.08.2018, pod číslom 2018/S 157-360216 a vo Vestníku Verejného obstarávania
č. 164/2018 dňa 20.08.2018. V predmetnej verejnej súťaži bol Dodávateľ vyhodnotený ako úspešný uchádzač
v súlade s oznámením o vyhlásení verejného obstarávania, súťažnými podkladmi a zákonom o verejnom
obstarávaní a na základe toho Obstarávateľ a Dodávateľ uzatvárajú Zmluvu za nasledovných podmienok:
Článok 1
ÚVODNÉ USTANOVENIA
Dodávateľ týmto vyhlasuje, že je spôsobilý túto Zmluvu uzatvoriť a riadne plniť záväzky z nej
vyplývajúce a že bude počas celej doby trvania tejto Zmluvy disponovať potvrdením vlastníka ponúkaných
licencií, ktoré preukazuje výhradnosť dodávať softvér od spoločnosti Environmental Systems Research Institute,
Inc. so sidlom: 380 New York Street, Redlands, California 92373-8100, Spojené štáty americké (ďalej „ESRI,
Inc.“).
Dodávateľ vyhlasuje, že najneskôr do 01.01.2019 zabezpečí uvoľnenie licencií na licenčných stránkach
My Esri pre potreby Obstarávateľa.

Článok 2
DEFINÍCIE POJMOV
2.1 Služby špecialistov sú ďalšie vlastné služby Dodávateľa poskytované Obstarávateľovi prostredníctvom
expertov Dodávateľa uvedené v Prílohe č.1, tvoriacej neoddeliteľnú́ súčasť̌ tejto Zmluvy. Služby
špecialistov predstavujú
2.1.1.

odborné služby expertov zameraných na poskytovanie technickej a servisnej podpory produktov
ESRI, Inc.

2.1.2

odborné služby expertov zameraných na licenčnú, ako aj vzdelávaciu podporu pre produkty ESRI,
Inc.

Služby sa poskytujú formou konzultácií a prác expertov v prospech Obstarávateľa.
2.2 Školením sa rozumie služba pre max. 5 používateľov licencií na Obstarávateľom podľa Zmluvy zakúpené
produkty, ktorá je zameraná na zvýšenie zručnosti a informačnej gramotnosti individuálnych používateľov
týchto produktov.
2.3 Licenciou sa rozumie zriadenie právnej možnosti používania, alebo predĺženie právnej možnosti
používania produktov spoločnosti ESRI, Inc., ktoré́ Obstarávateľ aktuálne využíva ku dňu účinnosti tejto
Zmluvy a ktoré́ sú́ uvedené v Prílohe č.1 Zmluvy, vrátane zabezpečenia právnej možnosti používania
aktualizovaných a nových verzií uvedených produktov.
Článok 3
PREDMET ZMLUVY
3.1 Predmetom Zmluvy je záväzok Dodávateľa zabezpečiť dodanie licencií spoločnosti ESRI, Inc.
Obstarávateľovi a poskytnúť Obstarávateľovi ďalšie podporné služby v celkovom rozsahu podľa tohto
bodu a podľa Príloh č.1 a 2 Zmluvy a záväzok Obstarávateľa za riadne a včas dodané licencie a poskytnuté
služby v súlade s touto Zmluvou zaplatiť dohodnutú cenu podľa Článku 4 Zmluvy. Na plnenie predmetu
Zmluvy preberá Dodávateľ voči Obstarávateľovi Zmluvou nasledovné záväzky:
3.1.1

Dodávateľ sa zaväzuje dodať Obstarávateľovi počas trvania tejto Zmluvy licencie a softvérovú
podporu za účelom nadobudnutia právnej možnosti používania produktov v špecifikácii
a v rozsahu uvedených v Prílohe č.2 bod 1.1 a 1.2 Zmluvy, vrátane licencií k aktualizovaným
a novým verziám uvedených produktov.

3.1.2

Dodávateľ sa zaväzuje kedykoľvek počas trvania Zmluvy dodať Obstarávateľovi ďalšie licencie
a softvérovú podporu v špecifikácii podľa Prílohy č.2 bod 1.1 a 1.2 Zmluvy za účelom
zabezpečenia právnej možnosti používania produktov spoločnosti ESRI, Inc., na základe podania
samostatných spresňujúcich objednávok z dôvodu udržateľnosti systémov Objednávateľa
postavených na predmetných licenciách alebo potreby zabezpečenia riešenia projektov
Objednávateľa v oblasti Geografických informačných systémov, pričom platnosť takto dodaných
licencií bude maximálne do 31.12.2022.

3.1.3

Po dobu trvania Zmluvy a za ďalej v Zmluve uvedených podmienok a podľa Prílohy č.1 Zmluvy
poskytnúť Obstarávateľovi Služby špecialistov technickej a licenčnej podpory a to podľa
aktuálnych potrieb Obstarávateľa.

3.1.4

Po dobu trvania Zmluvy a za ďalej v Zmluve uvedených podmienok podľa Prílohy č.1 Zmluvy
poskytnúť Obstarávateľovi (používateľom) Školenie na produkty spoločnosti ESRI, Inc.
s možnosťou prideľovať tieto školenia jednotlivým používateľom. Školenie bude zabezpečované
v slovenskom jazyku a vykonávané expertom. Vyškoliť sa predpokladá max. 5 používateľov
v rozsahu jeden pracovný deň. Školenie bude prebiehať v priestoroch Dodávateľa.

3.1.5

Produkty podľa bodov 3.1.1 a 3.1.2 ďalej ako „licencie“ a služby podľa bodov 3.1.3 až 3.1.4 ďalej
spolu aj ako „služby“.

3.2 Vymedzenie rozsahu plnenia podľa tejto Zmluvy je uvedené v Prílohe č.1 a Prílohe č.2 Zmluvy.
Článok 4
CENA A PLATOBNÉ PODMIENKY
4.1 Výsledkom verejného obstarávania je cena spolu za licencie a služby podľa bodu 3.1 Zmluvy v súlade so
zákonom č. 18/1996 Z. z. o cenách v znení neskorších predpisov bez DPH vo výške 478.456,00 EUR
a vrátane DPH vo výške 574.147,20 EUR. Príloha č.2, tvoriaca neoddeliteľnú súčasť tejto Zmluvy,
obsahuje podrobnú špecifikáciu cien za licencie a za služby nasledovne:
4.1.1

Čiastkové ceny za dodanie licencií podľa bodu 3.1.1 sú špecifikované v Prílohe č.2 Zmluvy
vo forme uvedenia jednotkových cien pre jednu príslušnú licenciu bez DPH s uvedením počtu
licencií, ktoré sú predmetom záväzku Dodávateľa. Čiastková cena za dodanie licencií
na 48 mesiacov, tak ako sú tieto licencie špecifikované v Prílohe č.2 Zmluvy je celkom 441.006,00
EUR bez DPH a 529.207,20 EUR vrátane DPH.

4.1.2

Čiastková cena za Služby špecialistov je špecifikovaná v Prílohe č.2 Zmluvy a je určená
jednotkovou cenou za jeden kalendárny deň (8 pracovných hodín, ktoré môžu ale nemusia byť
odpracované v jeden kalendárny deň) za jedného špecialistu.

4.2 Zmluvné strany sa dohodli, že na licencie dodané v súlade s bodom 3.1.2 Zmluvy sa uplatnia jednotkové
ceny za licencie uvedené v Prílohe č.2 bode 1.1 a 1.2, pričom cena za príslušnú licenciu sa vypočíta ako
alikvotná časť jednotkovej ceny uvedenej v Prílohe č.2 za obdobie, na ktoré bude nová licencia dodaná.
4.3 Obstarávateľ sa zaväzuje uhradiť Dodávateľovi cenu za licencie podľa bodu 3.1.1 vo výške stanovenej
v Prílohe č.2 Zmluvy na základe faktúry Dodávateľa, ktorú Dodávateľ vystaví do troch dní odo dňa
uvoľnenia licencií v zmysle článku 1 Zmluvy.
4.4 Obstarávateľ sa zaväzuje uhradiť Dodávateľovi cenu za licencie podľa bodu 3.1.2 vo výške stanovenej
podľa Prílohy č.2 Zmluvy na základe faktúry Dodávateľa, ktorú Dodávateľ vystaví do troch dní odo dňa
dodania nových licencií.
4.5 Cenu za službu Služby špecialistov sa Obstarávateľ zaväzuje uhradiť na základe faktúry Dodávateľa, ktorú
Dodávateľ vystaví vždy najneskôr k 15. dňu kalendárneho mesiaca nasledujúcom po mesiaci, v ktorom
bola služba Dodávateľom riadne a včas poskytnutá a Obstarávateľom prebraná.
4.6 Cenu za službu Školenie sa Obstarávateľ zaväzuje uhradiť na základe faktúry Dodávateľa, ktorú Dodávateľ
vystaví najneskôr k 15. dňu kalendárneho mesiaca nasledujúcom po mesiaci, v ktorom bola služba Školenie
Dodávateľom riadne a včas poskytnutá a Obstarávateľom prebraná.
4.7 Pokiaľ sú v Zmluve ceny za licencie alebo služby uvedené bez dane z pridanej hodnoty (DPH), Dodávateľ
k cene pripočíta DPH podľa zákona č. 222/2004 Z.z. o dani z pridanej hodnoty v znení neskorších
predpisov v sadzbe platnej ku dňu vzniku daňovej povinnosti. Deň dodania licencií a služieb Dodávateľom
Obstarávateľovi sa pokladá za deň dodania tovaru, resp. služby pre účely DPH. V prípade, že dodanie
licencií alebo služieb podľa Zmluvy bude v deň dodania tovaru, resp. služby zaťažené akoukoľvek daňou,
clom alebo poplatkom, Dodávateľ upraví celkovú fakturovanú sumu bez DPH o čiastku zodpovedajúcu
takejto dani v zmysle všeobecne záväzných právnych predpisov. Uplatnenie prípadnej príslušnej výšky
dane, cla alebo poplatku bude Dodávateľ povinný Obstarávateľovi zdôvodniť.
4.8 Splatnosť faktúr Dodávateľa podľa tohto článku Zmluvy, pokiaľ sa Zmluvné strany písomne nedohodnú
inak, je 30 kalendárnych dní odo dňa preukázateľného doručenia príslušnej faktúry Obstarávateľovi.
4.9 Každá faktúra musí obsahovať: odvolanie sa na túto Zmluvu s uvedením čísla Zmluvy, obchodné meno
Obstarávateľa a Dodávateľa, IČO, DIČ, IČ DPH, sídlo (miesto podnikania), číslo faktúry, deň jej
vystavenia, IBAN, označenie banky, fakturovanú sumu, názov licencie alebo služby, pečiatku a podpis
oprávnenej osoby. Ak faktúra bude obsahovať nesprávne cenové alebo iné údaje alebo faktúra nebude
obsahovať všetky údaje a náležitosti v zmysle platných právnych predpisov, najmä podľa § 74 zákona
č. 222/2004 Z.z. o dani z pridanej hodnoty v znení neskorších predpisov, resp. nebude obsahovať uvedené
údaje a doklady podľa tejto Zmluvy alebo bude obsahovať nesprávne, či neúplné údaje a doklady, je

Obstarávateľ oprávnený ju vrátiť na doplnenie alebo opravu Dodávateľovi, čím sa preruší splatnosť faktúry
a nová splatnosť začína plynúť od doručenia faktúry, ktorá bude vyhotovená riadne. Dodávateľ bude
zasielať Obstarávateľovi faktúry ako listovú zásielku na adresu sídla Obstarávateľa uvedenú v záhlaví
Zmluvy, prípadne na inú adresu, ktorá mu bude vopred písomne oznámená Obstarávateľom.
Článok 5
SPÔSOB POSKYTNUTIA LICENCIÍ A SLUŽIEB
5.1 Dodávateľ zabezpečí sprístupnenie a rozšírenie licencií produktov ESRI, Inc. podľa bodov 3.1.1 a 3.1.2
prostredníctvom príslušných zmlúv a prihlášok uzavretých medzi Obstarávateľom a spoločnosťou ESRI,
Inc. Obstarávateľ sa zaväzuje poskytnúť Dodávateľovi všetku súčinnosť potrebnú na zabezpečenie platnosti
príslušných licenčných zmlúv so spoločnosťou ESRI, Inc. po celú dobu trvania Zmluvy. Zabezpečenie
právnej možnosti používania aktualizovaných a nových verzií produktov ESRI, Inc. podľa bodov 3.1.1
a 3.1.2 Obstarávateľom Dodávateľ zrealizuje ich sprístupnením na webovej stránke výrobcu softvéru,
spoločnosti ESRI, Inc.. Aktualizované a nové verzie produktov ESRI, Inc. si inštaluje Obstarávateľ sám;
inštalácia softvéru u Obstarávateľa, školenie a dodatočné exempláre dokumentácie nie sú súčasťou plnenia
podľa tohto bodu Zmluvy.
5.2 Dodávateľ poskytuje Obstarávateľovi Služby špecialistov tak, že poskytuje služby expertov technickej
a licenčnej podpory a to podľa aktuálnej potreby Obstarávateľa. Služby špecialistov je Dodávateľ povinný
poskytovať prostredníctvom konkrétnych špecialistov, ktorými preukazoval splnenie podmienok účasti vo
verejnom obstarávaní, ktorého výsledkom je táto Zmluva. Požiadavku na využitie Služby špecialistov zašle
Obstarávateľ Dodávateľovi písomne alebo emailom, pričom Dodávateľ jej prijatie Obstarávateľovi obratom
potvrdí. Služby špecialistov je Dodávateľ povinný poskytnúť bez zbytočného odkladu. Rozsah
poskytnutých Služieb špecialistov Obstarávateľ a Dodávateľ po poskytnutí daných služieb vzájomne
písomne odsúhlasia. Kópia takto odsúhlaseného rozsahu poskytnutých služieb musí byť súčasťou faktúry
vystavenej podľa bodu 4.5 Zmluvy.
5.3 Dodávateľ poskytne službu Školenie Obstarávateľovi tak, že zabezpečí školenie používateľov
kvalifikovaným expertom v predmetnej oblasti na základe požiadavky Obstarávateľa na túto službu pri
dodržaní maximálne stanoveného rozsahu školených používateľov. Obstarávateľ zašle požiadavku na
službu Školenie Dodávateľovi písomne alebo emailom, najmenej 15 pracovných dní pred požadovaným
termínom Školenia s uvedením predmetu Školenia, predpokladaným počtom účastníkov a miestom konania
Školenia. Dodávateľ je povinný potvrdiť prijatie požiadavky v lehote najneskôr 2 pracovné dni, pričom
v prípade, ak z jeho strany nie je možné poskytnúť požadovanú službu v požadovanom termíne, dohodne
s Obstarávateľom iný termín vyhovujúci obom Zmluvným stranám, ktorý bude v rozmedzí 5 pracovných
dní od pôvodne požadovaného termínu. Vykonanie Školenia v požadovanom rozsahu po jeho ukončení
písomne potvrdí oprávnený zástupca Obstarávateľa, pričom kópia potvrdenia musí byť súčasťou faktúry
vystavenej podľa bodu 4.6 Zmluvy.
Článok 6
ZODPOVEDNOSŤ ZA VADY A ZA ŠKODU
6.1 Dodávateľ zaručuje, že licencie a služby poskytované na základe Zmluvy Obstarávateľovi nemajú žiadne
právne vady a nie sú zaťažené právami tretích strán z priemyselného alebo iného duševného vlastníctva.
Dodávateľ zodpovedá voči tretím osobám za prípadné porušenie autorského práva alebo iného práva
duševného vlastníctva v súvislosti s plnením podľa tejto Zmluvy.
6.2 Dodávateľ zodpovedá za vady funkčnosti licencovaných desktopových a serverových produktov v rozsahu,
v akom za ne zodpovedá spoločnosť ESRI, Inc. Dodávateľ zodpovedá za vady poskytovaných služieb, ak
poskytnutá služba nemá vlastnosti, ktoré si so súhlasom Dodávateľa Obstarávateľ vymienil.
6.3 Ak sa vyskytne vada funkčnosti poskytnutej licencie alebo služby v dôsledku nesprávneho používania
príslušného produktu zo strany používateľa, alebo v dôsledku použitia nesprávneho technického alebo

programového vybavenia, alebo škodlivých programov, alebo kombináciou týchto faktorov, Dodávateľ za
takúto vadu nezodpovedá.
6.4 Dodávateľ zodpovedá za to, že licencie a služby budú Obstarávateľovi poskytnuté riadne a podľa
podmienok dohodnutých touto Zmluvou. Prípadné uplatnenie vád (reklamáciu) je Obstarávateľ oprávnený
vykonať kedykoľvek, avšak bezodkladne po zistení vady a túto reklamáciu prostredníctvom kontaktnej
osoby Obstarávateľa podľa bodu 11.1.4 tejto Zmluvy oznámiť na tel. čísle +421 2 4920 3717 alebo na emailovej adrese support@arcgeo.sk počas pracovných dní v čase od 9.00 hod do 17.00 hod. Kontaktná
osoba Obstarávateľa vo svojom oznámení uvedie druh a rozsah reklamovanej vady. Dodávateľ je povinný
potvrdiť obratom prijatie oznámenia kontaktnej osoby Obstarávateľa prostredníctvom e-mailu. Dodávateľ
je povinný začať s odstraňovaním riadne uplatnenej vady na vlastné náklady bezodkladne, najneskôr do 5
pracovných dní od jej uplatnenia a písomne (e-mailom) informovať Obstarávateľa spolu s uvedením
termínu, dokedy budú vady odstránené. Ak sa Zmluvné strany nedohodnú na termíne odstránenia vád,
Dodávateľ je povinný vady odstrániť najneskôr do 15 pracovných dní odo dňa oznámenia vady.
6.5 Dodávateľ zodpovedá v plnom rozsahu za škodu, ktorá vznikla Obstarávateľovi alebo tretej osobe
v dôsledku alebo v súvislosti s plnením podľa tejto Zmluvy, a to najmä nie však výlučne za škodu, ktorá
vznikla Obstarávateľovi alebo tretej osobe v dôsledku toho, že Dodávateľ neposkytol plnenie podľa tejto
Zmluvy v súlade s touto Zmluvou alebo so všeobecne záväznými právnymi predpismi.
6.6 Zmluvná strana, ktorá poruší svoju povinnosť vyplývajúcu pre ňu zo Zmluvy, je povinná nahradiť druhej
strane škodu, ibaže sa preukáže, že porušenie povinnosti bolo spôsobené okolnosťami vylučujúcimi
zodpovednosť v zmysle ustanovenia § 374 Obchodného zákonníka.
Článok 7
SANKCIE
7.1 Pre prípad porušenia povinnosti Dodávateľa dodať licencie podľa bodov 3.1.1 a 3.1.2 riadne a včas, ak toto
porušenie nie je spôsobené konaním alebo nekonaním Obstarávateľa, je Dodávateľ povinný uhradiť
Obstarávateľovi zmluvnú pokutu vo výške 0,05 % z ročnej ceny bez DPH každej licencie, ktorá nebola
dodaná riadne alebo včas, a to za každý deň porušovania tejto povinnosti.
7.2 Pre prípad porušenia povinnosti Dodávateľa poskytnúť Obstarávateľovi služby podľa bodov 3.1.3 až 3.1.4
riadne a včas v súlade s touto Zmluvou, ak toto porušenie nie je spôsobené konaním alebo nekonaním
Obstarávateľa, je Dodávateľ povinný uhradiť Obstarávateľovi zmluvnú pokutu vo výške 0,05 % z hodnoty
plnenia za každý aj začatý deň porušovania tejto povinnosti a každé jednotlivé porušenie samostatne.
7.3 Dodávateľ sa zaväzuje zaplatiť zmluvnú pokutu do 14 dní odo dňa doručenia písomnej výzvy
Obstarávateľa k úhrade zmluvnej pokuty s uvedením potrebných údajov k vykonaniu úhrady. Obstarávateľ
je oprávnený, nie však povinný si svoj nárok na zaplatenie zmluvnej pokuty uplatniť. Zaplatením zmluvnej
pokuty nie je dotknuté právo Obstarávateľa na náhradu škôd, ktoré mu vzniknú porušením zabezpečovanej
povinnosti zo strany Dodávateľa, a to aj škody presahujúcej zmluvnú pokutu.
7.4 V prípade, že je Obstarávateľ v omeškaní s úhradou faktúry Dodávateľa, je povinný zaplatiť Dodávateľovi
úrok z omeškania vo výške 0,05 % zo sumy, s ktorej úhradou je Obstarávateľ v omeškaní, a to za každý
deň omeškania. Týmto nie je dotknuté právo Dodávateľa na náhradu škody, ktorá vznikla Dodávateľovi
v dôsledku omeškania Obstarávateľa s úhradou faktúry Dodávateľa.
Článok 8
OCHRANA DUŠEVNÉHO VLASTNÍCTVA
8.1 Obstarávateľ si je vedomý, že licencie a služby sú výsledkami tvorivej duševnej činnosti a sú predmetom
autorskoprávnej ochrany podľa zákona č. 185/2015 Z.z. Autorský zákon v znení neskorších predpisov
(ďalej len „Autorský zákon“) a ďalších právnych predpisov a medzinárodných zmlúv, ktorými je Slovenská
republika viazaná. Bezvýhradné dodržiavanie ochrany autorských diel predstavuje oprávnený záujem
Dodávateľa podľa tejto Zmluvy.

8.2 Obstarávateľ sa zaväzuje zabezpečiť dodržiavanie autorských práv k dielam podľa tejto Zmluvy zo strany
používateľov a o prípadnom porušení autorských práv a oprávnených záujmov Dodávateľa podľa tejto
Zmluvy zo strany používateľov alebo tretích osôb sa zaväzuje bezodkladne informovať Dodávateľa.
Článok 9
DÔVERNOSŤ INFORMÁCIÍ
9.1 Zmluvné strany sú povinné zachovávať mlčanlivosť o Dôverných informáciách, ibaže by z tejto Zmluvy
alebo príslušných právnych predpisov vyplývalo inak. Záväzok obsiahnutý v tomto článku trvá aj po
ukončení tejto Zmluvy. Zmluvné strany sa zároveň zaväzujú zaviazať k dodržiavaniu mlčanlivosti
o dôverných informáciách v rozsahu podľa tejto Zmluvy aj svojich zamestnancov, ktorí prichádzajú
do styku s príslušnými Dôvernými informáciami.
9.2 Dôvernými informáciami sa v zmysle tejto Zmluvy rozumejú obchodné, právne, finančné, prevádzkové
a ďalšie skutočnosti, informácie a údaje vzťahujúce sa k tejto Zmluve a akékoľvek informácie, ktoré takto
Zmluvná strana výslovne písomne označí.
9.3 Zmluvné strany sa zaväzujú, že Dôverné informácie bez predchádzajúceho súhlasu druhej Zmluvnej strany
nevyužijú pre seba alebo tretie osoby, neposkytnú tretím osobám a ani neumožnia prístup tretej osobe
k Dôverným informáciám. Za tretie osoby sa nepovažujú členovia orgánov zmluvných strán, audítori alebo
právni poradcovia Zmluvných, ktorí sú viazaní povinnosťou mlčanlivosti podľa osobitných predpisov.
9.4 Povinnosť mlčanlivosti sa nevzťahuje na Dôverné informácie, ktoré:
9.4.1

sú už v deň podpisu tejto Zmluvy verejne známe, alebo ktoré je možné už v deň podpisu tejto
Zmluvy získať z verejného zdroja,

9.4.2

stanú sa verejne známe po dni uzavretia tejto Zmluvy, alebo je možné ich po uzavretí tejto Zmluvy
získať z verejného zdroja,

9.4.3

musí Zmluvná strana poskytnúť na základe príslušných právnych predpisov, alebo povinnosti jej
uloženej právnym predpisom na základe Zákona č. 211/2000 Z.z. o slobodnom prístupe
k informáciám alebo

9.4.4

je potrebné použiť na zabezpečenie súdnej ochrany, správnych alebo iných konaní v rámci
uplatnenia práva.
Článok 10
UZATVÁRANIE ZMLÚV SO SUBDODÁVATEĽMI

10.1

Pokiaľ Dodávateľ predložil v procese verejného obstarávania zoznam subdodávateľov, prostredníctvom
ktorých má v úmysle plniť túto Zmluvu, tvorí zoznam týchto subdodávateľov Prílohu č.4 Zmluvy.

10.2

Iných subdodávateľov, než subdodávateľov uvedených v zozname subdodávateľov, ktorý Dodávateľ
predložil Obstarávateľovi pred podpisom tejto Zmluvy, je Dodávateľ oprávnený použiť na plnenie tejto
Zmluvy výlučne v prípade, ak títo sú zapísaní v registri partnerov verejného sektora podľa § 11 Zákona
o verejnom obstarávaní (ak u nich vznikla povinnosť byť registrovaný podľa zákona číslo 315/2016 Z.z. o
registri partnerov verejného sektora).

10.3

V prípade zmeny v osobe subdodávateľa, ktorého kapacitami Dodávateľ preukázal splnenie niektorej
z podmienok účasti stanovených v súťažných podkladoch a v oznámení o vyhlásení verejného
obstarávania zákazky, výsledkom obstarania ktorej je uzatvorenie tejto Zmluvy, je Dodávateľ súčasne
povinný zabezpečiť, aby nahradzujúci subdodávateľ spĺňal podmienky účasti, ktorých splnenie Dodávateľ
preukázal kapacitami nahradeného subdodávateľa.

10.4

Za účelom zmeny v osobe subdodávateľa je Dodávateľ povinný doručiť Obstarávateľovi žiadosť o zmenu
v zozname subdodávateľov, ktorá musí obsahovať o. i.:

10.4.1

identifikačne údaje navrhovaného subdodávateľa, ktorý by mal poskytnúť plnenie podľa tejto
Zmluvy alebo jeho časť v nasledovnom rozsahu: obchodné meno, sídlo resp. miesto podnikania,
IČO subdodávateľa, meno, priezvisko, adresa pobytu a dátum narodenia osôb oprávnených
konať za subdodávateľa,

10.4.2

podiel plnenia Zmluvy, ktorý ma Dodávateľ v úmysle zabezpečiť prostredníctvom
subdodávateľa,

10.4.3

informáciu, či Dodávateľ v súvislosti s dodaním predmetu plnenia poskytne subdodávateľovi
jednorazovo finančné prostriedky prevyšujúce sumu 100.000 EUR alebo v úhrne prevyšujúce
sumu 250.000 EUR v kalendárnom roku, ak ide o opakujúce sa plnenie,

10.4.4

ak sa navrhovaným subdodávateľom nahrádza už schválený subdodávateľ, identifikačne údaje
nahradeného subdodávateľa.

10.5

Dodávateľ je povinný priložiť k žiadosti podľa predchádzajúceho bodu Zmluvy potvrdenia a doklady
preukazujúce splnenie podmienky podľa bodu 10.2 a 10.3 Zmluvy (ak sa splnenie podmienok vyžaduje).

10.6

Každá žiadosť podľa predchádzajúceho bodu Zmluvy musí byť Obstarávateľovi odovzdaná najneskôr päť
kalendárnych dní pred navrhovanou zmenou subdodávateľa (podpísaním zmluvy so subdodávateľom).

10.7

Obstarávateľ je povinný vyjadriť sa k žiadosti podľa predchádzajúceho bodu Zmluvy s uvedením, či so
zmenou súhlasí alebo nie najneskôr do troch pracovných dní odo dňa jej doručenia. Ak Obstarávateľ
nesúhlasí so zmenou v zozname subdodávateľov, je povinný tento nesúhlas písomne zdôvodniť
s uvedením konkrétnych dôvodov, pre ktoré s navrhovanou zmenou nesúhlasí.

10.8

Ak sa Obstarávateľ v stanovenej lehote nevyjadrí, predpokladá sa, že s navrhovanou zmenou zoznamu
subdodávateľov súhlasí. Uvedené ustanovenie Zmluvy neplatí, ak

10.9

10.8.1

subdodávateľ nie je zapísaný v registri partnerov verejného sektora podľa § 11 Zákona
o verejnom obstarávaní napriek tomu, že má subdodávateľ povinnosť byť v tomto registri
zapísaný a/alebo

10.8.2

Dodávateľ nepredložil Obstarávateľovi žiadosť o zmenu v zozname subdodávateľov v rozsahu
podľa bodu 10.2 Zmluvy spoločne s dokladmi podľa bodu 10.3 Zmluvy (ak sa vyžadujú).

Obstarávateľ je oprávnený odmietnuť najmä tých subdodávateľov, ktorí nespĺňajú podmienky stanovené
v bode 10.2 a 10.3 Dohody.

10.10 Dodávateľ je povinný písomne oznámiť Obstarávateľovi uzatvorenie subdodávateľských zmlúv
so subdodávateľmi najneskôr do 20 kalendárnych dní odo dňa uzavretia príslušnej subdodávateľskej
zmluvy ako aj ich prípadných dodatkov.
10.11 Obstarávateľ je povinný vyjadriť sa k žiadosti podľa bodu 10.4 Zmluvy s uvedením, či so zmenou súhlasí
alebo nie najneskôr do 3 pracovných dní odo dňa jej doručenia.
10.12 Zmluvné strany vyhlasujú, že odsúhlasenie výberu subdodávateľov Obstarávateľom alebo poskytnutie
plnenia podľa tejto Zmluvy alebo jeho časti subdodávateľom žiadnym spôsobom nezbavuje Dodávateľa
záväzkov a povinností vyplývajúcich mu zo Zmluvy a Dodávateľ je zodpovedný za plnenie
subdodávateľov tak, ako keby plnil sám.
10.13 Pre odstránenie pochybností Zmluvné strany vyhlasujú, že Dodávateľ je povinný postupovať podľa tohto
článku Zmluvy aj v prípade, ak v priebehu verejného obstarávania nepredložil Obstarávateľovi žiadny
zoznam Subdodávateľov resp. tvrdil, že služby v zmysle tejto Zmluvy poskytne osobne a následne
vznikla potreba poskytnúť služby v zmysle tejto Zmluvy Subdodávateľom.
10.14 Dodávateľ je povinný písomne oznámiť Obstarávateľovi každú zmenu údajov Subdodávateľa uvedených
v bode 10.4.1 Zmluvy, a to v lehote 14 kalendárnych dní odo dňa, kedy k zmene došlo.

Článok 11
OPRÁVNENÉ OSOBY
11.1 Zmluvné strany sa dohodli, že úkony spojené s plnením podľa tejto Zmluvy sú okrem štatutárnych orgánov
oprávnené vykonávať nasledovné osoby:
11.1.1

za Dodávateľa vo veciach zmluvných:

11.1.2

za Dodávateľa vo veciach technických:

11.1.3

za Obstarávateľa vo veciach zmluvných:

11.1.4

za Obstarávateľa vo veciach technických:

11.2 Úkony, ktoré sa dotýkajú platnosti, účinnosti alebo obsahu tejto Zmluvy a úkony v súdnom, správnom,
rozhodcovskom alebo inom konaní pred orgánmi verejnej moci sú oprávnené vykonávať výlučne štatutárne
orgány a osoby štatutárnymi orgánmi určené na dosiahnutie tohto účelu.
11.3 Dodávateľ je povinný bez zbytočného obsahu informovať Obstarávateľa o rozsahu oprávnení osôb
uvedených v bode 11.1 tejto Zmluvy, o obmedzeniach alebo zmenách ich oprávnenia. Povinnosť
informovať podľa tohto bodu je splnená doručením písomného oznámenia Obstarávateľovi. Zmena je
účinná dňom preukázaného doručenia písomného oznámenia.
Článok 12
PLATNOSŤ, ÚČINNOSŤ A UKONČENIE ZMLUVY.
12.1 Táto Zmluva nadobúda platnosť dňom jej podpísania oboma Zmluvnými stranami a účinnosť dňom
nasledujúcim po jej zverejnení v Centrálnom registri zmlúv.
12.2 Táto zmluva sa uzatvára na dobu určitú, odo dňa nadobudnutia jej účinnosti do 31.12.2022. Dodávateľ je
povinný poskytovať plnenie podľa tejto Zmluvy počas 48 mesiacov, od 01.01.2019 do 31.12.2022.
12.3 Táto Zmluva zaniká:
12.3.1

Uplynutím času na ktorý bola uzavretá.

12.3.2

Dohodou Zmluvných strán o ukončení tejto Zmluvy ku dňu uvedenému v takejto dohode, alebo

12.3.3

Odstúpením od Zmluvy podľa bodov 12.4 a 12.5 tejto Zmluvy, alebo

12.3.4

Zánikom Obstarávateľa alebo Dodávateľa bez právneho nástupcu, alebo

12.3.5

Výpoveďou Obstarávateľa aj bez udania dôvodu, pričom výpovedná lehota je tri mesiace a začína
plynúť prvým dňom kalendárneho mesiaca nasledujúceho po kalendárnom mesiaci, v ktorom bola
písomná výpoveď doručená Dodávateľovi.

12.4 Zmluvné strany sú oprávnené okamžite odstúpiť od tejto Zmluvy pri podstatnom porušení Zmluvy druhou
Zmluvnou stranou, pričom za podstatné porušenie Zmluvy sa považujú nasledovné prípady:
12.4.1

Obstarávateľ je v omeškaní s úhradou faktúry Dodávateľa po dobu dlhšiu ako 60 kalendárnych dní
a k úhrade tejto faktúry nedošlo ani v dodatočnej primeranej lehote, pričom Dodávateľ
Obstarávateľa na možnosť odstúpenia od Zmluvy písomne upozornil, alebo

12.4.2

Obstarávateľ porušil záväzok na ochranu duševného vlastníctva z tejto Zmluvy a k náprave tohto
porušenia nedošlo ani v dodatočnej primeranej lehote, pričom Dodávateľ Obstarávateľa na
možnosť odstúpenia od Zmluvy písomne upozornil, alebo

12.4.3

Obstarávateľ opakovane porušil záväzok z tejto Zmluvy, pričom k odstráneniu porušenia nedošlo
ani v dodatočnej primeranej lehote a Dodávateľ Obstarávateľa na možnosť odstúpenia od Zmluvy
písomne upozornil, alebo

12.4.4

Dodávateľ nezačal poskytovať, alebo neposkytuje licencie alebo služby včas a riadne v súlade so
Zmluvou a k odstráneniu tejto vady zo strany Dodávateľa nedošlo ani v dodatočnej primeranej

lehote, pričom Obstarávateľ Dodávateľa na možnosť odstúpenia od Zmluvy písomne upozornil,
alebo
12.4.5

Dodávateľ opakovane porušil svoj záväzok zo Zmluvy, pričom k odstráneniu porušenia nedošlo
ani v dodatočnej primeranej lehote a Obstarávateľ Dodávateľa na možnosť odstúpenia od Zmluvy
písomne upozornil.

12.5 Odstúpenie od Zmluvy je potrebné vykonať písomne a doručiť druhej Zmluvnej strane. Odstúpením od
Zmluvy nie je dotknutý nárok na náhradu škody a ani nárok na zaplatenie zmluvnej pokuty a ani nárok na
úrok z omeškania.
Článok 13
ZÁVEREČNÉ USTANOVENIA
13.1 Zmluvne strany súhlasia so zverejnením tejto zmluvy podľa zákona č. 211/2000 Z. z. o slobodnom prístupe
k informáciám v znení neskorších predpisov.
13.2 Zmluva je vyhotovená v šiestich rovnopisoch, pričom každá zo Zmluvných strán obdrží po troch
rovnopisoch. Každý rovnopis má platnosť originálu.
13.3 Zmluvu je možné meniť alebo doplniť len v písomnej forme, inak sú zmena alebo doplnok neplatné.
13.4 Zmluva sa spravuje právnym poriadkom Slovenskej republiky, najmä ustanoveniami Obchodného
zákonníka.
13.5 Prípadný spor medzi Zmluvnými stranami v súvislosti s touto Zmluvou sa Zmluvné strany zaväzujú riešiť
dohodou na úrovni štatutárnych zástupcov Zmluvných strán. Pokiaľ Zmluvné strany nedospejú k dohode
o urovnaní sporu, bude spor riešený s konečnou platnosťou príslušným súdom Slovenskej republiky.
13.6 Pokiaľ niektoré z ustanovení tejto Zmluvy nemajú alebo stratia platnosť alebo účinnosť, ostávajú ostatné
ustanovenia tejto Zmluvy v platnosti. V prípade, že niektoré ustanovenie stratí účinnosť, Zmluvné strany sa
zaväzujú uzavrieť písomnú dohodu, ktorá bude obsahom čo najviac zodpovedať obsahu pôvodného
ustanovenia, pričom obdobne sa bude postupovať aj pri akejkoľvek nejasnosti v texte tejto Zmluvy.
13.7 Nedeliteľnou súčasťou tejto Zmluvy sú nasledovné prílohy:
13.7.1

Príloha č.1 Opis predmetu zákazky

13.7.2

Príloha č.2 Cena za licencie a služby

13.7.3

Príloha č.3 Potvrdenie vlastníka ponúkaných licencií, ktoré preukazuje oprávnenosť dodávať
softvér v licenčnom programe ESRI

13.7.4

Príloha č.4 Zoznam subdodávateľov

13.8 Zmluvné strany vyhlasujú, že si Zmluvu prečítali, jej obsahu porozumeli, že ich vôľa uzavrieť Zmluvu je
slobodná a vážna a na znak svojho súhlasu s ňou ju potvrdzujú svojimi podpismi.
V Banskej Štiavnici, dňa

V Bratislave, dňa

Za Obstarávateľa

Za Dodávateľa

Ing. Stanislav Gáborík
generálny riaditeľ
SLOVENSKÝ VODOHOSPODÁRSKY
PODNIK, štátny podnik

Ing. arch. Adolf Priesol
konateľ
ArcGEO Information Systems spol. s r.o.

Príloha č.1
Opis predmetu zákazky:
Desktopové a serverové produkty spoločnosti ESRI, Inc. s čerpaním ďalších výhod
1. Stručný opis predmetu zákazky:
Prístup k najnovším verziám desktopových a serverových produktov spoločnosti ESRI, Inc. vrátane
poskytovania odborných služieb spojených s prístupom k najnovším verziám desktopových a serverových
produktov, spoločnosti ESRI, Inc. s čerpaním ďalších výhod (profesionálna telefonická podpora).
2. Špecifikácia predmetu zákazky:
2.1 prístup k najnovším verziám desktopových a serverových produktov na obdobie 4 rokov (48 mesiacov),
podľa špecifikácie uvedenej v Prílohe č.2 Zmluvy.
2.2 rozšírenie počtu desktopových alebo serverových produktov podľa aktuálnej potreby Obstarávateľa s
následným prístupom k najnovším verziám s platnosťou takto dodaných licencií maximálne do
31.12.2022. Licencie budú definované v čase prípravy nákupu podľa aktuálnych potrieb Obstarávateľa,
podľa špecifikácie uvedenej v Prílohe č.2 Zmluvy.
2.3 odborné služby požadovaných špecialistov spojené s prístupom k najnovším verziám podľa aktuálnej
potreby Obstarávateľa v rozsahu maximálne (15 dní ročne) 60 dní sumárne po dobu trvania Zmluvy.
Rozsah poskytovaných služieb spojených technickou podporou:
a) návrh systémovej architektúry nasadzovaných produktov,
b) spolupráca konzultantov pri implementácii produktov,
c) post-implementačná podpora špecialistami,
d) prevádzkovanie implementovaných riešení špecialistami (outsourcing).
e) konzultácie,
i. konzultácie pri inštalácii a nasadzovaní
ii. konzultácie pri distribúcii patchov a nových verzií
iii. konzultácie s architektúrou implementácie a správneho využívania
iv. konzultácie k informačnej bezpečnosti a riadeniu rizík v prostredí Obstarávateľa
v. konzultácie pri riešení havarijných stavov
2.4 Rozsah poskytovaných služieb spojených s licenčnou podporou:
a) službu licenčného poradenstva a konzultácií k produktom spoločnosti ESRI, Inc.: telefonicky v
pracovných dňoch od 9:00 do 17:00
b) bezplatnú správu licencií,
c) bezplatné spracovávanie a vybavovanie cenových ponúk a objednávok,
d) bezplatnú správu na licenčných stránkach My Esri,
e) poskytovanie inštalačných kľúčov (Volume Licensing Key, Product Key a Setup Key)
k produktom spoločnosti ESRI, Inc.,
f) prístup k inštalačným médiám na vyžiadanie, ak ich nemá zákazník k dispozícii.
2.5 Školenie zamerané na zdokonalenie práce užívateľov koncových zariadení. Školenie musí byť
zabezpečované v slovenskom jazyku a vykonávané expertom. Súčasťou školenia musia byť aj školiace
materiály dodané v slovenskom jazyku. Vyškoliť sa predpokladá maximálne 5 zamestnancov na
produkty ESRI, podľa aktuálnej potreby Obstarávateľa v rozsahu jeden pracovný deň . Školenia budú
prebiehať v priestoroch Dodávateľa. Prideľovať školenia jednotlivým zamestnancom bude Obstarávateľ.
3. Doplňujúce informácie:
Obstarávateľ ku dňu vyhlásenia súťaže vlastní 11 licencií desktopových produktov a 5 licencií serverových
produktov (podľa špecifikácie uvedenej v Prílohe č.2 Zmluvy), ktoré je oprávnený aj naďalej používať v
aktuálnych verziách 10.6 a nižších. Inštalačné súbory a licenčné kľúče k týmto verziám budú aj naďalej dostupné
na stránke My Esri.

Príloha č.2
Licencie podľa bodov 3.1.1 a 3.1.2:
1.1

Prístup k najnovším verziám desktopových produktov na 4 roky (48 mesiacov):
Počet
kusov

Jednotková cena v
EUR bez DPH za
rok

Cena celkom v EUR
bez DPH za rok

ArcGIS Desktop Advanced - Concurrent Use, Maintenance

10

8 280,00

82 800,00

ArcGIS Desktop Standard - Concurrent Use, Maintenance

1

9 000,00

9 000,00

3D Analyst - Concurrent Use, Maintenance

11

1 882,00

20 702,00

Data Interoperability - Concurrent Use, Maintenance

11

1 882,00

20 702,00

Publisher - Concurrent Use, Maintenance

10

1 710,00

17 100,00

Spatial Analyst - Concurrent Use, Maintenance

11

1 882,00

20 702,00

Názov produktu/licencie:

Cena celkom v EUR bez DPH:

1.2

171 006,00

Prístup k najnovším verziám serverových produktov na 4 roky (48 mesiacov):
Počet
kusov

Jednotková cena v
EUR bez DPH za
rok

Cena celkom v EUR
bez DPH za rok

ArcGIS Enterprise Advanced - 1 Server/max. 4 Cores, Maintenance

4

60 000,00

240 000,00

ArcGIS Enterprise Standard - 1 Server/max. 4 Cores, Maintenance

1

30 000,00

30 000,00

Názov produktu/licencie:

Cena celkom v EUR bez DPH:

270 000,00

Služby špecialistov a školenie podľa bodu 3.1.3 a 3.1.4
1.3

Odborné služby požadovaných expertov na 4 roky (48 mesiacov):
Počet
kusov

Jednotková cena v
EUR bez DPH

Cena celkom v EUR
bez DPH

Služby špecialistov (max. 15 človekodní ročne)

60 dní

600,00

36 000,00

Školenie pre max. 5 užívateľov

1 deň

1 450,00

1 450,00

Názov produktu/licencie:

Cena celkom v EUR bez DPH:

37 450,00

Hlesri

THE

saENce

OF
WHERE

December 21, 2017
Re: Esri Distributor Certification for the Slovak Republic
To Whom It May Concern:
Environmental Systems Research Institute, Inc. (Esri), of Redlands, California, USA is the
developer and manufacturer of the Esri family of software. We certify that SynerGIS
Informationssysteme GmbH (SynerGIS), an independent company, is our sole authorized
distributor within the countries of Austria and Slovak Republic
As our authorized distributor, SynerGIS is authorized to appoint other third-party persons or
organizations to market, install and/or provide instruction for the Esri family of software within
the countries of Austria and Slovak Republic. SynerGIS has advised Esri that it has appointed
ArcGEO Information Systems s.r.o., Bratislava (ArcGEO) as its sole authorized subdistributor
within the Slovak Republic.
This certification shall be valid through December 31, 2018.
For further information, please contact Ms. Louise Arbogast at Esri at (909) 793-2853 or by
e-mail at larbogast@esri.com.
Sircerelv

'

/ Juanita C. Tavrbr
IntemationaTSales Operations Manager
Environmental Systems Research Institute, Inc. (Esri)
cc: Alejandra Merino, Manager, International Contracts
Louise Arbogast, International Country Manager

360 New York Street
Redlands, California 92373-8100 u$a

909 793 2853
info@esri.com

esri.com

lóža: ESRI

21, december 2017
Vec: Certifikát distribútora Esri pre Slovenskú republiku
Na vedomie všetkým, koho sa to týka:
Spoločnosť Environmental Systems Research Institute, Inc. (Esri) so sídlom v Redlands, Kalifornia,
USA vyvíja a vyrába softvér pod značkou Esri. Týmto potvrdzujeme, že SynerGIS
Infonnationssysteme GmbH (SynerGIS), nezávislá obchodná spoločnosť, je naším výhradným
autorizovaným distribútorom pre Rakúsko a Slovenskú republiku.
Ako náš autorizovaný distribútor je spoločnosť SynerGIS oprávnená vymenovať iné tretie strany,
osoby alebo organizácie, ktorí budú predávať, inštalovať a/alebo poskytovať poradenstvo pre softvér
pod značkou Esri v Rakúsku a Slovenskej republike. Spoločnosť SynerGIS zároveň oznámila Esri, že
vymenovala spoločnosť ArcGEO Information Systems s.r.o., Bratislava (ArcGEO), za svojho
výhr adného autorizovaného subdisú ibúiOfä v Slovenskej republike.
Tento certifikát je platný do 31. decembra 2018.
Ďalšie informácie vám poskytne pani Louise Arbogast. Esri na tel. čísle (9091793-2853. alebo
e-mailom na adrese larbogast@esri.com .

S pozdravom,

nečitateľný podpis
Juanita C. Tayior
Manažér pre medzinárodné obchodné operácie
Environmental Systems Research Institute, Inc. (Esri)

Kópia: Alejandra Merino, manažér, Medzinárodné zmluvy
Louise Arbogast, medzinárodný oblastný manažér

IRO

V. vi V RlrvH

KľtlInmK Kalifornia 92373-8100, USA

909-7O3-2R 5?
info@csri.com

csn.com

Príloha č.4
Zoznam subdodávateľov

Obchodné meno subdodávateľa a IČO

Osoba oprávnená konať za
subdodávateľa
(meno, priezvisko, adresa pobytu, dátum
narodenia)

_____ —

—-—__

