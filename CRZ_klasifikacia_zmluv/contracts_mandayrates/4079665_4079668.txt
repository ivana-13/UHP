číslo zmluvy u NCZI: 65/2019

Zmluva o údržbe webového portálu
uzavretá podľa § 536 a nasl. zákona č. 513/1991 Zb. Obchodný zákonník v znení neskorších predpisov
(ďalej len „Zmluva“) medzi:
Zhotoviteľom:
Banka
IBAN
Obchodný register
IČO
DIČ
IČ DPH
Štatutárny zástupca
Zástupca oprávnený rokovať vo veciach
obchodných
Zástupca oprávnený rokovať vo veciach
technických

KIOS a.s.
Radlinského 40a, 921 01 Piešťany
OTP Banka Slovensko, a.s. Piešťany
SK58 5200 0000 0000 0701 0172
Okresný súd Trnava, odd. Sa, vložka č. 10642/T
34125302
2020389096
SK2020389096
Ing. Viliam Vavro, predseda predstavenstva

(ďalej aj len ako „Zhotoviteľ“)
a

Objednávateľom:
Banka
IBAN
IČO
DIČ
IČ DPH
V mene ktorého koná
Zástupca oprávnený rokovať vo veciach
zmluvných a obchodných

Národné centrum zdravotníckych informácií
Lazaretská 26,811 09 Bratislava
Štátna pokladnica
SK24 8180 0000 0070 0018 5166
00165387
2020830119
nie je platca DPH
Ing. Peter Blaškovitš, generálny riaditeľ

Zástupca oprávnený rokovať vo veciach
technických

(ďalej aj len ako „Objednávateľ“ alebo „NCZI“)
(Zhotoviteľ a Objednávateľ ďalej spoločne aj len ako „zmluvné strany“ a každý samostatne aj len ako
„zmluvná strana“)

Preambula
Na základe výsledku Objednávateľom realizovaného verejného obstarávania v zmysle zákona č. 343/2015
Z. z. o verejnom obstarávaní a o zmene a doplnení niektorých zákonov v znení neskorších predpisov (ďalej
len „ZVO“) na zákazku „Zabezpečenie plynulej údržby a prevádzky portálu pre služby elektronického
zdravotníctva www.ezdravie.sk“ sa zmluvné strany dohodli na uzavretí tejto Zmluvy.

Článok 1

Predmet zmluvy

1.1

Predmetom Zmluvy je zabezpečenie plynulej prevádzky a údržby portálu pre služby elektronického
zdravotníctva – www.ezdravie.sk, ktorého bližšia špecifikácia je uvedená v Prílohe č. 1 Zmluvy (ďalej aj
len ako „Portál“).

1.2

Zhotoviteľ sa zaväzuje uskutočňovať pre Objednávateľa nasledovné práce a služby v oblasti
zabezpečenia prevádzky a údržby Portálu a jeho prípadných úpravách:
a)

vykonávať nepretržitú technickú údržbu Portálu v rámci ktorej bude:
-

odstraňovať akékoľvek vady (poruchy) Portálu, na ktoré sa nevzťahuje záruka dodávateľa
Portálu, najmä chybové a neštandardné stavy programu,

-

vykonávať drobné úpravy Portálu podľa požiadaviek Objednávateľa (za drobnú úpravu
Portálu sa pre účely tejto zmluvy považuje taká úprava, ktorá nepridáva Portálu žiadnu
novú funkciu a ani nerozširuje a inak nemení štruktúru Portálu a súčasne implementácia
takýchto požiadaviek neprekročí svojím rozsahom 10 hodín mesačne),

-

vykonávať drobné úpravy Portálu z vlastnej iniciatívy za podmienky, že ich Objednávateľ
písomne schváli,

-

vykonávať odborný dohľad nad prevádzkovaním Portálu (navrhovať technologické
a obsahové inovácie),

-

poskytovať podporu Objednávateľovi pri využívaní Portálu,

-

vykonávať nepretržitú pohotovosť k aktualizácii Portálu a aj takúto aktualizáciu v zmysle
tejto zmluvy vykonávať,

b)

priebežne na pokyn Objednávateľa aktualizovať Portál v prípadoch, ak si to vyžiadajú legislatívne
zmeny alebo zmeny v oblasti metodiky (napr. zmeny výnosu Ministerstva financií Slovenskej
republiky č. 55/2014 Z. z. o štandardoch pre informačné systémy verejnej správy v znení
neskorších predpisov, Jednotného dizajn manuálu elektronických služieb verejnej správy a pod.),
pokiaľ nemajú taký vplyv, aby bol nutný tzv. upgrade Portálu v zmysle písm. d) bodu 1.2 zmluvy,

c)

vykonávať zaškolenie zamestnancov Objednávateľa, ktorých určí Objednávateľ, k obsluhe
upgrade Portálu (ktorý znamená zmenu v spôsobe práce s CMS), v prípade, ak o to Objednávateľ
požiada, a to v rozsahu najviac 8 hodín pre maximálne 5 osôb určených Objednávateľom,

d)

realizovať zmenové, resp. rozvojové požiadavky Objednávateľa (upgrade Portálu),

e)

poskytovať konzultácie týkajúce sa prevádzky, administrácie a využívania Portálu v súlade
s požiadavkami Objednávateľa,

f)

zúčastňovať sa na pracovných stretnutiach týkajúcich sa prevádzky, údržby a upgrade Portálu
(za pracovné stretnutie na tieto účely sa považuje stretnutie v rozsahu maximálne 4 hodín za
mesiac),

(ďalej spoločne aj len ako „dielo“ alebo „služby“ a jednotlivo „služba“).
1.3

Predmetom tejto Zmluvy je súčasne záväzok Objednávateľa zaplatiť za poskytnuté práce a služby
Zhotoviteľovi cenu vo výške, spôsobom a za podmienok uvedených v článku 3 tejto Zmluvy.

Článok 2
2.1

Miesto plnenia zmluvy

Zhotoviteľ sa zaväzuje plniť predmet tejto Zmluvy v sídle Objednávateľa na adrese Národné centrum
zdravotníckych informácií, Lazaretská 26,811 09 Bratislava, pokiaľ sa zmluvné strany nedohodnú inak.

Strana 2 z 16

Článok 3

Zmluvná cena a platobné podmienky

3.1

Zmluvná cena je stanovená na základe dohody zmluvných strán v zmysle zákona č.18/1996 Z. z.
o cenách v znení neskorších predpisov a vyhlášky č. 87/1996 Z. z. v znení neskorších predpisov.

3.2

Zmluvná cena bez DPH za predmet plnenia podľa čl. 1 tejto Zmluvy je uvedená v Prílohe č. 2 a je
stanovená nasledovne:
a)

Paušál za zabezpečenie plynulej prevádzky a údržby podľa čl. 1 bodu 1.2, písm. a) až c) tejto
Zmluvy je vo výške :
1000,- EUR bez DPH mesačne,

b)

Cena za zmenové konania týkajúce sa úpravy Portálu podľa zmenených legislatívnych,
užívateľských a ďalších požiadaviek podľa čl. 1 bodu 1.2, písm. d) tejto Zmluvy je vo výške:
380,- EUR bez DPH za 1 človekodeň,

c)

Cena za konzultácie týkajúce sa optimalizácie webu, obsahu, redakčných procesov
a súvisiacich školení podľa čl. 1 bodu 1.2, písm. e) tejto Zmluvy je vo výške:
380,- EUR bez DPH za 1 človekodeň.

V dohodnutých cenách je zahrnutá aj odplata za služby podľa čl. 1 bodu 1.2, písm. f) tejto Zmluvy.
3.3

Celkový finančný limit na úhradu služieb podľa tejto Zmluvy je vo výške 67.100,- EUR bez DPH.

3.4

V zmluvnej cene sú zahrnuté všetky náklady Zhotoviteľa spojené s vykonávaním predmetu Zmluvy
podľa čl. 1 tejto Zmluvy. Sadzba DPH sa bude účtovať v aktuálnej sadzbe podľa zákona v čase plnenia
predmetu Zmluvy.

3.5

Právo na fakturáciu a na zaplatenie zmluvnej ceny podľa bodu 3.2. písm. a) vzniká Zhotoviteľovi
riadnym splnením jeho záväzku, t. j. zabezpečením prác a služieb technickej podpory, prevádzky a
údržby a ich protokolárnym odovzdaním Objednávateľovi vždy do 10-teho dňa v mesiaci
bezprostredne nasledujúcom po mesiaci, v ktorom boli služby poskytnuté. Právo na fakturáciu
zmenových konaní a konzultácií podľa bodu 3.2 písm. b) a písm. c) vzniká na základe písomnej
objednávky Objednávateľa v konkrétne stanovenom objeme a po ich akceptácií prostredníctvom
akceptačného protokolu zo strany Objednávateľa.

3.6

Neoddeliteľnú prílohu faktúry tvorí akceptačný protokol alebo iný protokol preukazujúci poskytnutie
fakturovaných služieb.

3.7

Splatnosť faktúry je 30 dní odo dňa doručenia faktúry Objednávateľovi. Faktúra musí obsahovať všetky
zákonom stanovené náležitosti, v opačnom prípade je Objednávateľ oprávnený vrátiť ju na
prepracovanie alebo doplnenie zhotoviteľovi a lehota splatnosti začne plynúť dňom doručenia opravenej
faktúry.

3.8

Dopady zmien platných colných alebo daňových predpisov na zmluvnú cenu podľa ods. 3.2 je Zhotoviteľ
oprávnený premietnuť do fakturovanej ceny v plnom rozsahu, bez predchádzajúceho súhlasu
Objednávateľa. Uvedené zmeny bude Zhotoviteľ hodnoverne dokladovať.

Článok 4
4.1

Trvanie zmluvy

Zmluva sa uzatvára na dobu určitú, a to do uplynutia 12 mesiacov od nadobudnutia účinnosti tejto
Zmluvy alebo do vyčerpania finančného limitu hodnoty zákazky vo výške uvedenej v čl. 3 bode 3.3
tejto Zmluvy, podľa toho, ktorá z týchto skutočností nastane skôr.

Strana 3 z 16

Článok 5
5.1

Odstránenie porúch a vád (servis) Portálu

V prípade, ak Objednávateľ nahlási Zhotoviteľovi dohodnutým spôsobom požiadavku na odstránenie
vady Portálu alebo na vykonanie servisného zásahu, nakoľko nie je zabezpečená bezproblémová
prevádzka Portálu, je Zhotoviteľ povinný zahájiť odstraňovanie vád (servis) a ich odstránenie vykonať
podľa nasledovných pravidiel:

Kategória poruchy (vady,
chyby)

Lehota pre začatie prác
(začiatok servisného zásahu)

Lehota na odstránenie
problému

A. Kritická – Portál ako
celok je nefunkčný alebo je
nefunkčná
jeho
časť,
používateľ
nemôže
s Portálom ďalej pracovať
bežným
spôsobom,
funkcionalita/použiteľnosť
Portálu
je
podstatne
obmedzená.

Zahájiť odstránenie poruchy
(vady, chyby) do 8 hodín* od jej
nahlásenia alebo zistenia.

Odstránenie poruchy (vady,
chyby) do 48 hodín* od začiatku
servisného zásahu.

B.
Časť
Portálu
je
nefunkčná – používateľ
môže s Portálom pracovať
ďalej bežným spôsobom,
alebo existuje dočasné
náhradné
riešenie
na
zabezpečenie prevádzky,
ale neriešenie problému by
mohlo
viesť
k vzniku
kritického problému.

Zahájiť odstránenie poruchy
(vady, chyby) do 18 hodín
pracovného času** od jej
nahlásenia alebo zistenia.

Odstránenie poruchy (vady,
chyby) do 24 hodín pracovného
času** od začiatku servisného
zásahu, resp. po dohode
s Objednávateľom aj neskôr vo
vopred písomne dohodnutom
čase.

C. Bežná – nie je ohrozená
prevádzka Portálu ako
celku.

Zahájiť odstránenie poruchy
(vady, chyby) do 24 hodín
pracovného
času**
od
nahlásenia poruchy alebo jej
zistenia.

Odstránenie poruchy (vady,
chyby) do 40 hodín pracovného
času** od začiatku servisného
zásahu, resp. po dohode
s Objednávateľom aj neskôr vo
vopred písomne dohodnutom
čase.

* Pozn.: Zhotoviteľ garantuje dodržanie uvedenej lehoty za splnenia podmienky, že Objednávateľ
zabezpečí Zhotoviteľovi vzdialený prístup.
**Pozn.: Pracovný čas je na účely tejto zmluvy čas od pondelka do piatka od 8,00 hod. do 16,00 hod.
5.2

Nahlasovanie porúch a vád Objednávateľom bude realizovaný mailom alebo telefonicky na:
Mail: ezdravie.notifikacie@kios.sk
Tel.: 033 7940000

Strana 4 z 16

Článok 6

Riešenie zmenových konaní a konzultácií

6.1

Objednávateľ má právo prostredníctvom svojich oprávnených osôb požiadať Zhotoviteľa o riešenie
zmenových požiadaviek týkajúcich sa úpravy Portálu podľa zmenených legislatívnych, užívateľských a
ďalších požiadaviek a konzultácií týkajúcich sa optimalizácie webu, obsahu, redakčných procesov
a súvisiacich školení. Zhotoviteľ je povinný do 5 pracovných dní od prijatia požiadavky Objednávateľa
pripraviť cenovú kalkuláciu, ktorá bude obsahovať najmä popis zmenových požiadaviek/predmet
konzultácii, cenu a čas realizácie zmenových požiadaviek a/alebo konzultácii. .

6.2

Zhotoviteľ zrealizuje zmenové požiadavky alebo konzultácie až na základe záväznej písomnej
objednávky zo strany Objednávateľa vystavenej v zmysle cenovej kalkulácie Zhotoviteľa.

6.3

Odovzdanie a prevzatie zmenových požiadaviek alebo konzultácií, na ktoré bola vykonaná objednávka,
ukončia zmluvné strany podpisom akceptačného protokolu.

Článok 7
7.1

Práva a povinnosti zmluvných strán

Objednávateľ sa zaväzuje, že na výkon predmetu Zmluvy poskytne Zhotoviteľovi potrebnú súčinnosť,
a to najmä tým, že:
7.1.1

najneskôr do 5 pracovných dní od písomnej výzvy Zhotoviteľa odovzdá Zhotoviteľovi
požadované doplňujúce informácie alebo vyjadrenia, pričom za akceptovateľnú je považovaná
aj mailová forma komunikácie,

7.1.2

zabezpečí včas vlastných zamestnancov – špecialistov (ďalej len „špecialisti“), zo všetkých
svojich organizačných útvarov, ktorých činnosť súvisí s plnením predmetu Zmluvy. Špecialisti
Objednávateľa budú spolupracovať na konzultáciách, ktoré sú súčasťou diela. Kvalita
a dostupnosť špecialistov, ako aj včasné plnenie im zverených úloh sú spolu s ďalšou bežnou
súčinnosťou Objednávateľa podmienkou plynulej realizácie predmetu Zmluvy. Požiadavky na
súčinnosť špecialistov Zhotoviteľ predkladá v primeranom časovom predstihu, min. 2
pracovných dní pred termínom požadovanej súčinnosti,

7.1.3

zabezpečí potrebnú súčinnosť zástupcov tretích strán (napr. dodávateľov dotknutých
informačných systémov NCZI),

7.1.4

zabezpečí nevyhnutnú HW a SW pripravenosť na strane Objednávateľa,

7.1.5

zabezpečí súčinnosť všetkých dotknutých informačných systémov Objednávateľa, ktoré budú
integračne závislé,

7.1.6

zabezpečí účasť svojich zástupcov na akceptácii zmenových požiadaviek.

7.2

Objednávateľ bude poskytovať Zhotoviteľovi podľa dohody presné informácie a dokumentáciu, vrátane
príslušných vnútorných predpisov potrebných pre zhotovenie diela. Objednávateľ sa zaväzuje bez
zbytočného meškania písomne oznámiť Zhotoviteľovi prípadné zmeny údajov o organizácii
a zamestnancoch, zmeny termínov a technicko-prevádzkových parametrov dodávok, zabezpečovaných
Objednávateľom alebo cez tretie osoby, ktoré sú potrebné pre riadne splnenie predmetu Zmluvy.

7.3

Zhotoviteľ sa zaväzuje:
7.3.1

poskytovať služby riadne, včas a v súlade s podmienkami uvedenými v tejto Zmluve
a požiadavkami Objednávateľa,

Strana 5 z 16

7.3.2
7.3.3
7.3.4
7.3.5

7.3.6

7.4

neodkladne informovať Objednávateľa o všetkých skutočnostiach dôležitých pre plnenie tejto
Zmluvy,
neodkladne písomne informovať Objednávateľa o každom prípadnom omeškaní, či iných
skutočnostiach, ktoré by mohli ohroziť riadne a včasné poskytovanie služieb,
riadiť sa odporúčaniami miestneho správcu informačného systému Objednávateľa,
niesť zodpovednosť za vzniknutú škodu, ktorú bolo možné vopred predvídať, spôsobenú
Objednávateľovi porušením svojich povinností vyplývajúcich z tejto Zmluvy a/alebo
príslušných právnych predpisov v zmysle tejto Zmluvy,
dodržiavať pri poskytovaní služieb všeobecne záväzné platné právne predpisy, najmä zákon
č. 95/2019 Z. z. o informačných technológiách vo verejnej správe a o zmene a doplnení
niektorých zákonov (ďalej len „Zákon o ITVS“), výnos Ministerstva financií Slovenskej
republiky č. 55/2014 Z. z. o štandardoch pre informačné systémy verejnej správy v znení
neskorších predpisov (resp. výnos, ktorý ho nahradí v zmysle ust. § 32 Zákona o ITVS), zákon
č. 69/2018 Z. z. o kybernetickej bezpečnosti a o zmene a doplnení niektorých zákonov v znení
neskorších predpisov, platné metodické usmernenia, metodiky a stanoviská príslušných
orgánov verejnej správy.

Zhotoviteľ sa zaväzuje zachovávať mlčanlivosť o všetkých informáciách o obchodoch, know-how
a akýchkoľvek ďalších skutočnostiach (napr. osobné údaje), ktoré získal alebo získa v súvislosti
s plnením tejto Zmluvy a ktoré nie sú verejne dostupné a známe (ďalej aj len „dôverné informácie“),
nezneužiť dôverné informácie získané od Objednávateľa v súvislosti s plnením tejto zmluvy na vlastný
prospech alebo na prospech iného, nezverejniť a/alebo neposkytnúť dôverné informácie tretím osobám
bez predchádzajúceho písomného súhlasu objednávateľa. Táto povinnosť Zhotoviteľa trvá aj po
skončení platnosti tejto zmluvy. Zhotoviteľ sa zaväzuje, že poučí svojich zamestnancov, štatutárne
orgány, ich členov a subdodávateľov, ktorým sú sprístupnené dôverné informácie, o povinnosti
mlčanlivosti v zmysle tohto článku Zmluvy.
Porušením povinnosti mlčanlivosti nie je poskytnutie dôverných informácií Zhotoviteľom bez
predchádzajúceho súhlasu Objednávateľa (i) svojim zamestnancom (resp. externým spolupracovníkom
zaviazaným povinnosťou dodržiavať mlčanlivosť) povereným úlohami, z ktorých vyplýva nevyhnutnosť
oboznamovať sa s dôvernými informáciami, a to v rozsahu nevyhnutnom pre plnenie ich úloh pre účely
tejto Zmluvy, (ii) svojim audítorom, právnym poradcom, účtovníkom a obdobným externým
konzultantom, zaviazaným povinnosťou dodržiavať mlčanlivosť.

7.5

Zhotoviteľ nie je oprávnený postúpiť akékoľvek pohľadávky voči Objednávateľovi vyplývajúce z tejto
Zmluvy na tretiu osobu bez predchádzajúceho písomného súhlasu Objednávateľa. Právny úkon, na
základe ktorého Zhotoviteľ postúpi svoju pohľadávku voči Objednávateľovi na tretiu osobu bez
predchádzajúceho písomného súhlasu Objednávateľa, je podľa § 39 Občianskeho zákonníka neplatný.
Akýkoľvek súhlas Objednávateľa je platný iba v prípade, ak naň bol udelený predchádzajúci písomný
súhlas Ministerstva zdravotníctva Slovenskej republiky.

7.6

Zhotoviteľ nezodpovedá za zabezpečenie hardvérových kapacít a ich softvérového vybavenia pre
prevádzku Portálu a ani za sprístupnenie Portálu do verejnej internetovej siete.

Článok 8
8.1

Nebezpečenstvo škody a vlastnícke právo

Nebezpečenstvo škody a vlastnícke právo ku všetkým častiam plnenia Zhotoviteľa na základe tejto
Zmluvy prechádza na Objednávateľa dňom akceptácie príslušnej služby uvedenom v akceptačnom
protokole alebo inom protokole preukazujúcom poskytnutie fakturovaných služieb.

Strana 6 z 16

Článok 9

Licenčné podmienky

9.1

Vzhľadom na to, že výsledkom služieb podľa tejto Zmluvy je aj plnenie, ktoré môže napĺňať znaky
autorského diela v zmysle zákona č. 185/2015 Z. z. Autorský zákon v znení neskorších predpisov
(ďalej len „Autorský zákon“), je k týmto výsledkom poskytovaná licencia za podmienok dohodnutých
ďalej v tomto článku Zmluvy.

9.2

Zmluvné strany sa dohodli, že pokiaľ Zhotoviteľ vyhotoví podľa Zmluvy pre Objednávateľa dielo
chránené autorským právom alebo jeho časť, ku dňu podpisu akceptačného protokolu alebo iného
protokolu o odovzdaní tohto diela/jeho časti udeľuje Zhotoviteľ v súlade s ust. § 65 a nasl. Autorského
zákona Objednávateľovi licenciu (právo používať dielo) ako licenciu výhradnú, časovo (počas doby
trvania majetkových práv) a územne neobmedzenú a vo vecne neobmedzenom rozsahu, najmä
zahŕňajúcu právo používať dielo a/alebo akúkoľvek jeho časť všetkými spôsobmi známymi ku dňu
odovzdania diela Objednávateľovi (právo používať dielo alebo jeho časť pre zamedzenie pochybností,
zahŕňa najmä právo jeho priameho používania na účel, na ktorý bolo dielo v zmysle tejto Zmluvy
vytvorené, právo kopírovania, prekladania, prispôsobovania, modifikovania, upravovania,
distribuovania, publikovania a začleňovania do iných diel, a to ako Objednávateľom, tak aj osobami
ním poverenými). Vyššie uvedenú licenciu udeľuje Zhotoviteľ Objednávateľovi aj v prípade, ak dielo
podľa Zmluvy bude vytvorené spoločnou činnosťou Zhotoviteľa a Objednávateľa. Pre vylúčenie
pochybností sa licencia k dielu podľa tohto odseku Zmluvy udeľuje aj na všetky verzie, či už funkčné,
jazykové alebo iné, ktoré vzniknú úpravou dodaného diela v budúcnosti. Zhotoviteľ dáva
Objednávateľovi súhlas dielo sprístupniť tretím osobám (najmä poplatníkom) a udeliť im sublicenciu
na jeho používanie v rozsahu a za podmienok za ktorých mu bola poskytnutá licencia na používanie
diela. Cena za udelenie licencie a za udelenie práva poskytnúť sublicenciu k dielu je už zahrnutá
v cene dohodnutej v čl. 3 Zmluvy.

9.3

V prípade, ak súčasťou diela podľa Zmluvy, ktoré vytvorí Zhotoviteľ pre Objednávateľa bude už
existujúce dielo, t. j. dielo nevytvorené Zhotoviteľom, ktoré je chránené autorským právom (ďalej len
„preexistentné dielo“), udeľuje Zhotoviteľ odovzdaním tohto diela Objednávateľovi sublicenciu
k preexistentnému dielu ako sublicenciu nevýhradnú, časovo, rozsahovo a územne neobmedzenú,
najmä zahŕňajúcu právo používať preexistentné dielo všetkými spôsobmi známymi ku dňu odovzdania
diela Objednávateľovi na jeho priame používanie Objednávateľom pri plnení jeho úloh. Zhotoviteľ dáva
Objednávateľovi súhlas preexistentné dielo sprístupniť tretím osobám (najmä poplatníkom) a udeliť im
sublicenciu na jeho používanie v rozsahu a za rovnakých podmienok za ktorých mu bola poskytnutá
sublicencia na používanie preexistentného diela. Cena za udelenie sublicencie a za udelenie práva
poskytnúť sublicenciu k preexistentnému dielu je zahrnutá v cene dohodnutej v čl. 3 Zmluvy.

9.4

Na neobmedzené trvanie licencie alebo sublicencie k dielam podľa predchádzajúcich odsekov tohto
článku Zmluvy, nemá vplyv trvanie Zmluvy. Udelené licencie alebo sublicencie nemôže Zhotoviteľ
zrušiť, vypovedať alebo odstúpiť od nich počas platnosti Zmluvy alebo kedykoľvek po skončení jej
platnosti, ak sa nedohodnú Zmluvné strany výslovne inak.

9.5

Zhotoviteľ vyhlasuje, že je oprávnený uzatvoriť túto Zmluvu, dodať predmet plnenia a poskytnúť práva
v rozsahu uvedenom v tomto článku Zmluvy. Zhotoviteľ vyhlasuje, že používaním diel v rozsahu
a spôsobom uvedeným v tomto článku Zmluvy nedôjde k porušeniu práv tretích osôb a že predmet
plnenia dodaný na základe Zmluvy nemá právne vady. Zhotoviteľ sa zaväzuje upraviť svoje zmluvné
vzťahy s osobami spolupracujúcimi so Zhotoviteľom, ako aj so svojimi zamestnancami tak, aby boli
v súlade s touto Zmluvou.

9.6

Práva a povinnosti, ktoré účastníkom vznikli na základe licencie uvedenej v tomto článku Zmluvy,
prechádzajú na právnych nástupcov Zmluvných strán. Prípadná zmena v osobe Zhotoviteľa nebude
mať vplyv na oprávnenia udelené v rámci tejto Zmluvy Zhotoviteľom Objednávateľovi

9.7

Oprávnenia z licencií k dielam dodaným na základe Zmluvy vzniknú Objednávateľovi dňom akceptácie
plnenia, v rámci ktorého došlo k jeho dodaniu.

Strana 7 z 16

9.8

V prípade, že akákoľvek tretia osoba, vrátane zamestnancov Zhotoviteľa a/alebo subdodávateľov,
bude mať akýkoľvek nárok proti Objednávateľovi z titulu porušenia jej autorských práv a/alebo práv
priemyselného a/alebo iného duševného vlastníctva alebo akékoľvek iné nároky v akejkoľvek
súvislosti s plnením poskytnutým Zhotoviteľom podľa tejto Zmluvy, sa Zhotoviteľ zaväzuje:
9.8.1

bezodkladne obstarať na svoje vlastné náklady a výdavky od takejto tretej osoby súhlas na
používanie jednotlivých plnení dodaných, poskytnutých, vykonaných a/alebo vytvorených
Zhotoviteľom, subdodávateľom alebo tretími osobami pre Objednávateľa, alebo upraviť
jednotlivé plnenie(a) dodané, poskytnuté, vykonané a/alebo vytvorené Zhotoviteľom,
subdodávateľom alebo tretími osobami pre Objednávateľa tak, aby už ďalej neporušovali
autorské práva a/alebo práva priemyselného a/alebo iného duševného vlastníctva tretej
osoby, alebo nahradiť jednotlivé plnenie(a) dodané, poskytnuté, vykonané a/alebo vytvorené
zhotoviteľom, subdodávateľom alebo tretími osobami pre objednávateľa rovnakými alebo
aspoň takými plneniami, ktoré majú aspoň podstatne podobné kvalitatívne, operačné a
technické parametre a funkčnosti, alebo ak sa jedná o plnenie poskytnuté na základe licencie
tretej osoby, taký nárok vyriešiť v súlade s tým, čo pre taký prípad stanovujú jej licenčné
podmienky uvedené v tejto zmluve, a ak ich niet, tak v súlade s týmito podmienkami; a

9.8.2

poskytnúť Objednávateľovi akúkoľvek a všetku účinnú pomoc a uhradiť akékoľvek a všetky
náklady a výdavky, ktoré vznikli/vzniknú objednávateľovi v súvislosti s uplatnením vyššie
uvedeného nároku tretej osoby; a

9.8.3

nahradiť Objednávateľovi akúkoľvek a všetku škodu, ktorá vznikne Objednávateľovi
v dôsledku uplatnenia vyššie uvedeného nároku tretej osoby, a to v plnej výške a bez
akéhokoľvek obmedzenia.

Objednávateľ sa však zaväzuje, že o každom nároku vznesenom takou treťou osobou v zmysle
horeuvedeného bude bez zbytočného odkladu informovať Zhotoviteľa, bude v súvislosti s takým
nárokom postupovať podľa primeraných pokynov Zhotoviteľa a tak, aby sa predišlo vzniku a prípadne
zvýšeniu škôd.

Článok 10

Záruka a kvalita

10.1 Zhotoviteľ nesie zodpovednosť za to, že práce a služby podľa tejto Zmluvy budú poskytované v
najvyššej dostupnej kvalite tak, aby vyhovovali potrebám Objednávateľa, s ktorými bol Zhotoviteľ
preukázateľne oboznámený. Služby budú poskytované s náležitou odbornou starostlivosťou a
prostredníctvom osôb, ktoré majú potrebnú kvalifikáciu a skúsenosti nevyhnutné na plnenie svojich úloh.
10.2 Objednávateľ sa zaväzuje pri akceptácii služieb preukázať a zdokumentovať všetky vady a pripomienky
k poskytnutým službám. Pri kategorizácii vád služieb a ich odstraňovaní Zhotoviteľom sa postupuje
podľa článku V. tejto Zmluvy.
10.3 Ak pri plnení predmetu Zmluvy vznikne autorské dielo vytvorené v rámci rozvoja Portálu, Poskytovateľ
poskytuje záruku v trvaní 12 mesiacov odo dňa podpísania akceptačného protokolu o odovzdaní a
prevzatí predmetu plnenia Zmluvy alebo jeho časti. Záruka plynie pre každé čiastkové dielo v zmysle
predchádzajúcej vety samostatne. V prípade, ak v dôsledku vady spôsobenej rozšírením Portálu
prostredníctvom jednotlivých realizovaných zmenových požiadaviek a preukázateľne zavinenej
Zhotoviteľom dôjde počas záručnej doby k odstávke Portálu alebo k prerušeniu jeho funkcií alebo funkcií
potrebných pre riadne fungovanie s inými systémami Objednávateľa, Zhotoviteľ je povinný túto vadu
odstrániť. Pri kategorizácii vád diela a ich odstraňovaní počas záručnej doby Zhotoviteľom sa postupuje
podľa článku V. tejto Zmluvy.

Strana 8 z 16

Článok 11

Spracúvanie osobných údajov

11.1 Zmluvné strany vyhlasujú, že osobné údaje budú spracúvať v súlade s nariadením Európskeho
parlamentu a Rady (EÚ) 2016/679 z 27. apríla 2016 o ochrane fyzických osôb pri spracúvaní osobných
údajov a o voľnom pohybe takýchto údajov, ktorým sa zrušuje smernica 95/46/ES (všeobecné
nariadenie o ochrane údajov), (ďalej len „GDPR“) a zákonom č. 18/2018 Z. z. o ochrane osobných
údajov a o zmene a doplnení niektorých zákonov (ďalej len „ZoOOÚ“), a to len za účelom plnenia
predmetu Zmluvy.
11.2 Zhotoviteľ vyhlasuje, že si je vedomý povinnosti dodržiavať uvedené právne predpisy, práv a povinností
z nich vyplývajúcich, ako aj následkov spojených s ich nedodržaním. V prípadoch, ak si plnenie
predmetu Zmluvy bude vyžadovať akékoľvek sprístupnenie osobných údajov zamestnancov
Objednávateľa, klientov Objednávateľa alebo iných dotknutých osôb Zhotoviteľ sa zaväzuje takéto
osobné údaje spracovať alebo použiť len spôsobom, ktorý je v súlade s touto Zmluvou, a len v rozsahu,
ktorý je nevyhnutný na dosiahnutie jej účelu. V takýchto prípadoch Objednávateľ ako prevádzkovateľ
(ďalej pre účely tohto článku aj len ako „Prevádzkovateľ“) poveruje Zhotoviteľa ako sprostredkovateľa
(ďalej pre účely tohto článku aj len ako „Sprostredkovateľ“) na spracovanie osobných údajov za
podmienok stanovených v tomto článku Zmluvy. Sprostredkovateľovi sa v tejto súvislosti zakazuje
najmä kopírovať, skenovať, zaznamenávať, využívať, uchovávať, prenášať, poskytovať, sprístupňovať
alebo zverejniť osobné údaje s ktorými prichádza do styku pri plnení Zmluvy na iné účely ako je dodávka,
inštalácia a implementácia programového vybavenia či poskytovanie služieb v zmysle Zmluvy.
11.3 Prevádzkovateľ poveruje Sprostredkovateľa spracúvaním osobných údajov za nasledovných
podmienok:


Sprostredkovateľ je oprávnený začať so spracúvaním osobných údajov v mene Prevádzkovateľa
odo dňa účinnosti Zmluvy,



Sprostredkovateľ je oprávnený osobné údaje spracúvať za účelom splnenia predmetu Zmluvy
a poskytnutia dohodnutých služieb,



rozsahu osobných údajov, ktoré sa budú spracúvať: bežné osobné údaje, najmä titul, meno,
priezvisko, adresa, e-mail, telefón,



okruh dotknutých osôb: zamestnanci Objednávateľa, klienti Objednávateľa, iné dotknuté osoby
podľa určenie Objednávateľa,



zoznam povolených operácií s osobnými údajmi: prehliadanie osobných údajov, usporadúvanie,
štruktúrovanie, vyhľadávanie a ich využívanie pre potreby plnenia Zmluvy.

11.4 Sprostredkovateľ je oprávnený spracúvať osobné údaje v mene Prevádzkovateľa len na základe
zdokumentovaných pokynov Prevádzkovateľa, a to aj vtedy, ak ide o prenos osobných údajov do tretej
krajiny alebo medzinárodnej organizácie okrem prenosu na základe osobitného právneho predpisu
alebo medzinárodnej zmluvy, ktorou je Slovenská republika viazaná. Pri takom prenose
Sprostredkovateľ oznámi Prevádzkovateľovi príslušnú požiadavku, a to pred spracúvaním osobných
údajov, ak zákon alebo iný právny predpis neustanovuje inak.
11.5 Sprostredkovateľ je povinný zachovávať mlčanlivosť o osobných údajoch, ktoré spracúva. Povinnosť
mlčanlivosti trvá aj po ukončení spracúvania osobných údajov. Povinnosťou mlčanlivosti o osobných
údajoch je Sprostredkovateľ povinný preukázateľne zaviazať aj všetkých svojich zamestnancov, resp.
spolupracovníkov, ktorí vykonávajú činnosti pri spracúvaní osobných údajov.
11.6 Sprostredkovateľ je povinný chrániť spracúvané osobné údaje pred ich únikom, poškodením, zničením,
stratou, neoprávneným prístupom, zmenou a sprístupnením, neoprávneným poskytnutím alebo
zverejnením, ako aj pred akýmikoľvek inými neprípustnými spôsobmi spracúvania. Na tento účel je
Sprostredkovateľ povinný prijať primerané technické, organizačné a personálne opatrenia
zodpovedajúce spôsobu a rizikám spracúvania osobných údajov, ktoré budú zdokumentované
v príslušnej bezpečnostnej dokumentácii.

Strana 9 z 16

11.7 Sprostredkovateľ sa zaväzuje bez zbytočného odkladu oznámiť Prevádzkovateľovi každý jeden prípad
podozrenia z úniku, straty, zneužitia, neoprávnenej zmeny alebo iného možného bezpečnostného
incidentu v súvislosti so spracúvanými osobnými údajmi Prevádzkovateľa.
11.8 Sprostredkovateľ je povinný vymazať osobné údaje alebo vrátiť Prevádzkovateľovi osobné údaje po
ukončení spracúvania osobných údajov na základe rozhodnutia Prevádzkovateľa a vymazať existujúce
kópie, ktoré obsahujú osobné údaje, ak zákon alebo medzinárodná zmluva, ktorou je Slovenská
republika viazaná, nepožaduje uchovávanie týchto osobných údajov.
11.9 Sprostredkovateľ sa zaväzuje nepoveriť spracúvaním osobných údajov ďalšieho sprostredkovateľa bez
predchádzajúceho písomného súhlasu Prevádzkovateľa.
Ak na základe súhlasu podľa
predchádzajúcej vety Sprostredkovateľ poverí ďalšieho sprostredkovateľa, je povinný o tejto skutočnosti
vopred informovať Prevádzkovateľa.
11.10 Ak na základe súhlasu podľa bodu 11.9 tejto Zmluvy dôjde k zapojeniu ďalšieho sprostredkovateľa,
Sprostredkovateľ sa zaväzuje takémuto ďalšiemu sprostredkovateľovi v zmluve uložiť rovnaké
povinnosti týkajúce sa ochrany osobných údajov, ako sú ustanovené v tejto zmluve medzi
Prevádzkovateľom a Sprostredkovateľom.
11.11 Sprostredkovateľ sa zaväzuje poskytnúť Prevádzkovateľovi súčinnosť pri zabezpečení plnenia
povinností podľa článkov 32 až 36 Nariadenia, s prihliadnutím na povahu spracúvania osobných údajov
a informácie dostupné Sprostredkovateľovi.
11.12 Sprostredkovateľ spracúva osobné údaje v sídle Prevádzkovateľa v mieste plnenia predmetu Zmluvy
v zmysle čl. 2 bodu 2.1 tejto Zmluvy.
11.13 Prevádzkovateľ vyhlasuje, že pri výbere Sprostredkovateľa postupoval v súlade s čl. 28 ods. 1
Nariadenia, t. j. dbal na odbornú, technickú, organizačnú a personálnu spôsobilosť Sprostredkovateľa
a jeho schopnosť poskytnúť dostatočné záruky na to, že sa prijmú primerané technické a organizačné
opatrenia tak, aby spracúvanie spĺňalo zákonné požiadavky a aby sa zabezpečila ochrana práv
dotknutých osôb.
11.14 Prevádzkovateľ je oprávnený požadovať od Sprostredkovateľa preukázanie splnenia všetkých
povinností vrátane vykonania všetkých predpísaných bezpečnostných opatrení na ochranu osobných
údajov.

Článok 12

Zmluvné pokuty a zodpovednosť za škody

12.1 V prípade, ak Zhotoviteľ nezabezpečuje práce a služby definované v článku 1. bode 1.2 tejto Zmluvy
včas, je Objednávateľ oprávnený uplatniť voči Zhotoviteľovi zmluvnú pokutu vo výške 0,01% zo sumy
maximálneho finančného limitu určeného na úhradu služieb podľa tejto Zmluvy uvedeného v čl. 3 bode
3.3 tejto Zmluvy vrátane DPH, a to za každú začatú hodinu omeškania Zhotoviteľa s plnením si svojich
povinností, ak je čas plnenia stanovený v hodinách alebo v minútach, alebo za každý začatý deň
omeškania, ak je čas plnenia stanovený v dňoch. Zmluvnú pokutu podľa predchádzajúcej vety je
Objednávateľ oprávnený uplatniť za každé jednotlivé porušenie povinnosti zvlášť.
12.2 V prípade porušenia povinnosti Zhotoviteľa uvedenej v čl. 7 bode 7.4 tejto Zmluvy sa Zhotoviteľ
zaväzuje zaplatiť Objednávateľovi zmluvnú pokutu vo výške 10 000,- EUR za každé porušenie tejto
povinnosti.
12.3 Ak bude Zhotoviteľ v omeškaní plnením akejkoľvek inej povinnosti vyplývajúcej mu z tejto Zmluvy ako
sú uvedené v bodoch 12.1 a 12.2 tohto článku Zmluvy (ďalej len „iná povinnosť“) alebo ak Zhotoviteľ
takúto inú povinnosť poruší, Objednávateľ je oprávnený požadovať od Zhotoviteľa zmluvnú pokutu vo
výške 300,- EUR za každý začatý deň omeškania s plnením konkrétnej inej povinnosti alebo zmluvnú
pokutu vo výške 300,- EUR za každé jednorázové porušenie inej povinnosti.
12.4 Zhotoviteľ nebude v omeškaní a zmluvná pokuta neprináleží Objednávateľovi, ak je omeškanie
spôsobené okolnosťami vylučujúcimi zodpovednosť Zhotoviteľa, alebo ak omeškanie preukázateľne

Strana 10 z 16

vzniklo úplne alebo čiastočne okolnosťami na strane Objednávateľa alebo tretích strán pôsobiacich na
strane Objednávateľa.
12.5 Ak Objednávateľ bude v omeškaní so splnením niektorého z peňažných záväzkov podľa Zmluvy,
Zhotoviteľ má právo na úroky z omeškania vo výške určenej všeobecne záväzným právnym predpisom.
12.6 Zaplatením zmluvnej pokuty nie je dotknutý nárok Objednávateľa na náhradu škody spôsobenú
porušením povinností, na ktorú sa vzťahuje zmluvná pokuta, ktorá prevyšuje výšku dohodnutej zmluvnej
pokuty.

Článok 13

Ukončenie platnosti zmluvy

13.1 Táto Zmluva zaniká:
13.1.1

uplynutím doby, na ktorú bola uzavretá,

13.1.2

písomnou dohodou Zmluvných strán,

13.1.3

odstúpením od Zmluvy,

13.1.4

výpoveďou zo strany Objednávateľa aj bez uvedenia dôvodu s 2-mesačnou výpovednou
lehotou, pričom výpovedná lehota začína plynúť prvým dňom kalendárneho mesiaca
nasledujúceho po mesiaci, v ktorom bola výpoveď riadne doručená Zhotoviteľovi a skončí sa
uplynutím posledného dňa príslušného kalendárneho mesiaca; Zmluva zanikne uplynutím
posledného dňa príslušného kalendárneho mesiaca, v ktorom uplynie výpovedná lehota.

13.2 Odstúpiť od Zmluvy možno výlučne z dôvodov ustanovených v tejto Zmluve alebo v zákone, a to
prostredníctvom písomného oznámenia, v ktorom musí zmluvná strana odstupujúca od Zmluvy presne
vymedziť dôvody odstúpenia.
13.3 Objednávateľ môže odstúpiť od Zmluvy, ak Zhotoviteľ bude v omeškaní s plnením predmetu Zmluvy o
viac ako 15 dní a svoju povinnosť nesplní ani v dodatočnej lehote poskytnutej Objednávateľom v dĺžke
najmenej 15 dní. Objednávateľ je povinný uhradiť všetky náklady Zhotoviteľa za dovtedy vytvorené časti
diela za predpokladu, že dovtedy poskytnuté plnenie zo strany Zhotoviteľa je pre Objednávateľa
použiteľné.
13.4 Ak Objednávateľ bude v omeškaní so zaplatením faktúry Zhotoviteľa o viac ako 30 dní a svoju povinnosť
nesplní ani v dodatočnej lehote poskytnutej Zhotoviteľom v dĺžke najmenej 30 dní, Zhotoviteľ môže
odstúpiť od Zmluvy. Objednávateľ v takomto prípade bezodkladne vráti Zhotoviteľovi kópie diela alebo
jeho častí, za ktoré Zhotoviteľovi nezaplatil a bude povinný nahradiť mu škodu vo výške nevyhnutných
a preukázateľných nákladov vzniknutých v súvislosti s plnením Zmluvy, maximálne však do výšky ceny
za predmet Zmluvy.
13.5 Skončenie tejto Zmluvy sa nedotýka nároku na náhradu škody vzniknutej porušením tejto Zmluvy,
nároku na zaplatenie zmluvnej pokuty podľa ustanovení tejto Zmluvy a ďalej ustanovení tejto Zmluvy,
ktoré vzhľadom na svoju povahu majú trvať aj po ukončení Zmluvy, najmä ustanovenia o povinnosti
mlčanlivosti.
13.6 Odstúpením od Zmluvy nie sú dotknuté práva a povinnosti Zmluvných strán ohľadne plnení Zhotoviteľa,
ktoré boli do momentu odstúpenia Zhotoviteľom riadne a včas poskytnuté a Objednávateľom
akceptované. V prípade odstúpenia od Zmluvy si Zmluvné strany ponechajú plnenia akceptované do
momentu odstúpenia od Zmluvy, ktoré boli vykonané v súlade s podmienkami uvedenými v tejto Zmluve
a jej prílohách.

Strana 11 z 16

Článok 14

Vyššia moc

14.1 Zmluvné strany budú oslobodené od zodpovednosti za neplnenie svojich záväzkov vyplývajúcich
zo Zmluvy, pokiaľ takéto neplnenie je zavinené pôsobením vyššej moci. Vyššou mocou sa rozumejú
najmä požiar, zemetrasenie, havária, štrajk, embargo, administratívne opatrenia štátu a iné také
udalosti, ktoré zmluvné strany nemohli za normálnych okolností predvídať, a ktorým nemohli pri použití
obvyklých prostriedkov a opatrení zabrániť.
14.2 O začatí, ako aj o pominutí pôsobenia vyššej moci sú zmluvné strany povinné sa vzájomne
bez meškania písomne informovať. Oslobodenie od zodpovednosti za neplnenie predmetu Zmluvy trvá
po dobu pôsobenia vyššej moci, najviac však 1 mesiac. Po uplynutí tejto doby sa zmluvné strany
dohodnú na ďalšom postupe a prípadne môžu odstúpiť od Zmluvy.

Článok 15

Doručovanie písomností

15.1

Zmluvné strany sa dohodli, že ich vzájomná korešpondencia sa bude zasielať na adresy uvedené v
záhlaví Zmluvy, pokiaľ zo Zmluvy nevyplýva inak. Až do okamihu doručenia oznámenia o zmene
kontaktnej adresy sa považuje za adresu určenú na doručovanie adresa uvedená v záhlaví Zmluvy. V
prípade nesplnenia oznamovacej povinnosti zmeny adresy na doručovanie, znáša následky s tým
spojené osoba, ktorá si nesplnila svoju oznamovaciu povinnosť.

15.2

Výpoveď a odstúpenie od Zmluvy musia mať písomnú formu a musia byť doručené druhej Zmluvnej
strane. Výpoveď a odstúpenie od Zmluvy sa doručuje osobne alebo doporučene do vlastných rúk. Za
účinné doručenie výpovede alebo odstúpenia od Zmluvy sa považuje aj odmietnutie ich prevzatia
Zmluvnou stranou, ktorej je písomnosť určená, pričom zásielka sa bude považovať za doručenú
momentom odmietnutia prevzatia. Rovnako sa bude doručenie považovať za účinné aj v prípade, ak
adresát zásielku neprevezme z dôvodu neaktuálnosti adresy alebo z akéhokoľvek iného dôvodu,
pričom účinky doručenia výpovede alebo odstúpenia od Zmluvy nastanú v danom prípade dňom
vrátenia sa nedoručenej zásielky späť odosielateľovi, i keď sa adresát o obsahu zásielky nedozvedel.

15.3

Ustanoveniami odsekov 15.1 a 15.2 sa bude spravovať aj doručovanie ostatných písomností medzi
stranami (faktúry, dobropisy, upomienky, vyúčtovanie a pod.).

Článok 16

Záverečné ustanovenia

16.1

Táto Zmluva nadobúda platnosť dňom jej podpisu oboma zmluvnými stranami a účinnosť v deň
nasledujúci po zverejnení Zmluvy v Centrálnom registri zmlúv. (ďalej len „register“). Táto Zmluva je
povinne zverejňovanou zmluvou v zmysle § 5a Zákona o slobodnom prístupe k informáciám. Zmluvné
strany berú na vedomie a súhlasia, že táto Zmluva vrátane všetkých jej súčastí a príloh bude
zverejnená v registry. Povinné zverejnenie Zmluvy Objednávateľom nie je porušením povinnosti
mlčanlivosti.

16.2

Meniť alebo dopĺňať obsah tejto Zmluvy je možné len formou písomných dodatkov odsúhlasených
a podpísaných obidvomi zmluvnými stranami, ak v tejto Zmluve alebo jej prílohách nie je uvedené
inak. Uvedené sa netýka zmeny údajov uvedených v čl. 5 bode 5.2 tejto Zmluvy a kontaktných osôb
uvedených v záhlaví tejto Zmluvy, ktoré môže príslušná zmluvná strana zmeniť svojim jednostranným
rozhodnutím doručeným v písomnej forme druhej zmluvnej strane. Takáto zmena je účinná dňom
doručenia písomného oznámenia o zmene obsahujúceho aj meno a kontaktné údaje novej oprávnenej
osoby druhej Zmluvnej strane.

Strana 12 z 16

16.3

Práva a povinnosti zmluvných strán v zmluve výslovne neupravené sa riadia ustanoveniami
Obchodného zákonníka, Autorského zákona a súvisiacich predpisov, ako aj ostatnými všeobecne
záväznými právnymi predpismi platnými na území Slovenskej republiky.

16.4

Neoddeliteľnou súčasťou tejto Zmluvy sú nasledovné prílohy:
Príloha č. 1: Špecifikácia Portálu ezdravie,
Príloha č. 2: Cenová špecifikácia

16.5

Táto zmluva je vyhotovená v 2 rovnopisoch, po 1 rovnopise pre každú zmluvnú stranu

16.6

V prípade, že ktorékoľvek z ustanovení tejto Zmluvy sa stane neplatným, neúčinným alebo
nevykonateľným, nebude mať táto skutočnosť za následok neplatnosť, neúčinnosť alebo
nevykonateľnosť ostatných ustanovení tejto Zmluvy, pričom zmluvné strany sa zaväzujú príslušné
ustanovenie nahradiť novým, platným, účinným a vykonateľným ustanovením, ktoré sa svojím
významom a obsahom bude čo najviac približovať nahrádzanému ustanoveniu.

16.7

Zmluvné strany vyhlasujú, že túto Zmluvu uzavreli na základe vážnej a slobodnej vôle, s jej znením
sa oboznámili, obsahu porozumeli a na znak súhlasu potvrdili svojimi podpismi.

V Bratislave dňa .........................

V Bratislave dňa .........................

Za Zhotoviteľa:

Za Objednávateľa:

................................................
Ing. Viliam Vavro
predseda predstavenstva
KIOS a.s.

................................................
Ing. Peter Blaškovitš
generálny riaditeľ
Národné centrum zdravotníckych informácii

Strana 13 z 16

Príloha č. 1

Špecifikácia Portálu ezdravie

Technické informácie
Portál www.ezdravie.sk je postavený na platforme Windows server + Java + MS SQL a prevádzkovaný na
CMS Liferay.
Fulltextové vyhľadávanie v rámci portálu je založené na Remote Elastic search.
Produkčné prostredie portálu www.ezdravie.sk beží na 2 inštanciách. Jedna inštancia je vedená ako redakčná
časť, ktorá nie je prístupná z verejnej internetovej siete a druhá inštancia ako publikačná, ktorá je prístupná z
verejnej internetovej siete.
Celé riešenie je prevádzkované na Microsoft infraštruktúre vo vládnom cloude.
Aplikačný server je použitý Tomcat.
Testovacie prostredie aktuálne neexistuje.
Základné rozdelenie Portálu a jeho funkčnosť
Za obsah portálu je zodpovedná redakcia NCZI, ktorá prostredníctvom dodanej konfigurácie CMS Liferay
spravuje existujúci obsah a dotvára nový obsah v rámci dodaného a schváleného dizajnu.
Portál www.ezdravie.sk aktuálne beží v 2 jazykových mutáciách: SK, EN. Je možné pridať ľubovoľný počet
jazykových verzií stránky.
Obsah webu:
Domov
 O nás
 Projekt ezdravie
o Program implementácie elektronického zdravotníctva
o Projekt eS01
o Projekt eSZ-RFaRS
o Strategické dokumenty
 Mapa stránky
 Vyhlásenie o prístupnosti
 Pôvodný web
 RSS
 Rss (príspevky)
Funkcie
 Pripojenie do systému
 erecept
 evyšetrenie
 Elektronická zdravotná knižka
 Pacientský sumár
 emedikácia
 elab
 eobjednanie
Novinky
Podpora
 Zdravotnícky pracovník
o Úvod
o Novinky
o Časté otázky
o Dokumenty
Strana 14 z 16



Poskytovateľ zdravotnej starostlivosti
o Úvod
o Novinky
o Časté otázky
o Dokumenty
o Overené IS
o Služby operátora
 Dodávateľ IS
o Úvod
o Novinky
o Časté otázky
o Dokumenty
 Pacient
o Úvod
o Novinky
o Časté otázky
o Dokumenty
Udalosti
 Archív udalostí
O ezdravie
Kontakt
 Kontaktný formulár
Vyhľadávanie
Stránka neexistuje
Vlastné a upravené moduly
 úprava vstavaného modulu Zverejňovač príspevkov (úprava RSS, SEO, stránkovanie)
 úprava url pre friendly url tagy
 doplnenie oprávnenia ADD_VOTE do podmienky, aby bolo možné hlasovať na publikačnom serveri
 rozšírenie editora CkEditor o vkladanie iframe do editovaného textu
 rozšírenie editora CkEditor o vlastnosti vstavaného odrážkového a číselného zoznamu
upravenie zoznamu štýlov a panel nástrojov v editore CkEditor
 podpora kalendára pre iOS
 pridanie open graph tagov pre facebook
 úprava pôvodných jsp súborov (pridanie javascriptov pre fotogalériu, iCal portlet, Google Tag
Manager)
 odstránenie notifikačných správ (napr. pri zmene jazyku stránky)
 používateľské prispôsobenie vstavaných dialógových okien pre linku, obrázok a tabuľku
 odstránenie dedenia meta description a meta keywords
 portlet lekárne
 pridanie autocomplete pri vyhľadávaní
 úprava vstavaného modulu Anketa (úprava vzhľadu, zobrazenie ankety pre používateľa, ktorý ešte
nehlasoval, pridanie kotvy #anketa do URL po zahlasovaní v ankete, zobrazenie ankety pre
používateľa, ktorý už hlasoval)
 zmena vzhľadu vyhľadávacej stránky
 úprava výsledkov vo vyhľadávaní
 úprava friendly url
 pridanie mapovania friendly url pre stránku vyhľadávania a stránku s výsledkami vyhľadávania
 doplnené, prípadne aktualizované preklady textov v rôznych moduloch
 ezdravie layouty
 ezdravie téma

Strana 15 z 16

Príloha č. 2

Cenová špecifikácia

Položka

Počet/obdobie

Jednotková
cena za 1
mes./čd

Cena celkom
bez DPH

Cena celkom
s DPH

Technická údržba Portálu a ostatné
služby v rámci mesačného paušálu

12 mesiacov

1 000,00 €

12 000,00 €

14 400,00 €

Konzultácie

40 čd

380,00 €

15 200,00 €

18 240,00 €

Zmenové požiadavky

105 čd

380,00 €

39 900,00 €

47 880,00 €

Strana 16 z 16

