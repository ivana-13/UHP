Reg. č. UPS/US1/SEODMRIS/BEZ/2019/15573

Zmluva č. 347/OMIS/2019
o poskytovaní servisných služieb – Service Level Agreement (SLA)
uzavretá podľa § 269 ods. 2 zákona č. 513/1991 Zb. Obchodný zákonník v znení neskorších
predpisov a zákona č. 343/2015 Z. z. o verejnom obstarávaní a o zmene a doplnení niektorých
zákonov v znení neskorších predpisov (ďalej len „zákon o verejnom obstarávaní“)
(ďalej len „Zmluva“)
ČLÁNOK I.
ZMLUVNÉ STRANY

1.1

Objednávateľ:
Sídlo:
Zastúpený:
IČO:
DIČ:
Bankové spojenie:
IBAN účtu:
Kontaktná osoba:

Ústredie práce, sociálnych vecí a rodiny
Špitálska 8, 812 67 Bratislava
Ing. Marián Valentovič, MBA, generálny riaditeľ
a generálny tajomník služobného úradu
30 794 536
2021777780

(ďalej len „Objednávateľ“)
1.2

Poskytovateľ:
Sídlo:
Zastúpený:
IČO:
DIČ:
IČ DPH:
Zapísaný v registri:

SOFTIP, a.s.
Business Center Aruba, Galvaniho 7/D, 821 04 Bratislava
Ing. Dušan Guldan, predseda predstavenstva
36 785 512
2022390942
SK2022390942
Okresného súdu Bratislava I, oddiel: Sa, vložka č.4151/B

Bankové spojenie:
IBAN účtu:
Kontaktná osoba:
(ďalej len „Poskytovateľ“)
(Objednávateľ a Poskytovateľ spolu ďalej v texte aj ako „zmluvné strany“)
1.3

Zmluva je výsledkom verejného obstarávania nadlimitnej zákazky vyhlásenej v
Dodatku k Úradnému vestníku Európskej únie zo dňa 04.03.2019 pod číslom 2019/S

Strana 1 z 17

044-100541 a vo Vestníku verejného obstarávania č. 45/2019 zo dňa 05.03.2019 pod
značkou 4882 - MSS.
ČLÁNOK II.
ÚVODNÉ USTANOVENIA
2.1

Poskytovateľ vyhlasuje, že spĺňa všetky podmienky a požiadavky v tejto Zmluve
stanovené a je oprávnený túto Zmluvu uzavrieť a riadne plniť záväzky v nej
obsiahnuté.

2.2

Zmluvné strany pristupujú k uzavretiu tejto Zmluvy za účelom úpravy práv a
povinností pri poskytovaní servisných služieb ku komplexnému informačnému systému
SOFTIP PROFIT (ďalej len “KIS SOFTIP PROFIT“), ktorý bol Objednávateľovi
dodaný na základe v minulosti uzatvorených zmluvných vzťahov a následných
zmenových riešení medzi Objednávateľom a spoločnosťou Softip, a.s.. Zmluvné strany
uzatvárajú túto Zmluvu za účelom zabezpečenia garantovanej spoľahlivosti a
stabilnosti KIS SOFTIP PROFIT jeho užívateľom tak, aby bola zaistená požadovaná
úroveň dostupnosti servisných služieb, rýchle odstránenie prípadných problémov bez
negatívneho dopadu na procesy fungovania organizácie Objednávateľa a zároveň za
účelom úprav, zmien a/alebo aktualizácie, ktorá bude vynútená budúcimi
legislatívnymi zmenami, zmenami pracovných postupov a/alebo zmenou vnútorných
a/alebo vonkajších rozhraní systémov, s ktorými sa KIS SOFTIP PROFIT integruje
alebo bude integrovať, prípadne na základe požiadavky Objednávateľa.

2.3

Objednávateľ je podľa Zmluvy č. 2027015 uzatvorenej dňa 9.11.2007 vrátane jej
dodatkov, Zmluvy o dielo č. 2018037 uzatvorenej dňa 29.12.2008 vrátane jej dodatkov,
Zmluvy o dielo č. 2018017 uzatvorenej dňa 28.11.2008, Zmluvy o dielo č. 2019016
uzatvorenej dňa 27.11.2009, Zmluvy o dielo č. 20110011 uzatvorenej dňa 24.6.2010,
Zmluvy o dielo č. 412/OU/2012 uzatvorenej dňa 6.12.2012, Zmluvy o dielo č.
311/OaMIS/2014 uzatvorenej dňa 12.12.2014 oprávnený využívať aplikačné
programové vybavenia (ďalej len ako „APV“) KIS SOFTIP PROFIT, pričom je
nevyhnutné zabezpečiť efektívnu a bezpečnú prevádzku informačného systému,
garantovanú úroveň servisných služieb a to na základe tejto Zmluvy tak, aby KIS
SOFTIP PROFIT poskytoval kvalitnú a stabilnú úroveň funkčnosti.
ČLÁNOK III.
DEFINÍCIE POJMOV

Pokiaľ priamo z kontextu Zmluvy nevyplýva inak, majú nasledujúce slová, výrazy a pojmy
použité v tejto Zmluve a jej Prílohách nasledovný význam:

Akceptačné konanie

Akceptačné kritériá

proces schvaľovania implementácie úprav alebo zmien KIS
SOFTIP PROFIT, ktorého výsledkom je schválenie samotného
riešenia a jeho realizácie.
sú merateľné, technické alebo vecné parametre vopred dohodnuté
Zmluvnými stranami vo funkčnej špecifikácii konkrétneho riešenia
a spolu s funkčnou špecifikáciou sú odsúhlasené ešte pred
samotnou realizáciou riešenia.

Strana 2 z 17

Akceptačné testovanie

Akceptačný protokol

Aplikačné
programové
vybavenie (APV)

Autorský zákon

Osobohodina

CPZ / Centrum
podpory zákazníka

Dokumentácia

Dôverné informácie

Eskalačný
mechanizmus

proces preverenia funkčnosti implementovaných úprav alebo zmien
vykonávaný Objednávateľom a/alebo Poskytovateľom podľa
akceptačných kritérií.
dokument, ktorým Objednávateľ potvrdí splnenie podmienok
na implementáciu úpravy alebo zmeny informačného systému ako
výsledok akceptačného konania.
je počítačový program (programový kód vrátane programovej
dokumentácie), a to vo forme jednotlivého modulu (jeden
podsystém, príp. používateľský program) alebo celého
programového komplexu modulov, ktorý je zaradený do distribúcie
spoločnosti pod svojim obchodným názvom. Súčasťou APV je aj
údajová základňa, zahrňujúca databázovú štruktúru a dátový model,
využívaná modulmi APV. APV môže ďalej špecifikovať Zmluva.
Ak nie je výslovne stanovené inak, APV sa poskytuje iba v
strojovom texte a nezahŕňa podkladové materiály potrebné na
prípravu APV.
zákon číslo 185/2015 Z. z. o autorskom práve a právach súvisiacich
s autorským právom (autorský zákon), v znení neskorších
predpisov.
je základná merná jednotka fakturácie servisných služieb, za ktorú
sa považuje hodina práce jedného pracovníka Poskytovateľa
(vrátane čo i len začatej hodiny práce). Osobohodina trvá 60 minút.
internetová aplikácia s webovým rozhraním, ktorá umožňuje
elektronickú komunikáciu s Poskytovateľom a zber a
vyhodnocovanie prvotných záznamov o hlásení problémov
a požiadaviek Objednávateľa.
popis, detailná špecifikácia úprav alebo zmien KIS Softip Profit,
alebo iný dokument dodávaný podľa Zmluvy.
sú všetky informácie poskytnuté vedome či nevedome v ústnej
alebo v písomnej forme jednou Zmluvnou stranou druhej, vrátane
informácií, ktoré sa strany dozvedeli v súvislosti so Zmluvou, ako i
know-how, ktorým sa rozumejú všetky poznatky obchodnej,
výrobnej, technickej či ekonomickej povahy súvisiace s činnosťou
Zmluvnej strany, ktoré majú skutočnú alebo aspoň potenciálnu
hodnotu a ktoré nie sú v príslušných obchodných kruhoch bežne
dostupné a majú byť utajené. Za dôverné informácie sú ďalej
považované počítačové programy, diagnostika, dokumentácia a
akékoľvek ďalšie informácie, ktoré sú označené ako dôverné
informácie.
hierarchický postup riešenia otvorených Incidentov.

Strana 3 z 17

Funkčná špecifikácia
Garanti zmluvy

HOT LINE

HW infraštruktúra

Implementácia

Incident / Vada

Informačný systém

detailný popis požiadaviek kladených na informačný systém a
návrh ich riešenia
poverené osoby za Zmluvné strany.
poskytnutie odpovede cez Call centrum na otázky týkajúce sa
problémových situácií vzniknutých pri používaní APV, tzn. k
obsluhe APV, k problémovým stavom APV, k správaniu sa APV v
rozpore s opisom v programovej dokumentácii v časovom priestore
maximálne 15 minút, prijatie nahlásených problémov a reklamácií.
súbor hardvérových (HW) prostriedkov, sieťových komponentov a
ich sieťovej konfigurácie nevyhnutných pre prevádzku systému IS
SOFTIP PROFIT.
proces, pri ktorom sú požadované
zapracovávané do KIS SOFTIP PROFIT.

zmeny

alebo

úpravy

incident/vada je stav, pri ktorom dôjde k neplánovanému prerušeniu
alebo degradácii poskytovanej služby. Tento stav musí byť
odstránený okamžite, a to trvalým alebo náhradným riešením.
je APV (alebo skupina APV), ktoré je obvykle upravené do
jednotného systému na základe zmluvy so zákazníkom.

komplexný informačný systém Objednávateľa, na ktorý sa viaže
KIS SOFTIP PROFIT poskytovanie Servisných služieb podľa tejto Zmluvy.

Konzultácia/
konzultačná služba

Kritický incident

Legislatívna podpora

Licencia

konzultácia je Objednávateľom vyžiadaná odborná činnosť
špecialistov Poskytovateľa, ktorá sa týka implementovaného alebo
navrhovaného riešenia. Na poskytovanie konzultácií sa nevzťahuje
reakčná doba ani doba neutralizácie stanovená touto Zmluvou.
Konzultácie môžu byť súčasťou riešenia konkrétnej požiadavky
Objednávateľa, prípadne môžu byť vyžiadané na základe
samostatnej požiadavky.
aj kritická chyba/vada aplikácie/í ohrozujúca zabezpečenie
základných činností aplikácií v rámci softvéru. Ide o chybu, majúcu
taký vplyv, že podstatné časti funkcionality APV sú u zákazníka
nepoužiteľné
pre
zabezpečenie
činností,
vyplývajúcich
zo zákonných noriem a zákazník nemôže pokračovať v práci
náhradným spôsobom pomocou APV.
poskytovanie aktuálnych verzií APV so zapracovanými zmenami
právnych predpisov súvisiacich s funkciami APV.
písomný súhlas Poskytovateľa vo forme licenčnej zmluvy alebo
licenčného dojednania v inej zmluve v súlade s autorským zákonom
na použitie APV zákazníkom (príp. i ďalšími osobami). Zmluva
špecifikuje podmienky udelenia licencie. Ak také dojednanie alebo
Strana 4 z 17

jeho časť chýba, licencia je udeľovaná podpisom preberacieho
protokolu ako nevýhradná, neprenositeľná, časovo a vecne
neobmedzená v rozsahu majetkových práv autora a územne
obmedzená na územie Slovenskej republiky.

Nekritický incident

Objednávka
Obchodný zákonník

Oprávnená osoba
objednávateľa

Požiadavka

Prevádzka , údržba
a podpora KIS
SOFTIP PROFIT

Problém
Projektový manažér
Poskytovateľa

drobná chyba/vada porucha aplikácie/í, ktorá neobmedzuje
zabezpečenie prevádzky softvéru a elektronických služieb alebo
jeho/ich častí a nemá dôsledky na využívanie a prevádzku softvéru.
je to dokument, ktorým objednávateľ objedná ďalšie zmeny
a požiadavky v zmysle bodu 4.1.2 tejto Zmluvy, v nadväznosti na
bod 7.4 Zmluvy.
zákon číslo 513/1991 Zb. Obchodný zákonník v znení neskorších
predpisov.
osoba, ktorá je oprávnená nahlasovať, riešiť a potvrdzovať
vyriešenie problémov spôsobmi uvedenými v tejto Zmluve a
zadávať požiadavky a potvrdzovať ich vybavenie podľa tejto
Zmluvy.
každá požiadavka Objednávateľa na poskytnutie servisných služieb
v rozsahu tejto Zmluvy.
zahŕňa zabezpečenie garantovanej spoľahlivosti a dostupnosti KIS
SOFTIP PROFIT, servisné služby zahŕňajúce najmä, no nie však
výhradne legislatívnu podporu, odstraňovanie incidentov,
posudzovanie, inštaláciu, konfiguráciu a/alebo parametrizáciu KIS
SOFTIP PROFIT a/alebo zabezpečenie prechodu KIS SOFTIP
PROFIT na nové verzie, poskytnutie aktualizovaných verzií APV
reflektujúcich vývoj v oblasti informačných technológií, ak k takej
aktualizácii dôjde počas poskytovania podpory, ďalšie
administrátorské práce a práce vykonávané na základe hlásení
Objednávateľa na CPZ, bližšie definované v tejto Zmluve (paušálne
služby).
príčina jedného alebo viacerých incidentov.
osoba vymenovaná Poskytovateľom, ktorá riadi práce na projekte.
Je zodpovedný za detailné plánovanie, koordináciu a kontrolu
všetkých činností vykonávaných v rámci realizácie projektu.

Projektový manažér
Objednávateľa

osoba vymenovaná Objednávateľom, ktorá je zodpovedná za
zabezpečenie zdrojov a kapacít Objednávateľa potrebných pre
riadnu realizáciu projektu. Je zodpovedná za aktívnu spoluprácu
zamestnancov Objednávateľa v spoločných pracovných tímoch.

Reakčná doba

časový úsek od okamihu, kedy pracovník Call centra potvrdí
zákazníkovi prijatie nahláseného prvotného záznamu do začiatku
jeho riešenia, s právom prerušiť riešenie nahláseného prvotného
Strana 5 z 17

záznamu počas pracovného voľna a pracovného pokoja.

SLA parameter

Servisné služby

Súťažné podklady

SW

SW infraštruktúra

SW komponent 3.
strany

Úpravy a zmeny

Užívateľ
Zákazník

akákoľvek merateľná hodnota určená v tejto Zmluve, ktorá je v
rámci servisných služieb prevádzky, podpory a údržby KIS SOFTIP
PROFIT záväzná, pričom servisné služby musia byť vykonávané s
dodržaním týchto parametrov.
špecifikácia podmienok, vzájomných práv a povinností Zmluvných
strán a rozsahu poskytovania servisných služieb prevádzky, údržby
a podpory pre KIS SOFTIP PROFIT a taktiež riešenia a realizácie
úprav a zmien KIS SOFTIP PROFIT.
súťažné podklady v zmysle § 42 Zákona o verejnom obstarávaní,
ktoré obsahujú podrobné vymedzenie predmetu zákazky, verejného
obstarávania, ktorého výsledkom je táto Zmluva.
Poskytovateľom vytvorená samostatná časť podporovaného KIS
SOFTIP PROFIT, ktorú možno používať nezávisle od ostatných
komponentov, zahrňujúcu SW infraštruktúru, na ktorej je
prevádzkovaná.
softvérová (SW) infraštruktúra predstavuje súbor SW komponentov
tretích strán, ktoré sú inštalované na HW prostriedkoch a vytvárajú
prostredie pre fungovanie SW komponentov
KIS SOFTIP
PROFIT.
komponent SW, ktorý je bežne dostupným tovarom alebo službou
na trhu a/alebo súčasť voľne šíriteľného SW (operačné systémy,
databázy, zálohovacie systémy, monitorovacie systémy,
bezpečnostné systémy, programovacie nástroje atď.) Za SW
komponent 3. strany sa na účely tejto Zmluvy nepovažuje samotný
KIS SOFTIP PROFIT a jeho komponenty.
úpravy a zmeny KIS ktoré nepredstavujú rozšírenie funkčnosti KIS.
Ide najmä o úpravy zamerané na zlepšenie používateľského
komfortu, tvorba zostáv a výstupov, úprava nastavení a parametrov
KIS a pod. Služby sú poskytované na základe požiadaviek
Objednávateľa vzniknutých najmä v dôsledku legislatívnych zmien,
zmien v pracovných postupoch, zmien vnútorných rozhraní alebo
vonkajších rozhraní systémov, s ktorými sa KIS SOFTIP PROFIT
integruje alebo bude integrovať. Ich zadanie nie je zo strany
Poskytovateľa nárokovateľné.
zamestnanec Objednávateľa (vrátane jeho podriadených
organizačných zložiek a subjektov v jeho zriaďovateľskej
pôsobnosti), ktorý v rámci svojej pridelenej agendy využíva KIS
Softip Profit.
subjekt na základe licencie oprávnený využívať KIS Softip Profit.

Strana 6 z 17

Závažný incident

Zmenová požiadavka

hlavná chyba/vada aplikácie/í, ktorá neohrozuje základné činnosti
aplikácií v rámci softvéru. Spôsobuje však problémy s využívaním
a prevádzkovaním softvéru alebo jeho komponentov. Umožňuje
prevádzku bez dôsledkov na konzistenciu dát a výsledky
spracovania. Je možné ju dočasne vyriešiť organizačným opatrením
prevádzkovateľa.
požiadavka na úpravu alebo zmenu funkčnosti KIS SOFTIP
PROFIT oproti pôvodnej funkčnosti.
ČLÁNOK IV.
PREDMET ZMLUVY

4.1

Poskytovateľ sa zaväzuje za podmienok uvedených v tejto Zmluve, v súlade s účelom
tejto Zmluvy poskytovať Objednávateľovi servisné služby zahŕňajúce servis APV,
správu APV, údržbu a podporu APV, vrátane proaktívnych ako aj reaktívnych činností
a realizáciu úprav a zmien APV podľa požiadaviek Objednávateľa v nasledovnom
rozsahu:
4.1.1 Prevádzka, údržba a podpora pre KIS SOFTIP PROFIT v súlade s Prílohou č. 1
tejto Zmluvy (ďalej len „služby podľa bodu 4.1.1 Zmluvy“);
4.1.2 Realizácia úprav a zmien KIS SOFTIP PROFIT na základe požiadavky
Objednávateľa v súlade s Prílohou č. 2 tejto Zmluvy výlučne na základe
vystavenej objednávky na požadované úpravy a zmeny a to spôsobom
uvedeným v článku VII. tejto Zmluvy (ďalej len „služby podľa bodu 4.1.2
Zmluvy“);
(ďalej spolu aj ako „servisné služby“).

4.2 Záväzku Poskytovateľa v zmysle bodu 4.1 tejto Zmluvy zodpovedá záväzok
Objednávateľa za riadne a včas poskytnuté služby uhradiť Poskytovateľovi zmluvne
dohodnutú cenu podľa článku VI. Zmluvy.
4.3

Služby poskytované Poskytovateľom pre Objednávateľa v zmysle tejto Zmluvy sú
vykonávané v KIS SOFTIP PROFIT Objednávateľa v rozsahu a spôsobom uvedeným
v tejto Zmluve.
ČLÁNOK V.
MIESTO PLNENIA A DOBA PLNENIA

5.1

Miestom plnenia, ak v zmluve nie je uvedené inak, je sídlo Objednávateľa.

5.2

Pokiaľ to povaha plnenia tejto Zmluvy umožňuje, je Poskytovateľ oprávnený
poskytovať servisné služby aj vzdialeným prístupom alebo inak z miesta odlišného od
miesta plnenia uvedeného v predchádzajúcom bode tejto Zmluvy.

5.3

Služby podľa bodu 4.1.1 Zmluvy poskytuje Poskytovateľ priebežne po dobu platnosti a
účinnosti tejto Zmluvy, a to spôsobom špecifikovaným v Prílohe č. 1 tejto Zmluvy.

5.4

Služby podľa bodu 4.1.2 Zmluvy poskytuje Poskytovateľ bez zbytočného odkladu odo
dňa, kedy si ich poskytnutie Objednávateľ objedná v súlade s touto Zmluvou.

Strana 7 z 17

ČLÁNOK VI.
CENA A PLATOBNÉ PODMIENKY
6.1

Cena za poskytnuté služby podľa tejto Zmluvy je stanovená dohodou zmluvných strán
podľa zákona Národnej rady Slovenskej republiky č. 18/1996 Z. z. o cenách v znení
neskorších predpisov a vyhlášky Ministerstva financií Slovenskej republiky č. 87/1996
Z. z., ktorou sa vykonáva zákon Národnej rady Slovenskej republiky č. 18/1996 Z. z.
o cenách v znení neskorších predpisov.

6.2

Maximálna cena za poskytnuté servisné služby počas trvania tejto Zmluvy je spolu vo
výške 3 418 648,00 EUR bez DPH (slovom trimiliónyštyristoosemnásťtisíc
šesťstoštyridsaťosem EUR bez DPH), t.j. 4 102 377,60 EUR s DPH (slovom
štyrimiliónystodvatisíctristosedemdesiatsedem EUR šesťdesiat centov s DPH).

6.3

Objednávateľ sa zaväzuje, že počas platnosti tejto Zmluvy Poskytovateľovi za služby
podľa bodu 4.1.1 Zmluvy zaplatí mesačne zmluvnú cenu vo výške 64 296,50 EUR bez
DPH (slovom šesťdesiatštyritisícdvestodeväťdesiatšesť EUR päťdesiat centov bez
DPH), t.j. 77 155,80 EUR s DPH (slovom sedemdesiatsedemtisícstopäťdesiatpäť EUR
osemdesiat centov s DPH), a to za každý aj začatý kalendárny mesiac. V rámci
mesačnej zmluvnej ceny podľa tohto bodu Zmluvy má Objednávateľ nárok na 384
osobohodín na realizáciu drobných úprav a zmien a realizáciu školení používateľov.
Objednávateľ má právo prečerpať stanovený počet osobohodín v kalendárnom mesiaci
na úkor osobohodín v ďalších mesiacoch, alebo v prípade nedočerpania preniesť tieto
osobohodiny do ďalších mesiacov plnenia zmluvy.

6.4

Objednávateľ uhradí cenu podľa bodu 6.3 za služby špecifikované v bode 4.1.1 tejto
Zmluvy na základe faktúr vystavených Poskytovateľom.

6.5

Objednávateľ a Poskytovateľ sa dohodli na cene za služby poskytované podľa bodu
4.1.2 Zmluvy a stanovili ju na sumu 98,00 EUR bez DPH (slovom deväťdesiatosem
EUR bez DPH), t.j. 117,60 EUR s DPH (slovom stosedemnásť EUR šesťdesiat centov s
DPH) za 1 (jednu) osobohodinu poskytovania služieb podľa bodu 4.1.2. Maximálny
finančný limit Objednávateľa za poskytnutie služieb podľa bodu 4.1.2 Zmluvy počas
celého trvania zmluvy nesmie presiahnuť sumu 332 840,00 EUR bez DPH.
Poskytovateľ poskytne služby podľa bodu 4.1.2 výhradne na základe písomnej
objednávky Objednávateľa. Služby podľa bodu 4.1.2 sú zo strany Poskytovateľa voči
Objednávateľovi nenárokovateľné.

6.6

Cena za konkrétnu službu poskytovanú podľa bodu 4.1.2 Zmluvy v KIS SOFTIP
PROFIT bude vypočítaná ako súčin Zmluvnými stranami odsúhlasených osobohodín pri
poskytnutí služieb podľa bodu 4.1.2 Zmluvy a ceny za 1 osobohodinu uvedenú v bode
6.5 Zmluvy.

6.7

Objednávateľ uhradí cenu v zmysle bodu 6.5 Zmluvy za služby poskytované podľa
bodu 4.1.2 Zmluvy na základe faktúr doručených Poskytovateľom, pričom Poskytovateľ
je oprávnený vystaviť faktúru až po podpise akceptačného protokolu objednaných
služieb, ktorého fotokópia bude tvoriť prílohu príslušnej faktúry.

6.8

Splatnosť faktúr je tridsať (30) kalendárnych dní odo dňa preukázateľného doručenia
príslušnej faktúry Objednávateľovi.
Strana 8 z 17

6.9

Poskytovateľom vystavená faktúra musí obsahovať:
označenie zmluvných strán, ich sídlo, IČO, IČ DPH,
číslo faktúry,
číslo tejto Zmluvy,
deň vystavenia a deň splatnosti faktúry,
označenie peňažného ústavu a IBAN účtu, na ktorý má Objednávateľ poukázať
finančné prostriedky,
- fakturovanú sumu v EUR,
- pečiatku a podpis oprávnenej osoby Poskytovateľa,
- fotokópiu Objednávateľom podpísaného preberacieho/akceptačného protokolu služieb
podľa Prílohy č. 3, v prípade servisných služieb poskytovaných v zmysle tejto
Zmluvy, spočívajúcich v zmenách a úpravách APV.
-

6.10 Objednávateľ má právo vrátiť vystavenú faktúru Poskytovateľovi, ak vystavená faktúra
obsahuje nesprávne cenové alebo iné údaje alebo neobsahuje náležitosti daňového
dokladu podľa všeobecne záväzných právnych predpisov Slovenskej republiky alebo ak
neobsahuje náležitosti podľa bodu 6.9 tejto Zmluvy. Takto Objednávateľom vrátenú
faktúru Poskytovateľ podľa charakteru nedostatkov buď opraví alebo vystaví novú. V
takom prípade sa zastaví plynutie lehoty splatnosti faktúry a nová 30 dňová lehota
splatnosti začne plynúť dňom riadneho doručenia opravenej alebo novej faktúry
Objednávateľovi.
6.11 Faktúra sa uhrádza výhradne prevodným príkazom. V prípade, ak nastane omeškanie
platby faktúry z dôvodov na strane Štátnej pokladnice, nie je Objednávateľ po túto dobu
v omeškaní so zaplatením čiastok uvedených v tejto faktúre. Faktúra sa považuje za
uhradenú dňom odpísania fakturovanej čiastky z účtu Objednávateľa.
6.12 V prípade omeškania Objednávateľa s plnením jeho peňažných záväzkov má
Poskytovateľ nárok na zaplatenie úroku z omeškania vo výške ustanovenej v § 369 ods.
2 Obchodného zákonníka za každý deň omeškania.
ČLÁNOK VII.
SPÔSOB POSKYTOVANIA A PREVZATIA SLUŽIEB
7.1

Všetky na základe tejto zmluvy poskytované servisné služby, prevádzky, údržby a
podpory sú bližšie špecifikované v Prílohách č. 1, 2, 4 a 5.

7.2

Službu Hot Line špecifikovanú v Prílohe č. 1 Zmluvy je Poskytovateľ povinný
zabezpečovať v pracovných dňoch v čase od 8:00 do 16:00 hod na telefónnom čísle
xxx/xxxx xxx.

7.3

Poskytovateľ je povinný bezodkladne po nadobudnutí účinnosti tejto zmluvy zabezpečiť
Objednávateľovi prístup do centra podpory zákazníka (ďalej len „CPZ“).

7.4

Služby poskytované podľa bodu 4.1.2 Zmluvy poskytuje Poskytovateľ na základe
písomnej objednávky Objednávateľa. Pred vyhotovením funkčnej špecifikácie zmien a
úprav funkcionality KIS SOFTIP PROFIT si Zmluvné strany spôsobom určeným v tejto
Zmluve vzájomne odsúhlasia predmet a rozsah úprav, predpokladaný rozsah prácnosti
v osobohodinách, a tiež vymedzia čas, v akom sa predpokladá jeho realizácia.

Strana 9 z 17

7.5

Zmluvné strany sa dohodli, že pri úprave KIS SOFTIP PROFIT podľa bodu 4.1.2
Zmluvy sa zaväzujú dodržiavať nasledovný postup:
7.5.1 V prípade potreby zabezpečenia úpravy KIS SOFTIP PROFIT, Objednávateľ
požiada Poskytovateľa formou požiadavky zaevidovanej v CPZ o návrh analýzy
riešenia, odhad prácnosti, ceny a času nevyhnutného na riešenie požiadavky.
Poskytovateľ vyhodnotí, či ide o zmenovú požiadavku a
7.5.1.1 ak ide o zmenovú požiadavku, predloží spracované podklady
Objednávateľovi na rozhodnutie o ďalšom postupe,
7.5.1.2 ak nepôjde o zmenovú požiadavku, zrealizuje požiadavku v rámci
servisnej činnosti podľa bodu 4.1.1 Zmluvy.
7.5.2 Ak Objednávateľ na základe predložených podkladov v zmysle bodu 7.5.1.1
vyhodnotí, že nebude žiadať požiadavku v takom rozsahu realizovať, zaeviduje
túto skutočnosť v CPZ ako uzavretú. V prípade ak Objednávateľ na základe
predložených podkladov podľa bodu 7.5.1.1 vyhodnotí, že bude žiadať
požiadavku realizovať, v CPZ potvrdí predmet požiadavky, obsah a rozsah
plnenia.
7.5.3 Na základe potvrdenej požiadavky podľa bodu 7.5.2 Zmluvy je Poskytovateľ
povinný v lehote stanovenej Objednávateľom spracovať a predložiť
Objednávateľovi na schválenie funkčnú špecifikáciu s popisom riešenia a
časovým harmonogramom realizácie požiadavky. Momentom schválenia
funkčnej špecifikácie Objednávateľom, vystaví Objednávateľ písomne
objednávku, na základe ktorej Poskytovateľ začína s realizáciou
Objednávateľovej požiadavky. Výsledkom realizácie je riadne a včas dodaná
požadovaná úprava podľa odsúhlasenej funkčnej špecifikácie, pričom
odovzdanie požadovanej úpravy prebehne formou akceptačného testovania.
7.5.4 Služby poskytované Poskytovateľom podľa bodu 4.1.2 Zmluvy prevezme
Objednávateľ podpísaním preberacieho/akceptačného protokolu služieb, ktorého
vzor je uvedený v Prílohe č. 3 Zmluvy najneskôr v lehote desať (10)
kalendárnych dní odo dňa úspešného vykonania akceptačného testovania.

7.6

Poskytovateľ sa zaväzuje byť počas platnosti a účinnosti tejto zmluvy držiteľom
platných certifikátov ISO 9001, ISO 10006, ISO 14001, ISO/IEC 27001 a OHSAS
18001STN a poskytované servisné služby podľa tejto Zmluvy musia po celú dobu
plnenia spĺňať okrem vlastností dojednaných v tejto Zmluve, pokiaľ je to uplatniteľné aj
požiadavky ISO 9001, ISO 10006, ISO 14001, ISO/IEC 27001 a OHSAS 18001STN.
ČLÁNOK VIII.
OSOBITNÉ USTANOVENIA

8.1

Zmluvné strany spoločne vyhlasujú, že sú si vedomé, že služby Poskytovateľ poskytne
výhradne k APV špecifikovanom v Prílohe č. 5 tejto Zmluvy, a to iba za podmienky, že
Objednávateľ také APV používa oprávnene a že plní svoje záväzky spojené s takýmto
oprávnením.

8.2

Ak Poskytovateľ poskytne Objednávateľovi v rámci plnení tejto Zmluvy autorské dielo
v zmysle § 3 autorského zákona, poskytuje Poskytovateľ Objednávateľovi k takému
dielu licenciu v zmysle bodu 8.3 tejto Zmluvy, a to s účinnosťou odo dňa podpísania
preberacieho/akceptačného protokolu.

Strana 10 z 17

8.3

Licencie podľa tejto Zmluvy sa udeľujú ako nevýhradné, neprevoditeľné, časovo a
vecne neobmedzené v rozsahu majetkových práv autora a územne obmedzené na
územie Slovenskej republiky.

8.4

Pokiaľ v rámci plnenia predmetu tejto Zmluvy Poskytovateľ použije autorské dielo
tretej strany, je povinný zabezpečiť súhlas autora diela na použitie autorského diela
tretej osobe a na plnenie podľa tejto Zmluvy.

8.5

Objednávateľ je oprávnený používať autorské diela tretej strany v súlade s ich
funkčným vymedzením podľa tejto Zmluvy a v súlade s pokynmi Poskytovateľa
poskytnutými formou dokumentácie či v rámci zaškolenia. Ak táto Zmluva nestanoví
inak, Objednávateľ nemá oprávnenie zasahovať alebo upravovať autorské dielo s
výnimkou zásahov, ktoré v súlade s donucujúcimi ustanoveniami právnych predpisov
nevyžadujú súhlas poskytovateľa licencie.

8.6

Objednávateľ je oprávnený využívať autorské dielo v zmysle bodu 8.2 tejto Zmluvy
v súlade s ustanovením § 89 autorského zákona a udelenou licenciou v zmysle bodu 8.3
tejto Zmluvy, pričom odmena za udelenie licencie na používanie autorského diela je
zahrnutá v maximálnej cene podľa bodu 6.2 tejto Zmluvy.

8.7

Predchádzajúce ustanovenia tohto článku sa nevzťahujú na systémové vybavenie, ak je
poskytované v súlade s touto Zmluvou, ani na APV s výnimkou tých súčastí APV, ktoré
boli Objednávateľovi poskytnuté výhradne pri plnení záväzkov Poskytovateľa z tejto
Zmluvy. Používateľské práva Objednávateľa vo vzťahu k systémovému vybaveniu sú
špecifikované v tejto Zmluve a/alebo v dokumentácii, poskytnutej Poskytovateľom
spoločne s takýmto vybavením.

8.8

Zmluvné strany výslovne vyhlasujú, že ak pri plnení podľa tejto Zmluvy vznikne
činnosťou Poskytovateľa a Objednávateľa dielo spoluautorov podľa autorského zákona,
dohodnú sa strany na spôsobe riešenia vzájomných práv k takému dielu, a to bez
zbytočného omeškania odo dňa, kedy k tomu jedna strana druhú stranu písomne vyzve,
ak sa zmluvné strany nedohodnú inak.
ČLÁNOK IX.
PRÁVA A POVINNOSTI ZMLUVNÝCH STRÁN

9.1

Poskytovateľ sa touto Zmluvou zaväzuje:
9.1.1 poskytovať služby podľa tejto Zmluvy s odbornou starostlivosťou, riadne a včas,
a to za predpokladu poskytnutia potrebnej súčinnosti Objednávateľa a včasného
plnenia ďalších záväzkov Objednávateľa, pokiaľ sú tieto objektívne nevyhnutné
pre plnenie záväzkov Poskytovateľa;
9.1.2 pri vykonávaní prác v sídle Objednávateľa dodržiavať predpisy o ochrane
bezpečnosti práce a zdravia pri práci, požiarnej ochrany, hygieny práce a
životného prostredia;
9.1.3 zaistiť, aby jeho pracovníci dodržiavali všetky interné predpisy Objednávateľa,
s ktorými boli Objednávateľom vopred oboznámení;
9.1.4 chrániť práva duševného vlastníctva Objednávateľa, ako aj práva tretích osôb,
ktoré by mohli byť plnením Zmluvy dotknuté;

Strana 11 z 17

9.1.5 dodržiavať povinnosti ochrany osobných údajov v súlade so zákonom č. 18/2018
Z.z. o ochrane osobných údajov a o zmene a doplnení niektorých zákonov.
9.2

Objednávateľ sa zaväzuje spolupracovať s Poskytovateľom pri plnení tejto Zmluvy,
najmä mu s dostatočným predstihom poskytovať potrebnú súčinnosť, úplné, pravdivé
a včasné informácie potrebné pre riadne plnenie záväzkov Poskytovateľa, a to v rozsahu
potrebnom pre včasné a riadne plnenia Poskytovateľa, najmenej v rozsahu
špecifikovanom v Prílohe č. 4 tejto Zmluvy.
ČLÁNOK X.
ZODPOVEDNOSŤ ZA VADY A ZÁRUKA

10.1 Poskytovateľ zodpovedá za Incidenty/Vady vzniknuté počas trvania tejto Zmluvy, ako
aj za Incidenty/Vady vzniknuté po poskytnutí požadovaných servisných služieb
v zmysle tejto Zmluvy, ak boli spôsobené porušením jeho povinností vyplývajúcich
z tejto Zmluvy.
10.2 Pri vadnom plnení Poskytovateľ zodpovedá za Incidenty/Vady spôsobené konaním
alebo opomenutím konania svojich zamestnancov a subdodávateľov alebo
skutočnosťou, že servisné služby boli poskytnuté odlišne od dohodnutých servisných
služieb podľa tejto Zmluvy. Pri výskyte Incidentov/Vád je Objednávateľ povinný
oznámiť Poskytovateľovi vznik vady a Poskytovateľ je povinný ich odstrániť v lehote
podľa Tabuľky 1 Prílohy č. 1 v závislosti od závažnosti incidentu/vady, ak sa zmluvné
strany nedohodli inak. Objednávateľ oznamuje Poskytovateľovi Incidenty/Vady
výhradne prostredníctvom CPZ. Reakčný čas na odozvu Poskytovateľa po doručení
upozornenia na vady Objednávateľom prostredníctvom CPZ je 24 hod. od evidencie
vady na CPZ počas pracovných dní.
10.3 Zmluvné strany sa zaväzujú písomne upozorniť druhú zmluvnú stranu bez zbytočného
odkladu na vzniknuté okolnosti vylučujúce zodpovednosť brániace riadnemu plneniu
tejto Zmluvy. Zmluvné strany sa zaväzujú k vyvinutiu maximálneho úsilia k odvráteniu
a prekonaniu okolností vylučujúcich zodpovednosť. Zmluvné strany sa dohodli, že ak
niektorá zmluvná strana bude mať informáciu o akejkoľvek skutočnosti alebo okolnosti,
ktorá by mohla byť spôsobilá priamo či nepriamo zmariť alebo podstatne sťažiť plnenie
tejto Zmluvy, je táto zmluvná strana povinná okamžite o tejto skutočnosti alebo
okolnosti písomne vyrozumieť druhú zmluvnú stranu.
10.4 Na servisné služby poskytované v zmysle tejto Zmluvy, spočívajúce v zmenách a
úpravách APV, t.j. na všetky servisné služby podľa bodu 4.1. Zmluvy poskytuje
Poskytovateľ záruku v trvaní 24 mesiacov odo dňa podpísania protokolu o akceptovaní
úpravy a zmeny APV do prevádzky. Záruka sa vzťahuje na prevádzkyschopnosť a
funkčnosť APV.
10.5 Poskytovateľ je povinný v záručnej dobe v zmysle bodu 10.4 Zmluvy na svoje náklady
poskytovať Objednávateľovi záručný servis, ktorý spočíva v bezodplatnom odstránení
vád plnenia a nedostatkov, na ktoré sa záruka vzťahuje, v dohodnutej lehote.
10.6 Uplatnením zodpovednosti za vady poskytnutých servisných služieb nie je dotknutá
zodpovednosť za škodu, ktorá v dôsledku vadného plnenia Objednávateľovi vznikla.

Strana 12 z 17

ČLÁNOK XI.
ZMLUVNÉ POKUTY A ZODPOVEDNOSŤ ZA ŠKODU
11.1 Ak sa Poskytovateľ dostane do omeškania s poskytnutím servisných služieb v zmysle
tejto Zmluvy alebo do omeškania s poskytnutím služby podľa vzájomného dojednania
zmluvných strán v prípade konkrétnej servisnej služby, Objednávateľ má právo uplatniť
si voči Poskytovateľovi zmluvnú pokutu vo výške 0,05% z maximálnej zmluvnej ceny s
DPH uvedenej v bode 6.2 Zmluvy, ak je Poskytovateľ v omeškaní s poskytnutím
servisných služieb poskytovaných podľa bodu 4.1.1 a 4.1.2 Zmluvy za každý, aj začatý
deň omeškania. Poskytovateľ sa zaväzuje, že takúto zmluvnú pokutu zaplatí
Objednávateľovi najneskôr do 30 dní odo dňa doručenia jej vyúčtovania.
11.2 Ak sa Poskytovateľ dostane do omeškania s odtraňovaním vád APV, Objednávateľ má
právo uplatniť si voči Poskytovateľovi zmluvnú pokutu vo výške 0,05% z maximálnej
zmluvnej ceny s DPH uvedenej v bode 6.2 Zmluvy za každý, aj začatý deň omeškania.
Poskytovateľ sa zaväzuje, že takúto zmluvnú pokutu zaplatí Objednávateľovi najneskôr
do 30 dní odo dňa doručenia jej vyúčtovania.
11.3 Každá zo zmluvných strán zodpovedá za spôsobenú škodu v rámci platných právnych
predpisov a tejto Zmluvy. Obe strany sa zaväzujú k vyvinutiu maximálneho úsilia k
predchádzaniu škodám a k minimalizácii vzniknutých škôd.
11.4 Nárok na náhradu škody zmluvnej strane nevzniká, ak k porušeniu zmluvných
povinností došlo v dôsledku okolností vylučujúcich zodpovednosť v zmysle
ustanovenia § 374 Obchodného zákonníka v platnom znení.
11.5 Poskytovateľ nezodpovedá za škody vzniknuté poškodením alebo stratou dát, ktoré:
11.5.1 boli spôsobené nevhodným softvérovým a/alebo hardvérovým vybavením,
Objednávateľa, alebo nevhodným použitím systémového a aplikačného softvéru
(t. j. v rozpore s používateľskou alebo administrátorskou dokumentáciou, resp.
technickou alebo prevádzkovou dokumentáciou),
11.5.2 spočívajú v nefunkčnosti APV vyvolanej poruchou serveru, hardvérového
vybavenia, elektrickou napájacou a komunikačnou sieťou Objednávateľa,
počítačovými vírusmi, preplnením diskových médií,
11.5.3 boli spôsobené neodbornou činnosťou Objednávateľa,
11.5.4 neboli spôsobené Poskytovateľom dodaným Softvérom. Zmluvné strany sú
povinné sa vopred informovať o spôsobe práce v inom programovom prostredí
v prípade poskytovania Servisných služieb za iných podmienok než sa dohodlo
v tejto Zmluve.
ČLÁNOK XII.
TRVANIE ZMLUVY
12.1 Táto Zmluva sa uzatvára na obdobie 48 mesiacov odo dňa nadobudnutia jej účinnosti,
t.j. od prvého dňa kalendárneho mesiaca nasledujúceho po mesiaci, v ktorom bude
zmluva zverejnená v Centrálnom registri zmlúv.
12.2 Zmluvu je možné ukončiť nasledovným spôsobom:
a) písomnou dohodou Zmluvných strán,
Strana 13 z 17

b) výpoveďou ktorejkoľvek zmluvnej strany,
c) odstúpením.
12.3 Zmluvné strany majú právo zmluvný vzťah ukončiť výpoveďou aj bez uvedenia
dôvodu s trojmesačnou výpovednou lehotou, ktorá začína plynúť prvým dňom
kalendárneho mesiaca nasledujúceho po doručení písomnej výpovede druhej zmluvnej
strane.
12.4 Zmluvné strany majú právo odstúpiť od tejto Zmluvy podľa § 344 a nasl. zákona
č. 513/1991 Zb. Obchodný zákonník v platnom znení. Odstúpením jednej zo
zmluvných strán zanikajú všetky práva a povinnosti zmluvných strán vyplývajúce
z tejto Zmluvy ku dňu doručenia odstúpenia druhej zmluvnej strane, okrem nárokov na
náhradu spôsobenej škody a nároku na zmluvnú pokutu. Právne účinky odstúpenia od
tejto Zmluvy nastávajú dňom doručenia písomného oznámenia o odstúpení druhej
zmluvnej strane.
12.5 Ktorákoľvek Zmluvná strana môže odstúpiť od tejto Zmluvy z dôvodu podstatného
porušenia záväzku druhej Zmluvnej strany.
12.6 Za podstatné porušenie záväzku sa považuje omeškanie s plnením záväzku zmluvnej
strany, ktoré trvá po dobu viac ako tridsať (30) kalendárnych dní, ak povinná Zmluvná
strana nezjedná nápravu ani v dodatočnej lehote, ktorú jej poskytne oprávnená Zmluvná
strana v písomnom oznámení, v ktorom špecifikuje porušenie záväzku, ktorého sa
dovoláva. Taká primeraná lehota nesmie byť kratšia ako pätnásť (15) kalendárnych dní.
12.7 Za podstatné porušenie zmluvy zo strany Poskytovateľa sa považuje aj jeho opakované
porušenie zmluvných podmienok, a to napriek predchádzajúcemu písomnému
upozorneniu zo strany Objednávateľa.
12.8 Odstúpenie od Zmluvy ani jej výpoveď nemajú vplyv na plnenie Poskytovateľa, ktoré
bolo riadne prevzaté Objednávateľom a v súvislosti s ktorým bol obidvoma zmluvnými
stranami podpísaný preberací/akceptačný protokol. Odstúpením ani výpoveďou nie je
dotknutý
12.8.1 nárok Poskytovateľa na zaplatenie ceny za riadne poskytnuté a Objednávateľom
prevzaté plnenie podľa tejto Zmluvy,
12.8.2 nárok Poskytovateľa na zaplatenie úroku z omeškania podľa tejto Zmluvy
a nárok Objednávateľa na zaplatenie zmluvnej pokuty podľa tejto Zmluvy
12.8.3 nárok Objednávateľa na udelenie licencie podľa článku 8 tejto Zmluvy,
12.8.4 nárok Objednávateľa na záručný servis v zmysle bodu 10.4 tejto Zmluvy.
12.9 Ak dôjde k ukončeniu tejto Zmluvy v priebehu kalendárneho mesiaca, určí sa cena
paušálnych služieb podľa bodu 6.3 Zmluvy, poskytnutých v mesiaci v ktorom došlo
k ukončeniu Zmluvy, ako podiel ceny za paušálne služby podľa bodu 6.3 Zmluvy
a počtu dní tohto mesiaca vynásobené počtom kalendárnych dní od začiatku mesiaca do
ukončenia tejto Zmluvy.

Strana 14 z 17

ČLÁNOK XIII.
VÝKONOVÁ ZÁRUKA
13.1 Výkonovou zárukou sa na účely tejto Zmluvy rozumie kaucia podľa bodu 13.3 Zmluvy.
13.2 Výkonová záruka slúži na zabezpečenie a uspokojenie všetkých peňažných pohľadávok
Objednávateľa voči Poskytovateľovi, ktoré vzniknú z tejto Zmluvy alebo na základe
všeobecne záväzných právnych predpisov, ktorými sa táto dohoda spravuje.
Objednávateľ je oprávnený výkonovú záruku použiť najmä na:
a) uspokojenie svojej pohľadávky voči Poskytovateľovi vzniknutej z
uplatneného nároku na zmluvnú pokutu v súlade s touto Zmluvou,
b) uspokojenie svojho nároku na náhradu škody spôsobenej Poskytovateľom
Objednávateľovi pri plnení tejto Zmluvy alebo v súvislosti s plnením podľa
tejto Zmluvy.
13.3 Na účel zabezpečenia záväzku je poskytovateľ povinný zložiť na účet Objednávateľa
IBAN č. ....... pred podpísaním tejto Zmluvy výkonovú záruku vo výške 123 071,33 v €
s DPH t.j. vo výške 3 % sumy maximálnej ceny uvedenej v bode 6.2 v € s DPH tejto
Zmluvy.
13.4 Výkonová záruka bude na účte zložená po celú dobu trvania tejto Zmluvy a vrátená
Poskytovateľovi po ukončení platnosti tejto Zmluvy v prípade ak nenastane situácia
podľa bodu 13.2 Zmluvy.
13.5 Poskytovateľ je povinný po vyčerpaní alebo čiastočnom vyčerpaní výkonovej záruky
doplniť výkonovú záruku do jej plnej výšky do 10 pracovných dní odo dňa doručenia
Objednávateľovej výzvy na doplnenie výkonovej záruky.
13.6 Na základe písomnej žiadosti Poskytovateľa Objednávateľ Poskytovateľovi do 30 dní
odo dňa doručenia takej žiadosti vráti nespotrebovanú časť výkonovej záruky na
bankový účet Poskytovateľa uvedený v tejto Zmluve. O vrátenie nespotrebovanej časti
výkonovej záruky je Poskytovateľ oprávnený žiadať až po skončení platnosti tejto
Zmluvy, najskôr však po tom, ako zaniknú všetky záväzky Poskytovateľa uvedené
v bode 13.2 tejto Zmluvy.
ČLÁNOK XIV.
PRÁVA A POVINNOSTI ZMLUVNÝCH STRÁN SÚVISIACE S REGISTROM
PARTNEROV VEREJNÉHO SEKTORA
14.1 Poskytovateľ vyhlasuje, že ku dňu podpisu tejto Zmluvy sú on a jeho známi
subdodávatelia uvedení v prílohe č. 6 zapísaní v registri partnerov verejného sektora v
zmysle § 11 zákona o verejnom obstarávaní.
14.2 Zmluvné strany berú na vedomie, že v zmysle ustanovenia § 19 ods. 3 zákona
o verejnom obstarávaní Objednávateľ môže odstúpiť od tejto Zmluvy ak bol
Poskytovateľ vymazaný z registra partnerov verejného sektora.
14.3 Poskytovateľ je povinný bezodkladne písomne informovať Objednávateľa o každej
zmene známeho subdodávateľa a požiadať Objednávateľa o jeho schválenie. V prípade,
že nový subdodávateľ nahrádza inú osobu v zmysle § 33 ods. 2 alebo § 34 ods. 3 zákona
Strana 15 z 17

o verejnom obstarávaní je Poskytovateľ povinný súčasne preukázať doklady, ktorými
nový subdodávateľ spĺňa podmienky § 33 ods. 2 alebo § 34 ods. 3 zákona o verejnom
obstarávaní.
ČLÁNOK XV.
ZÁVEREČNÉ USTANOVENIA
15.1 Túto Zmluvu je možné meniť a dopĺňať len formou písomných dodatkov podpísaných
oboma zmluvnými stranami a za dodržania podmienok ustanovených zákonom
o verejnom obstarávaní.
15.2 Táto Zmluva podlieha povinnému zverejneniu v Centrálnom registri zmlúv vedenom
Úradom vlády Slovenskej republiky v súlade so zákonom č. 211/2000 Z.z. o slobodnom
prístupe k informáciám a o zmene a doplnení niektorých zákonov v znení neskorších
predpisov.
15.3 Táto Zmluva nadobúda platnosť dňom jej podpísania oprávnenými zástupcami oboch
zmluvných strán a účinnosť dňom nasledujúcim po dni jej zverejnenia v Centrálnom
registri zmlúv vedenom Úradom vlády Slovenskej republiky
15.4 Zmluvné strany sa dohodli, že účinky doručenia akýchkoľvek písomností podľa tejto
Zmluvy nastávajú tiež dňom vrátenia nedoručenej zásielky odosielateľovi alebo dňom
odmietnutia prijatia zásielky adresátom.
15.5 Pokiaľ by sa ktorékoľvek ustanovenie tejto Zmluvy ukázalo ako neplatné či
nevymáhateľné alebo sa takým počas trvania účinnosti tejto Zmluvy stalo, nemá taká
skutočnosť vplyv na ostatné ustanovenia. Zmluvné strany sa zaväzujú také ustanovenie
nahradiť platným a vymáhateľným ustanovením, ktoré je svojím obsahom pôvodnému
ustanoveniu najbližšie.
15.6 Objednávateľ pred podpisom Zmluvy overil, že Poskytovateľ je zapísaný v Registri
partnerov verejného sektora v zmysle zákona č. 315/2016 Z. z. o registri partnerov
verejného sektora a o zmene a o doplnení niektorých zákonov (ďalej len „Zákon o
registri partnerov verejného sektora“), ktorého prevádzkovateľom je Ministerstvo
spravodlivosti Slovenskej republiky.
15.7 Práva a povinnosti zmluvných strán neupravené touto Zmluvou sa riadia právnymi
predpismi Slovenskej republiky.
15.8 Neoddeliteľnou súčasťou tejto Zmluvy sú Prílohy:
Príloha č. 1
Príloha č. 2
Príloha č. 3
Príloha č. 4
Príloha č. 5
Príloha č. 6
Príloha č. 7

Rozsah poskytovaných služieb podpory podľa čl. IV. bodu 4.1.1 Zmluvy
Rozsah poskytovaných služieb podpory podľa čl. IV. bodu 4.1.2 Zmluvy
Vzor preberacieho/akceptačného protokolu služieb
Minimálny rozsah súčinnosti Objednávateľa
Zoznam a rozsah KIS SOFTIP PROFIT, pre ktoré je poskytovaná
servisná podpora a údržba
Zoznam subdodávateľov
Miesto inštalácie a oprávnené osoby

Strana 16 z 17

15.9 Táto Zmluva sa vyhotovuje v siedmich (7) rovnopisoch, z ktorých po ich podpise
Poskytovateľ obdrží dva (2) rovnopisy a Objednávateľ obdrží päť (5) rovnopisov.
15.10 Zmluvné strany vyhlasujú, že obsah Zmluvy je prejavom ich slobodnej vôle, Zmluva
nebola uzatvorená v tiesni a ani za zvlášť nevýhodných podmienok. Súčasne vyhlasujú,
že si Zmluvu riadne a dôsledne prečítali, jej obsahu porozumeli a na znak súhlasu ju
vlastnoručne podpisujú.

Za Objednávateľa:

Za Poskytovateľa:

V Bratislave dňa

V........................ dňa

___________________________________
Ing. Marián Valentovič, MBA
generálny riaditeľ
a generálny tajomník služobného úradu

___________________________________
Ing. Dušan Guldan

Strana 17 z 17

predseda predstavenstva
SOFTIP, a.s.

