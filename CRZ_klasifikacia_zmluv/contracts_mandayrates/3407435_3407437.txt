SOMI Systems, a.s., Banská Bystrica

Zmluva o dielo č. GF18033
uzavretá podľa § 536 nasl. zákona č. 513/1991 Zb. Obchodného zákonníka v znení neskorších predpisov
(ďalej len „zmluva")
1. Zmluvné strany
Zhotoviteľ:

SOMI Systems a.s.
Lazovná 69, 974 01 Banská Bystrica
Spoločnosť zapísaná v OR Okresného súdu Banská Bystrica, Oddiel: Sa, vložka č.: 615/S
Zastúpený:
Ing. Miroslav Maliniak, predseda predstavenstva
IČO / DIČ / IČ DPH:
36041432 / 2020093823 / SK2020093823
(ďalej len Zhotoviteľ)
Objednávateľ:
Zastúpený:
IČO / DIČ:

Národný ústav reumatických chorôb Piešťany
Nábrežia I. Krasku 4782/4, 921 12 Piešťany
doc. MUDr. Richard Imrich, DrSc., generálny riaditeľ
Ing. Veronika Judičáková, MBA, ekonomický riaditeľ
MUDr. Mgr. Daniela Kňaze Doležalová, medicínsky riaditeľ
00165271 / 2020530732
(ďalej len Objednávateľ)

2. Predmet zmluvy
2.1

Zhotoviteľ sa na základe tejto zmluvy zaväzuje pre Objednávateľa zaviesť ochranu osobných údajov
v súlade s Nariadením Európskeho parlamentu a rady (EÚ) 2016/679 z 27.04.2016 o ochrane fyzických
osôb pri spracúvaní osobných údajov a o voľnom pohybe takýchto údajov, pod skráteným názvom GDPR,
resp. slovenského vykonávacieho zákona č.: 18/2018 Z. z., Zákona o ochrane osobných údajov a o zmene
a doplnení niektorých zákonov, ďalej len GDPR.

2.2

Objednávateľ za zaväzuje bez odkladu protokolárne prevziať materiály GDPR. Objednávateľ má 14 dní
odo dňa protokolárneho prevzatia dokumentov týkajúcich sa predmetu zmluvy na vyjadrenie sa k nim a na
vznesenie pripomienok. Márnym uplynutím tejto lehoty sa predmet zmluvy považuje za akceptovaný
a riadne prevzatý. Pripomienky vznesené po tomto termíne sa budú považovať za reklamáciu diela a budú
riešené v zmysle Obchodného zákonníka. Objednávateľ je povinný za akceptovaný predmet zmluvy
zaplatiť dohodnutú cenu podľa bodu 4.

2.3

Zhotoviteľ sa zaväzuje vykonať v priestoroch Objednávateľa odborné školenie oprávnených osôb
k ochrane osobných údajov a k informačnej bezpečnosti v jednom alebo dvoch pracovných dňoch v
rozsahu troch blokov po 1,5 hod. pre neobmedzený počet oprávnených osôb.

3. Miesto, spôsob a doba plnenia
3.1

Zhotoviteľ sa zaväzuje predmet zmluvy odovzdať Objednávateľovi najneskôr do 80 pracovných dní od
nadobudnutia účinnosti tejto zmluvy. Podmienkou pre začatie plnenia Zhotoviteľa podľa tejto zmluvy je
poskytnutie potrebnej súčinnosti Objednávateľa počas vstupného auditu.

3.2

Miestom plnenia predmetu zmluvy sú priestory Zhotoviteľa a priestory Objednávateľa.

4. Cena plnenia a spôsob platenia
4.1

Zmluvné strany sa dohodli, že zmluvná cena za predmet plnenia podľa bodu 2.1 v spojení s bodom 2.2
tejto zmluvy je stanovená dohodou podľa § 3 zákona NR SR č. 18/1996 Z. z. vo výške 5000,- € bez DPH,
6000,- € s DPH za zavedenie GDPR.

4.2

Zmluvné strany sa dohodli, že zmluvná cena za predmet plnenia podľa bodu 2.3 tejto zmluvy je stanovená
dohodou podľa § 3 zákona NR SR č. 18/1996 Z. z. vo výške 390,- € bez DPH, 468,- € s DPH.

4.3

Zmluvné strany sa dohodli, že Objednávateľ v súvislosti s plnením predmetu zmluvy uhradí Zhotoviteľovi
náhradu prepravných nákladov v sadzbe 0,40 € bez DPH v odhadovanom počte maximálne piatich
výjazdov v sume 680,- € bez DPH, t.j. 816,- € s DPH (136,- € bez DPH za výjazd).

4.4

Daň z pridanej hodnoty je 20%, resp. v zmysle platných sadzieb. Objednávateľ uhradí Zhotoviteľovi
zmluvne stanovenú cenu podľa bodu 4.1 a 4.2 a náhradu prepravných nákladov podľa bodu 4.3 na základe
faktúry so 14 dňovou splatnosťou vystavenej po riadnom odovzdaní a prevzatí diela.
Strana 1 z 4 Zmluvy č. GF18033

SOMI Systems, a.s., Banská Bystrica

5. Osobitné dojednania
5.1

Ak v priebehu plnenia predmetu zmluvy vzniknú iné požiadavky nešpecifikované v tejto zmluve, budú tieto
požiadavky riešené dodatkom k zmluve s písomným súhlasom oboch strán.

5.2

Dokumenty, ktoré sú predmetom tejto zmluvy, slúžia Objednávateľovi výhradne pre jeho interné potreby
a týmto sa zaväzuje, že nebude predmetné dokumenty ani ich obsah ďalej šíriť pre potreby tretích strán.

5.3

Predmetné dokumenty sú vlastníctvom Objednávateľa, autorské práva si vyhradzuje Zhotoviteľ. Zhotoviteľ
podpisom tejto zmluvy udeľuje Objednávateľovi úplný a neobmedzený súhlas na použitie dokumentov,
ktoré sú predmetom tejto zmluvy pre všetky interné potreby Objednávateľa.

6. Sankcie
6.1

V prípade omeškania Objednávateľa so zaplatením ceny diela podľa bodu 4.1 tejto zmluvy je Zhotoviteľ
oprávnený uplatniť si u Objednávateľa písomnou výzvou úrok z omeškania vo výške určenej v § 1 odst.1
Nariadenia vlády SR č. 21/2013 Z. z., ktorým sa vykonávajú niektoré ustanovenia Obchodného zákonníka.

6.2

V prípade omeškania Zhotoviteľa s plnením predmetu zmluvy, je Objednávateľ oprávnený uplatniť si
u Zhotoviteľa písomnou výzvou nárok na zaplatenie zmluvnej pokuty v sume 10,- € bez DPH za každý aj
začatý deň omeškania až do riadneho splnenia predmetu tejto zmluvy. Zhotoviteľ zodpovedá len za
omeškanie plnenia, ktoré spôsobil sám alebo osoby, ktoré plnením predmetu zmluvy poveril.

6.3

Zhotoviteľ má právo dočasne prerušiť plnenie predmetu zmluvy v prípadoch neplnenia si zmluvných
záväzkov zo strany Objednávateľa. Zhotoviteľ je povinný v plnení predmetu zmluvy pokračovať po
odpadnutí prekážky na strane Objednávateľa.

6.4

Táto zmluva nezakladá povinnosť oprávnenej strany vyžadovať od druhej strany zaplatenie sankcií. Sumár
všetkých sankcií uplatnených voči niektorej zmluvnej strane nesmie presiahnuť celkovú cenu diela
uvedenú v bode 4.1.

7. Vady diela
7.1

Objednávateľ uplatňuje reklamácie na dodaný predmet zmluvy len písomným spôsobom.

7.2

Zodpovednosť Zhotoviteľa za vady diela a nároky Objednávateľa z vád diela sa spravujú ustanoveniami
§ 560 a nasledujúcimi Obchodného zákonníka.

7.3

Zhotoviteľ zodpovedá za vady, ktoré má dielo v čase jeho prevzatia Objednávateľom aj v prípade, ak sa
vady ukážu kedykoľvek po prevzatí diela Objednávateľom.

8. Povinnosti Objednávateľa a Zhotoviteľa
8.1

Objednávateľ poskytne Zhotoviteľovi všetky potrebné podklady pre vyhotovenie predmetu zmluvy aj
s aktívnou spoluprácou počas vykonávania vstupného auditu a rizikovej analýzy.

8.2

Objednávateľ sa zaväzuje k riadnej a bezodkladnej súčinnosti so Zhotoviteľom pre potreby plnenia
predmetu tejto zmluvy a to v potrebnom rozsahu. Pre účel školenia v zmysle bodu 2.3 je Objednávateľ
povinný zorganizovať všetky oprávnené osoby a poskytnúť primerané technické prostriedky a priestory.
Školenie oprávnených osôb by malo byť vykonávané v pravidelných intervaloch raz ročne.

8.3

Objednávateľ zabezpečí účasť osoby oprávnenej k ďalšiemu konaniu podľa tejto zmluvy, najmä
k preberaniu predmetu zmluvy. Objednávateľ je povinný riadne zhotovený predmet zmluvy riadne prevziať
a písomne potvrdiť jeho prevzatie.

8.4

Ak zistí Zhotoviteľ, že časové alebo obsahové plnenie zmluvy je ohrozené, je povinný o tom ihneď
informovať Objednávateľa spolu s uvedením návrhu nového termínu ukončenia diela alebo návrhu zmeny
jeho obsahu.

8.5

Zhotoviteľ je povinný vykonať dielo na svoje náklady a na svoje nebezpečenstvo v dojednanom čase.

8.6

Zhotoviteľ je povinný pri plnení predmetu zmluvy postupovať s odbornou starostlivosťou a v súlade so
všetkými príslušnými právnymi predpismi tak, aby sa dosiahol hmotne zachytený výsledok činnosti určený
v zmluve.

8.7

Výsledok činnosti, ktorá je predmetom diela podľa tejto zmluvy nie je Zhotoviteľ oprávnený poskytnúť
akejkoľvek inej osobe než Objednávateľovi. Túto povinnosť Zhotoviteľ nemá len v prípade, že ho od nej
sprostí súd alebo iný orgán štátnej či verejnej moci.

Strana 2 z 4 Zmluvy č. GF18033

SOMI Systems, a.s., Banská Bystrica

9. Ďalšie dojednania, záväzky Zhotoviteľa
9.1

Zhotoviteľ poskytne bezodplatne Objednávateľovi počas jedného roka po zavedení GDPR podporu,
neobmedzený počet telefonických a e-mailových dotazov pre účely podpory ohľadne ochrany osobných
údajov a prístup do Internetového fóra osobneudaje.somi.sk.

9.2

Zhotoviteľ sa zaväzuje pre Objednávateľa, na základe jeho objednávky alebo dodatku ku zmluve,
poskytovať podporu v zmysle bodu 9.1 aj po ďalšie obdobie v cene 270,- € bez DPH na jeden rok.

9.3

Zhotoviteľ poskytne Objednávateľovi, na základe jeho objednávky, podporu vo forme asistencie u
Objednávateľa v prípade kontroly z ÚOOÚ alebo NKÚ ohľadne ochrany osobných údajov v trvaní jedného
pracovného dňa (štandardne troch hodín) v cene 180,- € bez DPH. Súčasťou asistencie ja aj konzultácia
záverov kontroly a vyjadrení k týmto záverom. Konzultácia záverov kontroly a vyjadrení k týmto záverom
bez účasti na kontrole je v cene 90,- € bez DPH za každý konzultovaný nález kontroly.

9.4

Zhotoviteľ sa zaväzuje pre Objednávateľa, na základe jeho objednávky alebo dodatku ku zmluve,
vykonávať kontrolný audit, kontrolu dodržiavania súladu s GDPR, v jednoročných intervaloch v cene
750,- € bez DPH za kontrolu. Kontrola obsahuje kontrolný audit a výsledkom kontroly je zápis z kontroly.

9.5

Zhotoviteľ sa zaväzuje pre Objednávateľa, na základe jeho objednávky alebo dodatku ku zmluve,
vykonávať revízny audit, revíziu súladu s GDPR, v trojročných intervaloch alebo podľa potreby v cene
1250,- € bez DPH za revíziu. Revízia obsahuje kontrolný audit, prepracovanie rizikovej analýzy
a dokumentácie. Pokiaľ je revízny audit vykonávaný v súčinnosti s kontrolným auditom, tak poplatok za
kontrolný audit sa neúčtuje.

9.6

Zhotoviteľ sa zaväzuje pre Objednávateľa, na základe jeho objednávky alebo dodatku ku zmluve,
vykonávať funkciu zodpovednej osoby (DPO) v cene 175,- € bez DPH mesačne. V cene za DPO je aj
podpora v zmysle bodu 9.2, zastupovanie v prípade kontroly v zmysle bodu 9.3 a kontrola, kontrolný audit,
v zmysle bodu 9.4. Revízny audit je v prípade vykonávania DPO v cene 500,- € bez DPH za revíziu.

9.7

Prepravné náklady v sadzbe 0,40 € bez DPH / km nie sú v cene vyššie ponúkaných služieb.

10. Odstúpenie od zmluvy
10.1 Zhotoviteľ je oprávnený odstúpiť od zmluvy, ak je Objednávateľ s plnením podľa bodu 8.1 v omeškaní o
viac ako 30 dní oproti dohodnutému termínu, alebo podstatne porušuje povinnosti vyplývajúce zo zmluvy
a k náprave nedôjde ani po uplynutí primeranej dodatočnej lehoty, ktorú je Zhotoviteľ povinný
Objednávateľovi poskytnúť v písomnom upozornení.
10.2 Objednávateľ je oprávnený odstúpiť od zmluvy, ak je Zhotoviteľ v omeškaní s riadnym vykonaním a
odovzdaním predmetu zmluvy viac ako 30 dní, alebo podstatne porušuje povinnosti vyplývajúce zo zmluvy
a k náprave nedôjde ani po uplynutí primeranej dodatočnej lehoty, ktorú je Objednávateľ povinný
Zhotoviteľovi poskytnúť v písomnom upozornení.
10.3 Každá zo zmluvných strán je oprávnená túto zmluvu vypovedať, ak sa pre ňu stalo plnenie zmluvných
povinností celkom nemožným z dôvodov, ktoré nemohla ovplyvniť. V takomto prípade je výpovedná lehota
stanovená na dva mesiace počnúc prvým dňom nasledujúceho mesiaca po mesiaci, v ktorom bola
výpoveď doručená druhej strane. Vypovedať zmluvu môže Objednávateľ aj bez udania dôvodu a to
s trojmesačnou výpovednou lehotou. Plnenia zmluvy, ktoré vznikli pred obdržaním výpovede sú zmluvné
strany povinné riadne vykonať tak, ako je to v zmluve uvedené.
10.4 Ak zmluva zanikne na podnet Objednávateľa, Objednávateľ uhradí Zhotoviteľovi náklady, ktoré tento
preukázateľne a účelne vynaložil pri plnení predmetu zmluvy. Zhotoviteľ je povinný v tomto prípade
odovzdať Objednávateľovi výsledky svojej činnosti vzťahujúce sa k predmetu plnenia vrátane podkladov,
ktoré prevzal od Objednávateľa na účely plnenia zmluvy.
11. Záverečné ustanovenia
11.1 Vzťahy medzi zmluvnými stranami neupravené touto zmluvou sa riadia príslušnými ustanoveniami
Obchodného zákonníka a Občianskeho zákonníka.
11.2 Zmluva je platná odo dňa podpisu oboma zmluvnými stranami. Zmluvu je možné rozšíriť písomnými
dodatkami, objednávkami, o ďalšie činnosti súvisiace so zavedením a správou GDPR a ochranou
osobných údajov, predovšetkým o školenia, podporu, kontrolný a revízny audit a o vykonávanie funkcie
zodpovednej osoby ako aj o asistenciu pri kontrole a prípravu podkladov pre kontrolu.
11.3 Táto zmluva nadobúda účinnosť dňom nasledujúcim po dni jej zverejnenia na webovom sídle
Objednávateľa v zmysle zákona č. 211/2000 Z. z. o slobodnom prístupe k informáciám a v súlade
s ustanovením § 47a Občianskeho zákonníka. Zmluva sa uzatvára na dobu neurčitú.
Strana 3 z 4 Zmluvy č. GF18033

SOMI Systems, a.s., Banská Bystrica

11.4 Zhotoviteľ berie na vedomie, že Objednávateľ je povinnou osobou podľa zák. č. 211/2000 Z. z.
o slobodnom prístupe k informáciám v znení neskorších predpisov a súhlasí so zverejnením
a sprístupnením obsahu tejto zmluvy.
11.5 Zhotoviteľ preberá zodpovednosť za to, že predmet zmluvy bol vyhotovený bez porušenia autorských práv,
duševného vlastníctva či iných práv tretích osôb.
11.6 Neplatnosť alebo neúčinnosť niektorého z ustanovení zmluvy nemá za následok neplatnosť alebo
neúčinnosť jej ostatných ustanovení. Zmluvné strany sa zaväzujú v takom prípade nahradiť neplatné alebo
neúčinné ustanovenie novým, ktoré bude najbližšie pôvodnému zámeru alebo úmyslu zmluvných strán.
Ustanovenia, ktoré sú ovplyvnené ustanoveniami, ktoré sa stali neplatnými či neúčinnými, treba vykladať
tak, aby bol zachovaný pôvodný zmysel a účel dotknutých ustanovení, ak zmluva neustanovuje inak.
11.7 Akékoľvek zmeny a doplnky k zmluve budú urobené formou písomných dodatkov s podpisom oboch strán.
11.8 Zmluva je vyhotovená v 3 rovnopisoch rovnakej platnosti, z ktorých Objednávateľ dostane dve vyhotovenia
a Zhotoviteľ jedno vyhotovenie.
11.9 Zmluvné strany vyhlasujú, že zmluvu uzavreli slobodne a vážne, nie v tiesni a nápadne nevýhodných
podmienok alebo v omyle, jej obsahu porozumeli a na znak svojho súhlasu s jej znením ju potvrdzujú
podpismi oprávnených zástupcov.
V Banskej Bystrici, dňa :

......................................................
SOMI Systems a.s.
Ing. Miroslav Maliniak
predseda predstavenstva

V Piešťanoch, dňa : ................................

................................................................
Národný ústav reumatických chorôb Piešťany
doc. MUDr. Richard Imrich, DrSc.
generálny riaditeľ

................................................................
Národný ústav reumatických chorôb Piešťany
Ing. Veronika Judičáková, MBA
ekonomický riaditeľ

................................................................
Národný ústav reumatických chorôb Piešťany
MUDr. Mgr. Daniela Kňaze Doležalová
medicínsky riaditeľ

Strana 4 z 4 Zmluvy č. GF18033

MANDÁT k prístupu k údajom

pre účel vykonania vstupného auditu na zavedenie GDPR
Oprávnený:
SOMI Systems, a.s.
Sídlo:
Lazovná 69, 974 01 Banská Bystrica
Spoločnosť zapísaná v OR Okresného súdu Banská Bystrica, Oddiel: Sa, vložka č.: 615/S
Zastúpený:
Ing. Miroslav Maliniak, predseda predstavenstva
IČO / DIČ / IČ DPH:
36041432 / 2020093823 / SK2020093823
(ďalej ako „Oprávnený“)
Poverujúci:
V mene ktorého koná:
IČO / DIČ/ IČ DPH:

Národný ústav reumatických chorôb
Nábrežie I. Krasku 4, 921 12 Piešťany
doc. MUDr. Richard Imrich, DrSc., generálny riaditeľ
Ing. Veronika Judičáková, MBA, ekonomický riaditeľ
MUDr. Mgr. Daniela Kňaze Doležalová, medicínsky riaditeľ
00165271/ 2020530732/ SK2020530732
(ďalej ako „Poverujúci“)
Článok 1, Účel

Oprávnený bude pre Poverujúceho realizovať vstupný audit procesov, priestorov a systémov, ktoré majú
vplyv na ochranu osobných údajov a na zabezpečenie súladu s nariadením EÚ pod skráteným názvom GDPR
a slovenskými zákonmi na ochranu osobných údajov a na zabezpečenie súladu so zákonom č.275/2006 Z. z.
o informačných systémoch verejnej správy a s výnosom MF SR č.55/2014 Z. z. o štandardoch pre informačné
systémy verejnej správy v znení neskorších novelizácií a doplnkov. Riadna realizácia auditu je podmienená
plnou súčinnosťou Poverujúceho. Audit bude vykonaný na základe tohto mandátu, ktorým bude Oprávnený
poverený realizáciou auditu a na základe ktorého bude mať prístup k potrebným informáciám a zabezpečenú
súčinnosť zamestnancov Poverujúceho.
Článok 2, Záväzok mlčanlivosti
Oprávnený je viazaný Záväzkom mlčanlivosti, ktorý poskytol Poverujúcemu v písomnej forme a na základe
ktorého mu bol poskytnutý tento mandát.
Článok 3, Predmet mandátu
1.

Poverujúci týmto mandátom poskytuje Oprávnenému prístup ku všetkým materiálom, priestorom,
procesom a informáciám súvisiacim so spracovávaním osobných údajov. Za týmto účelom Poverujúci
menuje osobu, osoby, ktorá bude k dispozícií Oprávnenému a prostredníctvom ktorej bude Oprávnený
uplatňovať svoje práva a povinnosti dané týmto mandátom.
Osoby poverené spoluprácou pri vykonávaní vstupného auditu:
Miroslav Borovský

2.

Osoby, ktoré budú vykonávať vstupný audit v mene Oprávneného:
RNDr. Daniel Schikor, ČOP:
Ing. Zuzana Paľová: ČOP:
Ing. Miroslav Maliniak, ČOP:
Michal Schikor: ČOP:
Ing. Lukáš Maliniak, ČOP:

3.

Tento mandát je platný do dňa odovzdania dokumentačnej, analytickej, časti projektu zavedenia GDPR
u Poverujúceho, najdlhšie však do 30.6.2018.
V Piešťanoch, dňa: 06.04.2018

Poverujúci:
................................................................
Národný ústav reumatických chorôb Piešťany
doc. MUDr. Richard Imrich, DrSc.
generálny riaditeľ

................................................................
Národný ústav reumatických chorôb Piešťany
Ing. Veronika Judičáková, MBA
ekonomický riaditeľ
................................................................
Národný ústav reumatických chorôb Piešťany
MUDr. Mgr. Daniela Kňaze Doležalová
medicínsky riaditeľ

