Výtlačok č.:
Počet listov:
3
Prílohy:
2/4

ZMLUVA O ZABEZPEČENÍ ZMIEN V KONFIGURÁCII
NÁRODNÉHO KODIFIKAČNÉHO INFORMAČNÉHO SYSTÉMU
MC CATALOGUE
č. ÚOŠKŠOK-15-38/2018
uzatvorená v zmysle § 269 ods. 2 a nasl. Obchodného zákonníka
v znení neskorších predpisov
Článok 1. Zmluvné strany
1.1. Objednávateľ: Úrad pre obrannú štandardizáciu, kodifikáciu a štátne overovanie kvality
Martina Rázusa 7
P. O. BOX 61
911 01 Trenčín
Slovenská republika
Zastúpený:

Ing. Emil KOŠÚT
riaditeľ úradu

Vybavuje:

Ing. Roman BOHUŠ, riaditeľ Odboru kodifikácie ÚOŠKŠOK
: +421 960 338 915
: +421 32 744 21 74
E-mail: roman.bohus@mil.sk
37917340
nie je platca DPH

IČ:
IČ DPH:

Bankové spojenie: Štátna pokladnica, Radlinského 2, 810 05 Bratislava 15
číslo účtu: 7000175275/8180
adresa pre e-mailovú komunikáciu : codify@mil.sk
1.2. Poskytovateľ: AURA LOGIS s.r.o.
Nám. A. Hlinku 25/30
017 01 Považská Bystrica
Slovenská republika

Zapísaný v OR:

Okresný súd v Trenčíne, oddiel Sro, vložka 11431/R

Zastúpený:

Ing. Juraj ČIGÁŠ
konateľ spoločnosti

Vybavuje:

Ing. Juraj Čigáš
: +421 905 250 175
: +421 424 326 747
E-mail: juraj.cigas@aura.sk

IČ:
IČ DPH:

36307483
SK2020112028

Bankové spojenie: VÚB Považská Bystrica 1312304454/0200

adresa pre e-mailovú komunikáciu : juraj.cigas@aura.sk

Článok 2. Preambula
2.1. Objednávateľ je užívateľom programového vybavenia MC CATALOGUE New (Materiel
Codification Catalogue) na základe licencie vydanej firmou AURA, s.r.o., Úvoz 499/56, Brno,
Česká republika, IČO 46991573, zo dňa 05.04.2005. Licencia je nevýhradná a je časovo
neobmedzená a platí na územie Slovenskej republiky.
2.2. MC CATALOGUE New (ďalej len MC CATALOGUE) a služby s ním spojené boli dodávané do
roku 2011 zhotoviteľom programového vybavenia MC CATALOGUE, ktorým je spoločnosť
AURA, s.r.o., Úvoz 499/56, 602 00 Brno, Česká republika, IČO 46991573 (ďalej len „Výrobca“).
Od roku 2011 je výhradným dodávateľom MC CATALOGUE a súvisiacich služieb pre
Slovenskú republiku firma AURA LOGIS s.r.o., Nám. A. Hlinku 25/30, 017 01 Považská
Bystrica, IČO 36307483.

Článok 3. Predmet zmluvy
3.1. Zmluvné strany sa dohodli, že predmetom tejto zmluvy je zabezpečenie zmien v konfigurácii
MC CATALOGUE prepojeného s integrovaným informačným systémom MO SR (ďalej len
„MC CATALOGUE“):
3.2. Špecifikácia požadovaných zmien je podrobne uvedená v prílohe č. 1.

Článok 4. Cena a platobné podmienky
4.1. Zmluvné strany sa dohodli, že zmluvná cena za predmet tejto zmluvy je stanovená dohodou podľa
zákona č. 18/1996 Z. z. o cenách v znení neskorších predpisov a Vyhlášky Ministerstva financií
č. 87/1996 Z. z., ktorou sa vykonáva zákon Národnej rady Slovenskej republiky č.18/1996 Z. z.
o cenách v znení neskorších predpisov. Celková cena je 3.333,33 € bez DPH a 4.000,00 €
(slovom štyritisíc €) vrátane DPH.
4.2. Objednávateľ uhradí Poskytovateľovi dohodnutú zmluvnú cenu uvedenú v bode 4.1. tejto zmluvy
za predmet zmluvy po riadnom odovzdaní a prevzatí predmetu zmluvy.
4.3. Právo na zaplatenie zmluvnej ceny vznikne Poskytovateľovi na základe riadne vystavenej faktúry
Poskytovateľa Objednávateľovi. Faktúra bude vystavená do 14 dní po odovzdaní a prevzatí
predmetu zmluvy. Prílohou faktúry je akceptačný protokol podľa bodu 5.1. tejto zmluvy.
4.4. Objednávateľ uhradí oprávnene účtovanú sumu do 30 dní odo dňa doručenia faktúry. Pre tento
účel sa za deň úhrady považuje dátum pripísania zaplatenej sumy na účet Poskytovateľa. Lehota
doručenia faktúry uplynie dňa 30.11.2018.
4.5. Faktúra Poskytovateľa musí obsahovať:
- označenie faktúry a jej číslo,
- názov a sídlo Objednávateľa a Poskytovateľa,
- deň vystavenia a deň jej odoslania,
- názov banky a číslo účtu, na ktorý má byť platba realizovaná,
- cenu za predmet zmluvy bez DPH,
- náležitosti DPH,
- celkovú cenu za predmet zmluvy,
- rozsah dodanej služby – predmetu zmluvy.
4.6. Objednávateľ je oprávnený vrátiť bez zaplatenia faktúru, ktorá neobsahuje všetky náležitosti
podľa bodu 4.5., a to do dátumu splatnosti faktúry. Oprávneným vrátením faktúry prestáva plynúť
-2-

doba jej splatnosti. Nová lehota splatnosti začína plynúť odo dňa doručenia opravenej faktúry.
Objednávateľ uvedie dôvody vrátenia takejto faktúry.

Článok 5. Podmienky plnenia predmetu zmluvy
5.1. Pri odovzdávaní predmetu zmluvy budú zmluvné strany postupovať nasledovne:
5.1.1 Poskytovateľ vyhotoví akceptačný protokol na dodanie predmetu zmluvy podľa vzoru
v prílohe č. 2 k zmluve a doručí ho Objednávateľovi, spravidla e-mailom. V protokole bude
uvedený názov predmetu zmluvy podľa článku 3.1. zmluvy a popis vykonaných zmien
a vyhlásenie Objednávateľa, že predmet zmluvy bol vykonaný v súlade so zmluvou.
Poskytovateľom podpísaný akceptačný protokol doručí Poskytovateľ Objednávateľovi
spravidla e-mailom.
5.1.2. Objednávateľ akceptačný protokol podpíše a do 5 pracovných dní od doručenia ho doručí
spravidla e-mailom späť Poskytovateľovi.
5.1.3. Ak Objednávateľ nedoručí Poskytovateľovi podpísaný akceptačný protokol do
10 pracovných dní od jeho predloženia Poskytovateľom a písomne (e-mailom) neinformuje
Poskytovateľa o dôvodoch odmietnutia podpisu akceptačného protokolu, akceptačný
protokol sa považuje za schválený.
5.1.4. Objednávateľ je oprávnený odmietnuť podpísať akceptačný protokol iba v prípade, že
Poskytovateľ nezabezpečí zmeny v konfigurácii MC CATOLOGUE prepojeného
s integrovaným informačným systémom MO SR v súlade so špecifikáciou uvedenou
v prílohe č. 1 a nevykonal nápravu ani po písomnom upozornení Objednávateľa.

Článok 6. Termíny a miesto plnenia predmetu zmluvy
6.1. Poskytovateľ sa zaväzuje splniť predmet zmluvy v rozsahu uvedenom v článku 3 podľa dohovoru
s Objednávateľom, najneskôr do 15.11.2018.
6.2. Miestom plnenia predmetu zmluvy je Úrad pre obrannú štandardizáciu, kodifikáciu a štátne
overovanie kvality, Martina Rázusa 7, 911 01 Trenčín, Slovenská republika (ÚOŠKŠOK), pokiaľ
nebude dohodnuté inak.
6.3. Zmluvné strany sa dohodli, že vo veciach plnenia tejto zmluvy sú oprávnené osoby:
 na strane Objednávateľa:
projektový manažér
Ing. Marián Nagy
zástupca
Ing. Štefan Kršák
 na strane Poskytovateľa:
projektový manažér
Mgr. Roman Hanzal
zástupca
Bc. Roman Voříšek
Projektoví manažéri budú riadiť činnosti spojené s plnením predmetu zmluvy a budú oprávnení
k jeho odovzdávaniu a preberaniu a podpisu akceptačného protokolu. Ich zástupcovia s rovnakou
právomocou budú za uvedených projektových manažérov jednať v prípade ich neprítomnosti,
prípadne spoločne s nimi.

-3-

Článok 7. Sankcie a úroky z omeškania
7.1. V prípade, že Poskytovateľ nedodrží termín plnenia, dohodnutý v tejto zmluve, je povinný
zaplatiť Objednávateľovi zmluvnú pokutu vo výške 0,05 % z ceny predmetu zmluvy bez DPH za
každý deň omeškania. Ak došlo k omeškaniu Poskytovateľa s plnením predmetu zmluvy z dôvodu
pôsobenia vyššej moci (napr. živelná pohroma, vojnový konflikt, štrajk), Objednávateľ neuplatní
zmluvnú pokutu voči Poskytovateľovi za dobu trvania vyššej moci (§374 Obchodného
zákonníka).
7.2. V prípade omeškania Objednávateľa s úhradou faktúry uhradí tento Poskytovateľovi úrok
z omeškania vo výške 0,05 % z dlžnej sumy za každý deň oneskorenia.
7.3. V prípade, že Poskytovateľ nevybaví uplatnenú reklamáciu do desiatich dní odo dňa jej
uplatnenia, prípadne v inej účastníkmi zmluvy dohodnutej dobe, zaplatí Objednávateľovi zmluvnú
pokutu vo výške 6 EUR za každý deň omeškania.
7.4. Zmluvné pokuty a iné sankcie dohodnuté touto zmluvou hradí povinná strana nezávisle na tom, či
a v akej výške vznikne druhej strane škoda. Základom pre výpočet pokuty sú ceny bez DPH.
7.5. Zmluvné strany sa dohodli, že celková suma sankcií podľa bodu 7.1., 7.2. a 7.3. článku 7 nesmie
prekročiť 25 % z dohodnutej ceny (bez DPH) za predmet zmluvy podľa tejto zmluvy.
7.6. Dohodnuté zmluvné pokuty a sankcie uhradí povinná strana strane oprávnenej do 30 dní odo dňa
doručenia výzvy na ich zaplatenie.

Článok 8. Právo na používanie
8.1. Objednávateľ je oprávnený používať programové vybavenie MC CATALOGUE v rozsahu
licenčných podmienok poskytnutých Výrobcom.
8.2. Zmluvné strany konštatujú, že Objednávateľ je vlastníkom:
 CERTIFIKÁTU z 5.4.2005, ktorým Výrobca udelil Objednávateľovi licenciu k používaniu
programového vybavenia MC CATALOGUE. Licencia bola poskytnutá ako nevýhradná
a časovo neobmedzená. Platnosť licencie je obmedzená na územie Slovenskej republiky.
Objednávateľ je oprávnený užívať programové vybavenie výhradne v zmysle autorského
zákona a len v pôsobnosti Objednávateľa (Úradu pre obrannú štandardizáciu, kodifikáciu
a štátne overovanie kvality).
 Licencie MC CATALOGUE (full) pre správu logistických údajov pre 10 používateľov (na
základe zmluvy č. ÚOŠKŠOK-15-22/2010 z 23.11.2010).
 Licencie MC CATALOGUE (read-only) pre prezeranie dát pre 5 používateľov (na základe
zmluvy č. ÚOŠKŠOK-15-22/2010 z 23.11.2010).
 Licencia MC CATALOGUE z 12.6.2009 pre prezentačné účely pre 1 PC (notebook).

Článok 9. Kvalita predmetu zmluvy a záruky
9.1. Poskytovateľ poskytuje záruku v trvaní 24 mesiacov odo dňa podpísania akceptačného protokolu
na dodané plnenie podľa Predmetu zmluvy. Zmeny v konfigurácii nemajú vplyv na popis
a funkčnosť informačného systému MC CATALOGUE, ktorá je uvedená v používateľskej
príručke
9.2. Záruka sa nevzťahuje na vady vzniknuté z dôvodu nesprávneho používania programového
vybavenia v rozpore s pokynmi uvedenými v používateľskej príručke.
-4-

9.3. Objednávateľ je povinný chyby písomne oznámiť Poskytovateľovi bez zbytočného odkladu po ich
zistení, najneskôr do uplynutia dohodnutej záručnej doby. V prípade uplatnenia reklamácie zo
strany Objednávateľa záručná doba prestáva plynúť a začína znova plynúť dňom odstránenia
chyby.
9.4. Oznámenie o chybách musí obsahovať:
 číslo zmluvy,
 označenie verzie programového vybavenia,
 popis chyby,
 miesto, kde sa reklamovaný predmet zmluvy nachádza.
9.5. Nároky Objednávateľa z chýb tovaru vyplývajú z ustanovení zákona č. 513/1991 Z. z. obchodný
zákonník v znení neskorších predpisov (ďalej len „OBZ“).
9.6. Poskytovateľ je povinný začať vybavovanie reklamácie bez zbytočného odkladu, najneskoršie
však do troch pracovných dní od oznámenia.

Článok 10. Odstúpenie od zmluvy
10.1. Od tejto zmluvy môže ktorákoľvek strana odstúpiť, ak dôjde k podstatnému porušeniu zmluvných
povinností druhou stranou a strana porušujúca zmluvné povinnosti je na to druhou stranou vopred
písomne (e-mailom) upozornená a nezjedná v primeranej lehote nápravu. Účinky odstúpenia od
tejto zmluvy nastanú dňom, kedy bude písomné oznámenie o odstúpení strany odstupujúcej
doručené druhej strane.
10.2. Zmluvná strana je oprávnená okamžite odstúpiť od tejto zmluvy v prípade, ak sa pre druhú
zmluvnú stranu stalo splnenie podstatných zmluvných povinností nemožným.
10.3. Zmluvná strana, ktorá od zmluvy odstúpila podľa bodu 10.1, má právo na úhradu preukázateľných
nákladov vzniknutých v súvislosti s plnením zmluvy.

Článok 11. Záverečné ustanovenia
11.1. Zmeny a doplnky tejto zmluvy je možno vykonávať iba formou číslovaných písomných dodatkov
k zmluve, ktoré budú neoddeliteľnou súčasťou tejto zmluvy.
11.2. Zmluvné strany sa dohodli, že prípadné spory pri plnení tejto zmluvy budú riešiť vzájomnou
dohodou.
11.3. Ak nie je dohodnuté v tejto zmluve inak, riadia sa právne vzťahy z nej vyplývajúce a vznikajúce
ustanoveniami Obchodného zákonníka a súvisiacimi všeobecne záväznými právnymi predpismi
Slovenskej republiky.
11.4. Táto zmluva nadobúda platnosť podpísaním zmluvy oprávnenými zástupcami obidvoch
zmluvných strán a účinnosť dňom nasledujúcim po dni jej zverejnenia. Táto zmluva sa povinne
zverejňuje v súlade so zákonom č. 546/2010 Z. z., ktorým sa menia a dopĺňajú niektoré zákony.
11.5. Táto zmluva obsahuje 7 listov a nasledujúce prílohy, ktoré sú neoddeliteľnou súčasťou tejto
zmluvy:
a) Príloha č. 1: Rozsah požadovaných zmien v konfigurácii MC CATALOGUE –
špecifikácia
b) Príloha č. 2: Akceptačný protokol na zabezpečenie zmien v konfigurácii programového
vybavenia národného kodifikačného informačného systému MC CATALOGUE
prepojeného s integrovaným informačným systémom MO SR.
-5-

11.6. Zmluva sa uzatvára na dobu určitú do 31.12.2018.
11.7. Zmluva je vyhotovená v piatich vyhotoveniach, tri vyhotovenia sú pre Objednávateľa a dve
vyhotovenia sú pre Poskytovateľa.

V Trenčíne dňa

V Trenčíne dňa

Za Poskytovateľa:

Za Objednávateľa:

...................................................
Ing. Juraj ČIGÁŠ
konateľ spoločnosti

...................................................
Ing. Emil KOŠÚT
riaditeľ úradu

Počet listov: 3 , Prílohy 2/4
Registratúrna značka:
Znak hodnoty a lehota uloženia:
Vyhotovené v: 5 výtlačkoch
Výtlačok č. 1 – pre ÚOŠKŠOK, SReg
Výtlačok č. 2 – pre MO SR
Výtlačok č. 3 – pre ÚOŠKŠOK, SkE
Výtlačok č. 4 – AURA LOGIS, Považská Bystrica
Výtlačok č. 5 – AURA LOGIS, Považská Bystrica

-6-

