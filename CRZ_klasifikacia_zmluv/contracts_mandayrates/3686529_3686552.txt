Zmluva o poskytovaní podpory a služieb k softvérovému produktu
„Informačný systém ŠFRB“
(ďalej aj ako „Zmluva“)
Uzavretá podľa § 269 ods. 2 v platnom znení zákona č. 513/1991 Z.z. Obchodného zákonníka
a autorského zákona č. 185/2015 Z. z. v znení neskorších právnych predpisov
(ďalej aj ako „autorský zákon“)
medzi:
Objednávateľom:

Slovenská záručná a rozvojová banka, a. s.

Sídlo:

Štefánikova 27, 814 99 Bratislava

v zastúpení:

Ing. Peter Ševčovic
podpredseda predstavenstva
a
Ing. Zoltán Gyurász
člen predstavenstva

IČO:
IČ DPH:
bankové spojenie:
Zapísaná:

00682420
SK2020804478
SKXXXXXXXXXXXXXXXXXXXXX

v Obchodnom registri vedenom Okresným súdom Bratislava I., oddiel Sa,
vložka č. 3010/B

(ďalej len „Objednávateľ“ alebo „banka“)

na jednej strane a
Dodávateľ:

MeDoIT s.r.o.

Sídlo:

Hodžova 204/16, 010 01 Žilina

v zastúpení:
IČO:
DIČ:
IČ DPH:
bankové spojenie:
číslo účtu:
Zapísaná:

Ing. Vladimír Tisek, konateľ
46714227
2023541795
SK2023541795
Primabanka a.s.
SKXXXXXXXXXXXXXXXXXXXX
v Obchodnom registri OS Žilina, oddiel Sro., vložka č. 56877/L

(ďalej len „Dodávateľ“)
na strane druhej.

-1-

1. Pojmy
Výhradným vykonávateľom majetkových práv autorov k autorskému dielu, ktorým je počítačový
program s názvom „informačný systém ŠFRB“ (ďalej aj ako „IS ŠFRB“) ktorý bol vytvorený Autormi
(bližšie špecifikovanými v bode 6.5. tejto Zmluvy) je Dodávateľ.
Zmluvné strany sa dohodli a súhlasia, že pojmy používané v tejto Zmluve, ktoré nebudú v príslušnej časti
tejto Zmluvy zadefinované inak, budú mať pre účely tejto Zmluvy význam definovaný v príslušných
ustanoveniach tohto článku Zmluvy:
Slovným spojením „Zmluvné strany“ sa rozumie na účel tejto Zmluvy spoločné označenie
Dodávateľa a Objednávateľa; „Zmluvná strana“ alebo „Strana“ znamená ktorákoľvek zo Zmluvných
strán.
„SLA služby“ - Service level agreement - rozumieme najmä služby v oblasti technickej a prevádzkovej
podpory implementovaného informačného systému ŠFRB bližšie špecifikované najmä v článku 2. tejto
Zmluvy. Konkrétne SLA Služby budú podrobnejšie a konkrétnejšie pomenované v konkrétnej písomnej
Požiadavke na dodanie SLA Služby. Rozsah, spôsob a miesto plnenia príslušnej časti dodávky SLA
Služby bude špecifikovať príslušná Požiadavka na dodanie SLA Služby.
„Požiadavka na dodanie SLA Služby“ – písomný dokument vyhotovený a podpísaný štatutárnymi
zástupcami alebo splnomocnenými osobami Objednávateľa na základe príslušných ustanovení Zmluvy,
obsahujúci najmä Cenu za SLA Službu, rozsah a špecifikáciu SLA Služieb vykonaných v rámci
poskytovania SLA Služieb na základe Ponuky (ďalej aj ako „Požiadavka“). SLA Služby budú
Dodávateľom postupne dodávané Objednávateľovi na základe písomných požiadaviek Objednávateľa
zasielaných Dodávateľovi v priebehu účinnosti tejto Zmluvy, v ktorých bude špecifikovaná najmä SLA
Služba, jej rozsah a termín jej dodania. Každá nová Požiadavka na dodanie SLA Služby sa môže týkať
iba IS ŠFRB resp. jeho modifikácie (najmä v zmysle legislatívnych zmien a/alebo potrieb SZRB alebo
požiadaviek klienta/klientov SZRB) pričom je vylúčené na základe tejto Zmluvy vytvárať iné resp. nové
informačné systémy pre SZRB. Písomným akceptovaním Požiadavky na dodanie SLA Služby
Dodávateľom sa Požiadavka na dodanie SLA Služby stáva záväznou.
„Cena za SLA Služby“ – garantovaná a konečná cena, ktorú sa Objednávateľ zaväzuje uhrádzať
Dodávateľovi za riadne a včas vykonané SLA Služby v zmysle tejto Zmluvy.
„Akceptačný protokol“ – protokol podpísaný Zmluvnými stranami potvrdzujúci dodanie SLA
Služieb Dodávateľom vykonaných v rámci poskytovania SLA služieb na základe konkrétnej Požiadavky na
dodanie SLA Služby Objednávateľa.
„Splnomocnená osoba Objednávateľa“ – osoba oprávnená zaslať „Požiadavku na dodanie
SLA Služieb“ a/alebo schváliť „Ponuku“ a/alebo podpísať „Akceptačný protokol“ za stranu
Objednávateľa.
„Splnomocnená osoba Dodávateľa“ – osoba oprávnená prijať „Požiadavku na dodanie SLA
Služieb“ a/alebo zaslať „Ponuku“ a/alebo podpísať „Akceptačný protokol“ za stranu Dodávateľa.
„Zmluva“ je táto Zmluva ako aj všetky právne dokumenty, ktoré túto Zmluvu dopĺňajú
a aktualizujú vrátane Príloh a vrátane všetkých právnych dokumentov, ktoré sú obsiahnuté v Zmluve, resp.
na ktoré sa v Zmluve zmluvné strany odvolávajú.

-2-

Na určenie rozsahu SLA Služieb sa v rámci tejto Zmluvy používajú nasledovné skratky:
-

čd: človeko-deň = 8 hodín pracovného času na Slovensku
čh: človeko-hodina = 60 minút pracovného času na Slovensku

Doba pre poskytovanie SLA služieb podľa tejto Zmluvy je od 7:30 do 17:30 počas pracovných dní
na Slovensku.
2. Predmet a účel Zmluvy
2.1

Touto Zmluvou sa Dodávateľ zaväzuje Objednávateľovi poskytovať SLA Služby najmä v oblasti
technickej a prevádzkovej podpory IS ŠFRB, ktoré obsahujú:
-

poskytovanie servisných činností k IS ŠFRB,
opravy chýb programového vybavenia IS ŠFRB,
priebežné vykonávanie zmien IS ŠFRB vyplývajúcich zo všeobecne platnej legislatívy
zaväzujúcej Objednávateľa, iných požiadaviek Objednávateľa na úpravy, alebo zmeny
vrátane zodpovedajúcej úpravy manuálu týkajúceho sa IS ŠFRB,
konzultácie ohľadom požiadaviek IS ŠFRB,
upgrady technologickej platformy,
bezpečnostné upgrady,
služby databázových špecialistov,
programátorské služby,
analytické služby,
Hotline podpora funkčnosti IS ŠFRB pre Objednávateľa v telefonickej a/alebo e-mailovej
forme.

Pre uvedený rozsah SLA Služieb bol Zmluvnými stranami dohodnutý objem SLA Služieb do 1,5
čd / 1 mesiac. Účelom tejto Zmluvy je zabezpečiť funkčnosť IS ŠFRB počas doby jeho používania
Objednávateľom pre potreby Objednávateľa a zmluvných partnerov Objednávateľa (najmä
klientov Objednávateľa, ktorý je bankou).
2.2

Iné služby nad rámec SLA Služieb a to najmä konzultačné, programovacie a analytické SLA
služby, ktoré zabezpečia ďalší rozvoj (modifikáciu) IS ŠFRB.

2.3

Dodávateľ sa zaväzuje poskytovať plnenia v zmysle tejto Zmluvy s odbornou starostlivosťou tak,
aby nebola narušená resp. ohrozená prevádzka IS ŠFRB u Objednávateľa.
3. Trvanie

3.1

Táto Zmluva sa uzatvára na dobu určitú a to na dobu 18 mesiacov, ktorá začína plynúť odo dňa
nadobudnutia jej účinnosti v zmysle bodu 13.1 tejto Zmluvy.
4. Miesto plnenia

4.1

SLA Služby budú vykonávané v sídle Objednávateľa, ak nie je dohodnuté v tejto Zmluve inak.

5. Spôsob dodania SLA Služieb
5.1

SLA služby začne Dodávateľ vykonávať najneskôr do 2 pracovných dní po obdržaní Požiadavky
na dodanie SLA Služby, pokiaľ sa príslušné splnomocnené osoby Objednávateľa a Dodávateľa
nedohodnú písomne inak. Minimálne čerpanie konkrétnej SLA služby za každý mesiac trvania

-3-

tejto Zmluvy je 1 hodina z pracoviska Dodávateľa (vzdialenou formou na testovacom alebo
produkčnom serveri podľa predchádzajúcej dohody s Objednávateľom) alebo 4 človeko - hodiny
v prípade potreby fyzickej prítomnosti v sídle Objednávateľa alebo iných priestoroch
Objednávateľa. Mesačný objem SLA Služieb, stanovený v bode 2.1 tejto Zmluvy sa v prípade jeho
nevyčerpania neprenáša do nasledujúceho mesiaca. V prípade ak požiadavka bude mať prácnosť
nad rámec mesačného nevyčerpaného množstva SLA Služieb Dodávateľ stanoví potrebnú
prácnosť v čh/čd, na základe ktorej sa Objednávateľ môže rozhodnúť dodatočne objednať ďalšie
človekohodiny SLA Služieb nad stanovený objem SLA Služieb v bode 2.1 tejto Zmluvy. Po
vykonaní SLA Služieb Dodávateľ doručí Objednávateľovi servisný protokol, ktorý môže byť
v písomnej, alebo elektronickej forme.
5.2

Zmluvné strany sa dohodli, že prípadné zmeny Požiadavky počas jej dodávky budú realizované
novou Požiadavkou.

5.3

SLA Služby budú vykonávané Dodávateľom priebežne podľa jednotlivých Požiadaviek telefonicky,
vzdialenou formou na testovacom alebo produkčnom serveri podľa predchádzajúcej dohody s
Objednávateľom, alebo fyzicky v sídle Objednávateľa alebo iných priestoroch Objednávateľa.

5.4

Iné SLA služby podľa bodu 2.2 tejto Zmluvy a SLA Služby nad rámec mesačného objemu SLA
Služieb stanoveného v bode 2.1 tejto Zmluvy budú realizované nasledovným spôsobom:

I.

Fáza:
Dodávateľ vypracuje na základe špecifikácie Objednávateľa na zmenu, alebo novú
funkcionalitu informačného systému ŠFRB Časový a realizačný plán na dodávku súvisiacich
SLA Služieb vrátane ich Ceny (ďalej aj ako „Ponuka“), ktorý následne doručí Objednávateľovi
na schválenie.

II.

Fáza:
Po schválení Časového a realizačného plánu dodávky splnomocnenými osobami
Objednávateľa, Objednávateľ doručí Dodávateľovi Požiadavku na dodanie SLA Služby na
základe, ktorej Dodávateľ začne bezodkladne pracovať na dodávke a implementácií zmien
funkcionality IS ŠFRB v súlade s Časovým a realizačným plánom, pokiaľ sa Splnomocnené
osoby Objednávateľa a Dodávateľa nedohodnú inak. Implementácia zmenenej verzie IS
ŠFRB bude realizovaná na testovací server Objednávateľa, kde Objednávateľ za asistencie
Dodávateľa otestuje správnu funkčnosť IS ŠFRB najmä zmien IS ŠFRB pred nasadením IS
ŠFRB do skutočnej prevádzky (ďalej aj ako „zmenené IS ŠFRB“).

III.

Fáza:
V prípade, že sa vyskytne problém (t.j. chyby resp. vady zmeneného IS ŠFRB) v správnej
funkčnosti zmeneného IS ŠFRB podľa Objednávateľom akceptovanej špecifikácie v Ponuke
vo forme písomnej Požiadavky na dodanie SLA Služby, Zmluvné strany sa môžu dohodnúť
na časovej lehote pre ich odstránenie.

IV. Fáza:
Ak funkčnosť zmeneného IS ŠFRB bude v súlade zo špecifikáciou uvedenou v Požiadavke
na dodanie SLA Služby, Zmluvné strany správnu funkčnosť zmeneného IS ŠFRB a jeho
prevzatie potvrdia podpisom Akceptačného protokolu vypracovaného Dodávateľom.
6. Autorské práva a Licencie
6.1

Touto Zmluvou Dodávateľ súčasne udeľuje Objednávateľovi súhlas na používanie IS ŠFRB
špecifikované najmä v tejto Zmluve, ako aj jeho úprav (zmien resp. modifikácií) na dobu ich
používania Objednávateľom, spôsobom a v rozsahu vyplývajúcom najmä z tohto článku tejto

-4-

Zmluvy (ďalej aj ako „sublicencia“). V konkrétnej akceptovanej Požiadavke na dodanie SLA
Služby môže byť súhlas Dodávateľa na použitie IS ŠFRB dohodou Zmluvných strán opäť
modifikovaný pričom Dodávateľ zabezpečí podľa potreby písomný súhlas autorov IS ŠFRB.
Dodávateľ záväzne vyhlasuje, že je oprávnený udeliť sublicenciu za podmienok uvedených v tejto
Zmluve resp. v konkrétnej Požiadavke na dodanie SLA Služby.
6.2

Dodávateľ udeľuje Objednávateľovi súhlas na použitie zmeneného IS ŠFRB výlučne pre potreby
Objednávateľa a v súlade s účelom tejto Zmluvy.

6.3

Objednávateľ najmä nie je oprávnený vyhotovovať rozmnoženiny zmeneného IS ŠFRB
(s výnimkou záložnej kópie), verejne rozširovať rozmnoženiny zmeneného IS ŠFRB, predajom
alebo inou formou prevodu vlastníckeho práva, ich nájmom alebo vypožičaním, zaraďovať
zmenené IS ŠFRB do súborného diela, verejne ho vystavovať a vykonávať, prenášať, alebo ho
upravovať nad rámec stanovený v § 89 odsek 2 a 3 autorského zákona ak v tejto Zmluve nie je
dohodnuté inak.

6.4

V prípade, že má Objednávateľ záujem používať zmenené IS ŠFRB niektorým zo spôsobov, ktorý
je uvedený v predchádzajúcom bode 6.3 tejto Zmluvy resp. nie je uvedený v tejto Zmluve, musí
požiadať Dodávateľa vopred o udelenie Osobitného súhlasu na takýto spôsob použitia.

6.5

Dodávateľ udeľuje Objednávateľovi bezplatne súhlas na použitie zmeneného IS ŠFRB podľa
tejto Zmluvy pre územie Slovenskej republiky a ako sublicenciu nevýhradnú. Dodávateľ disponuje
od autorov udelenou Výhradnou licenciou na IS ŠFRB na základe pracovnej zmluvy s autormi
(resp. Zmluvy o vytvorení diela a licenčnej zmluvy s autormi IS ŠFRB (ktorými sú Ing. Tisek
Vladimír, Ing. Štefan Kubena)) vrátane jeho zmenenej verzie. V prípade, že o to Objednávateľ
požiada Dodávateľa alebo to vyplýva z autorského zákona je Dodávateľ povinný bezodkladne
zabezpečiť súčinnosť a/alebo písomný súhlas oboch autorov IS ŠFRB ohľadom autorských práv
k IS ŠFRB v zmysle požiadaviek Objednávateľa (napr. na účely potenciálnych súdnych sporov
týkajúcich sa IS ŠFRB).

6.6

Objednávateľ nie je oprávnený udeliť na zmenený IS ŠFRB sublicenciu tretej osobe.

6.7

Objednávateľ nie je oprávnený sprístupniť tretej osobe strojový, alebo zdrojový kód IS ŠFRB
vrátane jeho zmenenej verzie, jeho časti, oboznámiť, alebo poskytnúť tretej osobe technickú
dokumentáciu k nemu alebo inak sprístupniť dôverné informácie o IS ŠFRB vrátane jeho
zmenenej verzie, ani sprístupniť ho alebo jeho časť tretej osobe na účely ich priameho, alebo
nepriameho komerčného využitia tretími osobami.

6.8

Objednávateľ je oprávnený sprístupniť tretej osobe strojový alebo zdrojový kód IS ŠFRB vrátane
jeho zmenenej verzie (ak mu bol poskytnutý), jeho časti, oboznámiť, alebo poskytnúť tretej osobe
technickú dokumentáciu k nemu alebo inak sprístupniť informácie o IS ŠFRB vrátane jeho
zmenenej verzie, alebo jeho časti tretej strane za účelom úpravy len na základe udelenie
Osobitnej sublicencie alebo súhlasu Dodávateľa.

6.9

Sublicencia podľa tohto článku tejto Zmluvy sa udeľuje bezplatne a bez časového obmedzenia.

6.10

Dodávateľ udeľuje Objednávateľovi časovo neobmedzený, miestne (územne)
neobmedzený, nevýhradný súhlas na každé použitie IS ŠFRB ako celku i jeho jednotlivých

-5-

častí, ktoré je známe v čase uzavretia tejto Zmluvy. Bez ohľadu na akékoľvek iné ustanovenia
Zmluvy, O b j e d n á v a t e ľ je oprávnený testovať a prevádzkovať IS ŠFRB. I S Š F R B je
určený podľa svojej povahy aj pre tretie osoby (napr. Klientov Objednávateľa), ak tak
Objednávateľ rozhodne. Ustanovenia predchádzajúcej vety sa použijú aj na akýkoľvek
update, upgrade, fix, patch alebo akúkoľvek inú zmenu IS ŠFRB, ktorú vytvorí, dodá alebo
umožní používať D o d á v a t e ľ O b j e d n á v a t e ľ o v i , a to bez ohľadu na to, či sa tak stane
alebo stalo na základe tejto Zmluvy alebo na základe inej zmluvy. V prípade zrušenia Dodávateľa
s likvidáciou, alebo vyhlásenia konkurzu na jeho majetok alebo povolenia vyrovnania, alebo v
prípade jeho vstupu do likvidácie, alebo v prípade akejkoľvek neschopnosti, či nemožnosti
D o d á v a t e ľ a plniť záväzky zo zmlúv po dobu dlhšiu ako 90 (deväťdesiat) dní, je
D o d á v a t e ľ povinný bezodkladne dodať O b j e d n á v a t e ľ o v i na základe jej žiadosti
najaktuálnejšiu verziu zdrojových a strojových kódov, dokumentácie o vytvorení a funkčnosti IS
ŠFRB a dátového modulu k najposednejšej (najaktuálnejšej) verzii IS ŠFRB, ktoré môže
Objednávateľ následne bezodplatne bez akéhokoľvek časového, miestneho a vecného
obmedzenia bezodplatne používať. Tento článok Zmluvy zostáva záväzný aj po ukončení platnosti
tejto Zmluvy.

7. Cena a platobné podmienky

7.1 Cena za SLA Služby uvedené v bode 2.1 tejto Zmluvy bola stanovená dohodou ako
paušálna jednomesačná platba v cene 1600 € (slovom: jedentisíc šesťsto eur) bez
DPH. Faktúra za uvedené SLA Služby bude vystavená Dodávateľom najneskôr
k poslednému dňu kalendárneho mesiaca nasledujúceho po kalendárnom mesiaci
v ktorom boli SLA Služby poskytnuté. Cena za SLA Služby je stanovená ako cena
maximálna s možnosťou jej budúceho zníženia dohodou.
7.2 Cena za SLA Služby uvedené v bode 2.1 tejto Zmluvy nad rámec dohodnutého objemu SLA
Služieb bola stanovená dohodou za služby programátora alebo databázového špecialistu vo
výške 56 € (slovom: päťdesiatšesť eur) bez DPH/1čh a za služby analytika vo výške 60 €
(slovom: šesťdesiat eur) bez DPH/1čh. Faktúra za uvedené služby bude vystavená na
základe Požiadavky na dodanie SLA Služby a potvrdeného Servisného protokolu, ktoré budú
tvoriť prílohu každej konkrétnej faktúry.

7.3 Cena za SLA Služby uvedené v bode 2.2 tejto Zmluvy bola stanovená dohodou vo výške
448,- € (slovom: štyristoštyridsaťosem eur) bez DPH/1čd. Faktúra za uvedené SLA Služby
bude vystavená na základe Požiadavky na dodanie SLA Služby a potvrdeného Akceptačného
protokolu, ktoré budú tvoriť prílohu faktúry.

7.4 K cene za SLA Služby sa pripočítava DPH platná podľa platných zákonov Slovenskej republiky
v čase fakturácie. Splatnosť faktúry je dohodnutá na 14 dní od jej vystavenia a doručenia do
sídla Objednávateľa. V prípade, ak Objednávateľ neuskutoční platby v termíne 10 dní od
doručenia, dodávateľ je oprávnený fakturovať úroky z omeškania vo výške 0,05% z dlžnej
sumy za každý deň omeškania s platením.

7.5 Ak faktúra nebude spĺňať náležitosti daňového dokladu, nebude vystavená v súlade so
Zmluvou, alebo nebude obsahovať požadované prílohy, má Objednávateľ právo vrátiť ju
v termíne splatnosti Dodávateľovi na prepracovanie. Vrátenie faktúry podľa predchádzajúcej

-6-

vety znamená ukončenie platnosti pôvodného termínu splatnosti faktúry a zároveň to
znamená, že Objednávateľ nie je v omeškaní s jej úhradou. Nový termín splatnosti faktúry
začína plynúť dňom doručenia prepracovanej faktúry Objednávateľovi.
7.6 Každá faktúra musí obsahovať všetky náležitosti daňového dokladu podľa zákona č.
222/2004 Z. z. o dani z pridanej hodnoty v znení neskorších predpisov a zákona č. 431/2002
Z. z. o účtovníctve v znení neskorších predpisov. Za správne vyhotovenie faktúry zodpovedá
v plnom rozsahu Dodávateľ.

7.7 Dodávateľ sa zaväzuje oznámiť Objednávateľovi vopred ak je to možné, inak najneskôr do 2
pracovných dní od vzniku oznamovanej skutočnosti že:
-

-

nezaplatí DPH alebo jej časť súvisiacu s úhradou ceny za SLA Služby podľa tejto
Zmluvy,
sa stal/stane neschopným zaplatiť akúkoľvek inú DPH alebo jej časť v zmysle zákona
č. 222/2004 Z.z. o dani z pridanej hodnoty v platnom znení ( ďalej aj ako „zákon
o DPH“),
protihodnota za plnenie uvedená na faktúre je bez ekonomického opodstatnenia
neprimerane vysoká alebo neprimerane nízka a/alebo,
je zverejnený v zozname platiteľov dane z pridanej hodnoty, u ktorých nastali dôvody
na zrušenie registrácie pre DPH vedenom na portáli Finančnej správy SR.

7.8 Skutočnosti uvedené podľa predchádzajúceho bodu 7.7 tejto Zmluvy je Dodávateľ povinný
oznámiť Objednávateľovi zároveň pri:
-

dodaní SLA Služieb alebo ich časti, a/alebo,
aj pri doručení faktúry /daňového dokladu na základe ktorého má byť zaplatená cena
za dodané SLA Služby v zmysle tejto Zmluvy.

7.9 V prípade, ak:
Dodávateľ nedodrží svoj záväzok podľa bodu 7.7 tejto Zmluvy a/alebo,
nastane akákoľvek skutočnosť, na základe ktorej vznikne Objednávateľovi zákonné
ručenie za Dodávateľa podľa zákona o DPH a /alebo,
- podľa zistenia Objednávateľa je Dodávateľ zverejnený v zozname platiteľov dane
z pridanej hodnoty, u ktorých nastali dôvody na zrušenie registrácie pre DPH
vedenom na portáli Finančnej správy SR,
Objednávateľ:
-

a) nie je povinný prevziať SLA Službu alebo jej časť podľa Zmluvy, pričom sa zmluvné
strany dohodli, že zo strany Objednávateľa nedôjde k porušeniu Zmluvy, nedostane
sa do omeškania s plnením akejkoľvek povinnosti podľa tejto Zmluvy a Dodávateľ nie
je oprávnený uplatniť voči Objednávateľovi žiadne zmluvné alebo zákonné sankcie
a/alebo zodpovednosť za škodu a /alebo,
b) je oprávnený od Zmluvy odstúpiť s okamžitou účinnosťou a/alebo,
c) nie je povinný zaplatiť vyhotovenú a/alebo doručenú faktúru podľa tejto Zmluvy,
pričom sa zmluvné strany dohodli, že zo strany Objednávateľa nedôjde k porušeniu
Zmluvy, nedostane sa do omeškania s plnením akejkoľvek povinnosti podľa tejto
Zmluvy a Dodávateľ nie je oprávnený uplatniť voči Objednávateľovi žiadne zmluvné
alebo zákonné sankcie a/alebo zodpovednosť za škodu a/alebo,
d) je oprávnený žiadať od Dodávateľa zaplatenie zmluvnej pokuty vo výške
zodpovedajúcej výške odmeny dohodnutej podľa tejto Zmluvy a/alebo,

-7-

e) je oprávnený poukázať Dodávateľovi na účet iba dohodnutú cenu zmluvného plnenia
bez DPH. V tomto prípade Objednávateľ sumu zodpovedajúcu výške DPH z ceny
zmluvného plnenia uvedenú na faktúre poukáže (i) v zákonom stanovenej lehote
splatnosti dane alebo (ii) po lehote splatnosti dane, avšak pred tým ako je vydané
rozhodnutie podľa § 69b zákona o DPH priamo na osobný daňový účet Dodávateľa
vedený v Štátnej pokladnici zistený prostredníctvom portálu vedenom daňovou
sekciou Finančného riaditeľstva SR. Objednávateľ platbu DPH na osobný daňový
účet Dodávateľa označí náležitým spôsobom podľa všeobecne záväzného predpisu,
oznámi správcovi dane číslo faktúry z ktorej DPH uhrádza a identifikačné číslo
Dodávateľa. Pre vylúčenie pochybností úhradou dohodnutej ceny zmluvného plnenia
bez DPH na účet Dodávateľa a sumy zodpovedajúcej výške DPH na osobný daňový
účet Dodávateľa sa rozumie povinnosť Objednávateľa zaplatiť Dodávateľovi
fakturovanú cenu za splnenú.
7.10
Objednávateľ je oprávnený na postup podľa predchádzajúceho bodu 7.9 tejto
Zmluvy aj vtedy, ak bol dôvod jeho uplatnenia dodatočne odstránený.

7.11
Uplatnené zmluvné sankcie nemajú vplyv na povinnosť Dodávateľa vrátiť
Objednávateľovi to, čo Objednávateľ plnil ako ručiteľ za Dodávateľa podľa zákona
o DPH.

7.12
Dodávateľ sa zaväzuje zaplatiť Objednávateľovi v plnom rozsahu sumu, ktorú
zaplatí Objednávateľ ako ručiteľ na základe rozhodnutia daňového úradu podľa
zákona o DPH (ďalej aj ako „nezaplatená daň“), v lehote 8 (ôsmich) dní od doručenia
výzvy Objednávateľa.

7.13
V prípade, ak je Dodávateľ v omeškaní s vrátením nezaplatenej dane alebo jej
časti Objednávateľovi, zaväzuje sa zaplatiť Objednávateľovi na základe jeho výzvy
úrok z omeškania vo výške podľa platných právnych predpisov.
8. Sankcie a náhrada škody
8.1 V prípade, že nebudú zo strany Dodávateľa riadne a včas vykonaná SLA Služba najmä
ak nebudú dodržané dohodnuté termíny podľa Časového a realizačného plánu, Objednávateľ
si môže uplatňovať voči Dodávateľovi zmluvnú pokutu vo výške 30,- € (slovom: tridsať eur)
bez DPH za každý deň omeškania s poskytnutím konkrétnej SLA Služby. Zaplatením
zmluvnej pokuty podľa predchádzajúcej vety nie je dotknutý nárok Objednávateľa na náhradu
škody ak táto bola spôsobená omeškaním s plnením zabezpečeným zmluvnou pokutou.
8.2 Ak niektorá Zmluvná strana poruší svoju povinnosť vyplývajúcu z tejto Zmluvy je povinná
v súlade s touto Zmluvou nahradiť škodu tým spôsobenú druhej Zmluvnej strane,
s výnimkou, že porušenie povinnosti bolo spôsobené okolnosťami vylučujúcimi
zodpovednosť. Obidve Zmluvné strany sú povinné vyvinúť maximálne úsilie k predchádzaniu
škodám a na minimalizáciu vzniknutých škôd.

-8-

8.3 Dodávateľ je povinný v zmysle svojej odbornej spôsobilosti písomne informovať
Objednávateľa o všetkých možných rizikách resp. skutočnostiach, ktoré môžu ohroziť riadne
a včasné poskytnutie SLA služby.

9. Záruka a záručný servis
9.1 Objednávateľ oznamuje faktické vady IS ŠFRB a SLA služieb spôsobom uvedeným
v tejto Zmluve.
9.2 Záručná doba na SLA Služby resp. zmenené IS ŠFRB a spôsob vybavenia reklamácií pre
jednotlivé druhy SLA služieb je 24 mesiacov.
9.3 Záručná doba začína plynúť dňom riadneho prevzatia SLA Služby, teda dňom podpísania
preberacieho protokolu oprávnenou osobou Objednávateľa a oprávnenou osobou
Dodávateľa podľa tejto Zmluvy.
9.4 Zodpovednosť Dodávateľa za vady SLA Služieb nevznikne, ak tieto boli spôsobené
neodbornou prevádzkou, obsluhou a údržbou a používaním Objednávateľa v rozpore
s inštrukciami Dodávateľa.

10. Súčinnosť
10.1 Obidve Zmluvné strany sú povinné do 14 dní od účinnosti Zmluvy doručiť druhej Zmluvnej
strane zoznam Splnomocnených osôb vrátane ich kontaktných údajov (tel. číslo, e-mailová
adresa):
- „Splnomocnená osoba Objednávateľa“ – osoba oprávnená zaslať „Požiadavku na
dodanie SLA Služby“ a/alebo schváliť „Ponuku“ a/alebo podpísať „Akceptačný protokol“ za
stranu Objednávateľa.
- „Splnomocnená osoba Dodávateľa“ – osoba oprávnená prijať „Požiadavku na dodanie
SLA Služby“ a/alebo zaslať „Ponuku“ a/alebo podpísať „Akceptačný protokol“ za stranu
Dodávateľa.
Zmluvné strany sa zaväzujú v prípade zmien v zozname
bezodkladne písomne informovať druhú Zmluvnú stranu.

Splnomocnených

osôb

10.2 Dodávateľovi bude v prípade potreby umožnený vstup do sídla resp. iných priestorov
Objednávateľa (ďalej aj ako „pracovisko Objednávateľa“) za účelom plnenia tejto Zmluvy
a podľa dohody mu bude poskytnutý priestor pre overenie a testovanie SLA služby. Pri
činnostiach na pracovisku Objednávateľa sa zaväzuje riadiť pokynmi Splnomocnenej osoby
Objednávateľa a platnými internými predpismi Objednávateľa.
10.3 Dodávateľ je povinný vrátiť do 5 dní od ukončenia účinnosti tejto Zmluvy všetky v rámci
súčinnosti poskytnuté nástroje, zariadenia, dokumentáciu alebo iné predmety, pokiaľ mu pre
účely dodania SLA Služieb podľa tejto Zmluvy boli poskytnuté Objednávateľom.

-9-

10.4
Objednávateľ sa zaväzuje poskytnúť Dodávateľovi nevyhnutnú súčinnosť pri
plnení povinností Dodávateľa vyplývajúcich mu z tejto Zmluvy, a to spôsobom ktorý
minimalizuje čas týkajúci sa analýzy a testovania zmeneného IS ŠFRB (po vykonaní SLA
Služby) zo strany Objednávateľa tak, aby tento čas z celkového Časového a realizačného
plánu (dohodnutého v súvislosti s konkrétnou Požiadavkou na dodanie SLA Služby)
nepresiahol 30%. V opačnom prípade sa celkový čas na realizáciu SLA služieb predlžuje o
čas spojený s analýzou a testovaním zo strany Objednávateľa.
11. Mlčanlivosť
11.1
Dodávateľ sa zaväzuje, že akékoľvek informácie, ktoré mu boli zverené na
základe plnenia tejto Zmluvy, nesprístupní tretím osobám bez písomného súhlasu
Objednávateľa a tieto informácie nepoužije pre iné účely, ako na plnenie povinností podľa
tejto Zmluvy a pre účely, ktoré táto Zmluva predpokladá, a to ani po skončení účinnosti tejto
Zmluvy.
11.2
Dodávateľ sa zaväzuje prísne dôverne zaobchádzať so všetkými odbornými
a obchodnými podkladmi a informáciami, o ktorých sa dozvedel, alebo ktoré získal pri plnení
predmetu tejto Zmluvy, a to v písomnej, ústnej, elektronickej alebo akejkoľvek inej forme
a zaväzuje sa o nich zachovávať mlčanlivosť, neposkytnúť tieto podklady a informácie tretej
osobe a nevyužiť ich na iný účel, ako pre plnenie povinností podľa tejto Zmluvy, a to ani po
skončení účinnosti tejto zmluvy. Objednávateľ považuje tieto podklady a informácie za
dôverné pričom prejavuje vôľu ich utajovať v zmysle príslušných ustanovení Obchodného
zákonníka v platnom znení (§ 17 -20 a § 271 Obchodného zákonníka). Dodávateľ vyhlasuje,
že si je vedomý právnych dôsledkov vyplývajúcich z nedodržania povinnosti mlčanlivosti.
11.3
Zmluvné strany sa dohodli, že dôverné informácie neposkytnú tretím osobám a
prijmú také opatrenia, ktoré znemožnia ich prístupnosť tretím osobám. Ustanovenia
predchádzajúcej vety sa nevzťahuje na poskytnutie dôverných informácií:
a)

ak má Objednávateľ zákonom stanovenú povinnosť takú informáciu sprístupniť alebo
zverejniť;

b)

pre účely akéhokoľvek súdneho, rozhodcovského, správneho alebo iného konania, ktorého je
príslušná Zmluvná strana účastníkom;

c)

odborným poradcom Zmluvnej strany (vrátane právnych, účtovných, daňových a iných
poradcov), ktorí sú buď viazaní všeobecnou profesionálnou povinnosťou mlčanlivosti alebo ak
sa voči príslušnej Zmluvnej strane zaviazali povinnosťou mlčanlivosti;

d)

Ovládajúcej osobe Objednávateľa prípadne osobe ovládanej Objednávateľom,

e)

sa také informácie stanú verejne prístupné, ak majú Zmluvné strany zákonom stanovenú
povinnosť takú informáciu sprístupniťalebo zverejniť; a/alebo

f)

sa také informácie stanú verejne známymi či dostupnými inak, ako porušením povinností
vyplývajúcich z tejto Zmluvy.

- 10 -

11.4 Dodávateľ sa zaväzuje neobnoviteľným spôsobom zlikvidovať všetky elektronické,
papierové dokumenty, alebo záznamy na iných nosičoch obsahujúce informácie získané počas
účinnosti a na základe tejto Zmluvy a to do 5 dní od ukončenia účinnosti tejto Zmluvy.
11.5 Dodávateľ sa zaväzuje:
a) zabezpečiť riadne a včasné dodanie SLA služieb,
b) niesť v plnom rozsahu zodpovednosť za kvalitu poskytnutých SLA služieb a za funkčnosť
IS ŠFRB za účelom plnenia záväzkov podľa tejto Zmluvy. Dodávateľ nesie zodpovednosť za
akúkoľvek prípadnú nežiaducu modifikáciu osobných údajov a bankového tajomstva (ak k ním
bude mať Dodávateľ oprávnený prístup) spôsobenú neodborným zásahom Dodávateľa do IS
ŠFRB, ako aj za akúkoľvek inú vadu SLA služieb,
c) postupovať pri výkone všetkých činností dohodnutých v Zmluve pre Objednávateľa
s odbornou starostlivosťou a v súlade so záujmami Objednávateľa a podľa pokynov
Objednávateľa, konať tak, aby nedošlo k poškodeniu alebo ohrozeniu dobrého mena a povesti
Objednávateľa a porušeniu povinnosti mlčanlivosti najmä vo vzťahu k osobným údajom a/alebo
údajom, ktoré sú predmetom bankového tajomstva.
11.6 Za dôverné informácie podľa tejto Zmluvy Zmluvné strany považujú všetky informácie
poskytnuté Objednávateľom, a to vedome alebo nevedome, v písomnej aj v ústnej forme,
najmä informácie, ktoré sú predmetom bankového tajomstva a/alebo sú osobnými údajmi
v zmysle zákona č. 122/2013 Z. z. o ohrane osobných údajov, ktoré sa zmluvné strany
dozvedeli v súvislosti s touto Zmluvou (ďalej len „dôverné informácie“) okrem tých dôverných
informácií, ktoré je Objednávateľ povinný zverejňovať ako povinná osoba v zmysle bodu 13.1
tejto Zmluvy a/alebo v zmysle všeobecne záväzných právnych predpisov.
11.7 Záväzok mlčanlivosti zmluvných strán o získaných dôverných informáciách ukončením
tejto Zmluvy nezaniká.
11.8 Dodávateľ :
a) potvrdzuje, že bol Objednávateľom poučený
 o ochrane údajov charakteru bankového tajomstva v zmysle zákona č. 483/2001 Z. z. o
bankách a o zmene a doplnení niektorých zákonov v znení neskorších predpisov a
 ako prevádzkovateľom informačných systémov o ochrane osobných údajov v zmysle
zákona č. 122/2013 Z. z. o ochrane osobných údajov a o zmene a doplnení niektorých
zákonov,
 ako aj o právach a povinnostiach, či sankciách ustanovených vyššie uvedenými zákonmi,
b) zaväzuje sa, že údaje charakteru bankového tajomstva a osobné údaje, ku ktorým majú,
resp. by mohli mať prístup v rámci plnenia predmetu tejto zmluvy zamestnanci, či zástupcovia
Dodávateľa (ďalej spolu aj ako „zamestnanci Dodávateľa“) nezneužije pre svoje potreby a bez
súhlasu Objednávateľa ich nezverejní a nikomu neposkytne, ani nesprístupní, bude ich chrániť
pred odcudzením, stratou, poškodením, neoprávneným prístupom a zmenou,
c) je si vedomý, že povinnosť mlčanlivosti fyzických osôb – zamestnancov Dodávateľa
o dôverných informáciách a to najmä o bankovom tajomstve a o osobných údajoch, ku ktorým
majú, resp. by mohli mať prístup v rámci plnenia predmetu tejto Zmluvy trvá aj po ukončení
zmluvného vzťahu z tejto Zmluvy,
d) je povinný poučiť o povinnostiach, s ktorými bola oboznámený, najmä však o povinnosti
mlčanlivosti všetkých zamestnancov Dodávateľa, prípadne aj ďalšie osoby, ktoré sa podieľajú
na realizácii činností v zmysle tejto Zmluvy,
e) berie na vedomie, že za porušenie povinnosti mlčanlivosti fyzických osôb si Objednávateľ
môže nárokovať úhradu vzniknutej škody v zmysle dohôd dojednaných v tejto Zmluve.

- 11 -

V prípade osobných údajov Úrad na ochranu osobných údajov Slovenskej republiky môže
danej osobe uložiť pokutu od 150 eur do 3000 eur podľa zákona o ochrane osobných údajov.
Týmto nie je vylúčená prípadná trestnoprávna zodpovednosť, ak konanie bude napĺňať
skutkovú podstatu trestné činu podľa ustanovení Trestného zákona.
12. Doručovanie
12.1 Akékoľvek prejavy vôle Zmluvných strán súvisiace so Zmluvou budú vyhotovené písomne
a doručené zmluvnej Strane, ktorej sú adresované osobne, alebo zaslané poštou s uvedeným
menom oprávnených osôb, ktoré sú oprávnené konať za Zmluvnú stranu vo veciach
zmluvných.

13. Záverečné ustanovenia
13.1 Zmluvné strany vyhlasujú, že Zmluvu uzavreli slobodne, vážne, určite a zrozumiteľne, ich
zmluvná voľnosť nie je obmedzená a na znak súhlasu s obsahom Zmluvy ju podpisujú. Táto
Zmluva nadobúda platnosť dňom jej podpísania oboma Zmluvnými stranami a účinnosť dňom
nasledujúcim po zániku platnosti Zmluvy o poskytovaní podpory a služieb k softvérovému
produktu "Informačný systém ŠFRB dojednanej medzi zmluvnými stranami dňa 22.4.2015 za
predpokladu, že táto Zmluva bude zverejnená v Centrálnom registri zmlúv vedenom Úradom
vlády Slovenskej republiky v lehote troch mesiacov odo dňa uzatvorenia tejto Zmluvy. Zmluvné
strany sa ďalej dohodli, že zverejnenie tejto Zmluvy zabezpečí Objednávateľ najneskôr v
lehote troch mesiacov odo dňa uzatvorenia tejto Zmluvy. Dodávateľ súhlasí so zverejnením
Zmluvy v celom jej znení vrátane jej prípadných príloh v zmysle zákona č. 211/2000 Z. z. o
slobodnom prístupe k informáciám a o zmene a doplnení niektorých zákonov v znení
neskorších právnych predpisov (ďalej aj ako „zákon“), pričom vyhlasuje, že táto Zmluva
neobsahuje informácie, ktoré by nebolo možné zverejniť resp. sprístupniť v zmysle zákona, a
to najmä obchodné tajomstvo, bankové tajomstvo, daňové tajomstvo a pod. a v prípade, že
také informácie obsahuje, dáva Dodávateľ Objednávateľovi súhlas tieto informácie v zmysle
zákona zverejniť resp. sprístupniť. V prípade, ak zmluvné strany nezverejnia túto Zmluvu v
zmysle zákona a v zmysle § 47a Občianskeho zákonníka v lehote troch mesiacov odo dňa
uzatvorenia tejto Zmluvy, platí, že k uzatvoreniu tejto Zmluvy nedošlo a zmluvné strany nie sú
touto Zmluvou viazané.

13.2 Meniť alebo dopĺňať text Zmluvy je možné len písomnou formou spravidla písomných,
očíslovaných dodatkov, ktoré budú podpísané oprávnenými zástupcami obidvoch Zmluvných
strán ak nie je v tejto Zmluve dohodnuté niečo iné.

13.3 Táto Zmluva sa riadi slovenským právnym poriadkom a všeobecne platnými predpismi
Slovenskej republiky a na riešenie sporov vyplývajúcich z tejto zmluvy sú príslušné súdy
Slovenskej republiky. Právne vzťahy touto Zmluvou výslovne neupravené sa spravujú
príslušnými ustanoveniami Obchodného zákonníka a inými príslušnými všeobecne záväznými
právnymi predpismi Slovenskej republiky najmä príslušnými ustanoveniami autorského
zákona.

13.4 Práva a povinnosti Dodávateľa vyplývajúce z tejto Zmluvy sú prevoditeľné na tretiu stranu
len s predchádzajúcim písomným súhlasom Objednávateľa.

- 12 -

13.5 Táto Zmluva je vyhotovená v dvoch rovnopisoch v slovenskom jazyku, z ktorých jeden
dostane Objednávateľ a jeden Dodávateľ.

13.6 Osoba oprávnená konať za Dodávateľa vo veciach zmluvných z tejto Zmluvy: Ing.
Vladimír Tisek, mobil: 00421 903 524 354, e-mail: vladimir.tisek@medoit.sk. Akékoľvek
písomnosti zo strany Objednávateľa budú adresované na nasledovnú adresu:
MeDoIT, s.r.o.
Ing. Vladimír Tisek
Hodžova 204/16
010 01 Žilina

13.7 Osoba oprávnená konať za Objednávateľa vo veciach zmluvných z tejto Zmluvy: Ing. Ján
Homoljak, mobil: 0903 302 051, e-mail: jan.homoljak@szrb.sk . Akékoľvek písomnosti zo
strany Dodávateľa budú adresované na nasledovnú adresu:
Slovenská záručná a rozvojová banka, a.s.
Štefánikova 27
814 99 BRATISLAVA 1
Akákoľvek písomnosť musí obsahovať meno kontaktnej osoby oprávnenej konať vo veciach
zmluvných tejto Zmluvy uvedenej v tomto bode Zmluvy pri písomnom doručení, v prípade
zaslania e-mailom, musí byť zaslaná na e-mail kontaktnej osoby.
Zmena kontaktných údajov Dodávateľa musí byť oznámená Objednávateľovi najneskôr 10 dní
pred plánovanou zmenou.
13.8 Zmluvné strany môžu predčasne ukončiť platnosť tejto Zmluvy písomnou dohodou
Zmluvných strán, výpoveďou alebo odstúpením od tejto Zmluvy a/alebo od konkrétnej
Požiadavky na dodanie SLA Služby.
13.9 Každá zo Zmluvných strán je oprávnená odstúpiť od tejto Zmluvy a/alebo od konkrétnej
Požiadavky na dodanie SLA Služby pri podstatnom porušení zmluvných podmienok druhou
zmluvnou stranou tejto Zmluvy. Pod podstatným porušením zmluvných podmienok
Dodávateľom je chápané opakované neposkytnutie SLA služby v stanovenom termíne alebo
poskytnutie SLA služby s vadami a neodstránenie vád v termínoch a spôsobom tak, ako je to
uvedené v tejto Zmluve a/alebo v konkrétnej Požiadavke na dodanie SLA Služby. Dodávateľ
môže odstúpiť od tejto Zmluvy a/alebo od konkrétnej Požiadavky na dodanie SLA Služby, ak
Banka podstatne poruší túto Zmluvu t.j. ak je v omeškaní s úhradou faktúry a napriek
písomnému upozorneniu Dodávateľa neuhradí faktúru do 15 dní od doručenia písomnej výzvy
Dodávateľa na uhradenie faktúry nezaplatenej v lehote jej splatnosti.
13.10 Odstúpenie od tejto Zmluvy a/alebo od konkrétnej Požiadavky na dodanie SLA Služby
sa nedotýka právnych vzťahov vzniknutých do okamihu odstúpenia od tejto Zmluvy a/alebo od
konkrétnej Požiadavky na dodanie SLA Služby.
13.11 Zmluvu môže Objednávateľ vypovedať doručením písomnej výpovede Dodávateľovi, a
to aj bez udania dôvodu. Výpovedná lehota v takomto prípade je dva mesiace a začína plynúť

- 13 -

prvým dňom mesiaca nasledujúcom po doručení výpovede Dodávateľovi. V prípade, že Banka
vypovie túto Zmluvu z dôvodu porušenia povinnosti mlčanlivosti (Dodávateľom) ohľadom
dôverných informácií, ktoré sú predmetom bankového tajomstva a/alebo ktoré sú predmetom
ochrany osobných údajov, je výpovedná lehota tri pracovné dni a začína plynúť prvým dňom
nasledujúcom po doručení výpovede Dodávateľovi.

13.12 Zmluvné strany sa zaväzujú v prípade vypovedania tejto Zmluvy resp. odstúpenia od
tejto Zmluvy alebo od konkrétnej Požiadavky na dodanie SLA Služby vysporiadať všetky
nároky vyplývajúce zo Zmluvy a/alebo od konkrétnej Požiadavky na dodanie SLA Služby do 60
dní od skončenia účinnosti tejto Zmluvy a/alebo od skončenia účinnosti konkrétnej Požiadavky
na dodanie SLA Služby.
13.13 Zánikom platnosti a účinnosti tejto Zmluvy a/alebo od skončenia účinnosti konkrétnej
Požiadavky na dodanie SLA Služby však nie sú dotknuté práva a povinnosti Zmluvných strán
najmä právo na náhradu škody, zmluvné pokuty, úroky z omeškania, povinnosť mlčanlivosti.

Za Objednávateľa
V Bratislave, dňa

Za Dodávateľa
V Bratislave, dňa
Ing. Vladimír Tisek
Konateľ
MeDoIT s.r.o.

Ing. Peter Ševčovic
podpredseda predstavenstva
Slovenská záručná a rozvojová banka, a. s.

Ing. Zoltán Gyurász
člen predstavenstva
Slovenská záručná a rozvojová banka, a. s.

- 14 -

