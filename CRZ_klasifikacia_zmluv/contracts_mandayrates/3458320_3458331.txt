ÚpIA –323-10/2018-OdOTSaIKT

IIS SAP: 6100001891
Výtlačok č.: 1
Počet listov: 11
Prílohy:
4/8

Zmluva o servisnej podpore aplikačných modulov
integrovaného informačného systému (IIS)
č. 2018/815
uzatvorená v zmysle Rámcovej dohody č. 2013/516 uzavretej medzi zmluvnými stranami
dňa 30.6.2014 v Bratislave podľa § 269 odsek 2 Obchodného zákonníka
ZMLUVNÉ STRANY
1 . Objednávateľ :

Slovenská republika
Ministerstvo obrany SR
Kutuzovova 8
832 47 Bratislava
Zastúpený :
Ing. Robert Sedlák.
riaditeľ Úradu pre investície a akvizície Ministerstva obrany SR
na základe plnomocenstva ministra obrany č. KaMO-2250/2016, zo dňa 03. októbra 2016
Osoba oprávnená konať vo veciach technických, objednávania a preberania:
Veliteľ ZaSKIS - Vojenský útvar („VÚ“) 8116, Olbrachtova 5,
Trenčín, tel.: 0960 406000, 0903 820685, fax: 0960 406080
Osoba oprávnená konať vo veciach, reklamácií, a úkonov spojených s fakturáciou:
Generálny riaditeľ SEMI – národný riaditeľ pre vyzbrojovanie
MO SR Kutuzovova 8, 832 47 Bratislava.
IČO :
30 845 572
Bankové spojenie :
Štátna pokladnica
IBAN: SK50 8180 0000 0070 00171215
BIC: SPSRSKBA
(ďalej len „Objednávateľ“)
1.2. Poskytovateľ:

SEVITECH, a.s.
Mlynské nivy 71
821 05 Bratislava
Zastúpený :
Ing. Jaroslav Murár, predseda predstavenstva,
Jaroslav Gajdoš, člen predstavenstva
IČO :
31 605 052
IČ DPH :
SK2020444338
Bankové spojenie :
Tatrabanka, a.s.
Číslo účtu :
2627535593/1100, IBAN: SK56 1100 0000 0026 2753 5593
BIC: TATRSKBX
Poskytovateľ je zapísaný v Obchodnom registri Okresného súdu Bratislava I,
Odd. Sa, vložka č. 4696/B

(ďalej len „Poskytovateľ“)

1/11

Článok I.
DEFINÍCIA POJMOV
1.1.

Zmluvné strany sa dohodli a súčasne súhlasia s tým, že pojmy používané v Zmluve,
ktoré nebudú v príslušnej časti Zmluvy zadefinované inak, budú mať pre účely tejto
Zmluvy význam definovaný v príslušných ustanoveniach tohto článku Zmluvy.
Objednávateľ a Poskytovateľ spoločne ako „Zmluvné strany“ alebo jednotlivo ako
„Zmluvná strana“.
„Zmluva“ je táto Zmluva o servisnej podpore aplikačných modulov IIS, vrátane Príloh,
ktoré sú jej súčasťou, a všetky právne dokumenty, ktoré Zmluvu dopĺňajú a aktualizujú
a ktoré sú v Zmluve obsiahnuté, resp. na ktoré sa Zmluvné strany v Zmluve odvolávajú.
„Cena“ je zmluvnými stranami dohodnutá cena servisných a iných služieb, ktorej výška
a spôsob úhrady je stanovená v Rámcovej dohode č. 2013/516, uzavretej medzi
Zmluvnými stranami dňa 30.06.2014 (ďalej len „Rámcová dohoda č. 2013/516), a v
príslušných článkoch tejto Zmluvy.
„Activity Report“ je dokument, ktorým Poskytovateľ preukazuje vykonanie SLA
služieb/individuálnych objednávok, t. j. služieb v zmysle bodu 2.1 tejto Zmluvy.
„Dokumentácia“ znamená užívateľské príručky, pokyny pre inštaláciu, prevádzkové
inštrukcie a iné podobné dokumenty a informácie týkajúce sa IIS bez ohľadu na médium,
na ktorom sú uložené a ktoré vysvetľujú schopnosti IIS.
Správca informačného systému je Generálny riaditeľ Sekcie modernizácie
a infraštruktúry (SEMI) v súčinnosti s riaditeľkou ÚSRK MO SR, ako hlavným užívateľom
IIS.
„Správca modulu“, „Správca“ sú osoby definované v zmysle smernice MO SR
o Integrovanom informačnom systéme, alebo ním poverené osoby. Zoznam Správcov
predloží Objednávateľ Poskytovateľovi písomne do desiatich dní od podpisu Zmluvy
Objednávateľom.
„Garant modulu“, „Garant“, „zástupca Garanta“ „projektový manažér IIS“ sú
osoby definované v zmysle smernice MO SR o Integrovanom informačnom systéme.
Zoznam týchto osôb predloží Objednávateľ Poskytovateľovi písomne do desiatich dní
od podpisu Zmluvy Objednávateľom.
IIS MO SR Integrovaný informačný systém Ministerstva obrany Slovenskej Republiky,
implementovaný prevažne na platforme SAP vo verzii 6.5.
Poskytovateľ vyhlasuje, že je oboznámený so smernicou MO SR č.27/2010
o Integrovanom informačnom systéme.
Článok II.
PREDMET ZMLUVY

2.1.

Predmetom tejto Zmluvy je záväzok Poskytovateľa v rozsahu a za podmienok
dohodnutých v tejto Zmluve poskytovať služby servisnej podpory aplikačných modulov
integrovaného informačného systému rezortu Ministerstva obrany SR (vrátane
subsystému VS) postaveného prevažne na platforme softwarového produktu SAP ERP
ECC 6.5 MO SR, vrátane konzultácii, školení a služieb súvisiacich s prevádzkou IIS MO
SR (ďalej aj ako „služby“).

2/11

2.2. Poskytovateľ sa zaväzuje poskytovať tieto služby:
2.2.1. Servisná podpora aplikačných modulov (oblastí) IIS MO SR definovaných podľa
bodu 1 Prílohy č. 1 k tejto Zmluve, vrátane odborných konzultácií.
2.2.2. Servisná podpora aplikačných modulov (oblastí) IIS MO SR definovaných podľa
bodu 2 Prílohy č. 1 k tejto Zmluve, vrátane odborných konzultácií.
2.2.3. Školenia pre aplikačnú podporu IIS a školenia pre administrátorov IIS podľa
bodu 3 Prílohy č. 1 k tejto Zmluve.
2.3. Podrobná špecifikácia služieb, vrátane bližšej špecifikácie záväzku Poskytovateľa je
uvedená v Prílohe č.1, ktorá tvorí neoddeliteľnú súčasť tejto Zmluvy.
2.4. Objednávateľ sa zaväzuje zaplatiť za riadne a včasné poskytnutie služieb podľa
ustanovení tejto Zmluvy, zmluvnú cenu uvedenú v článku III. tejto Zmluvy.
Článok III.
CENA PREDMETU ZMLUVY
3.
3.1. Zmluvné strany sa v zmysle zákona č. 18/1996 Z.z. o cenách a v znení neskorších
predpisov dohodli, že Sadzobník cien za poskytnutie služieb je uvedený v Prílohe č. 2
k tejto Zmluve (ďalej len „Zmluvná cena“). V dohodnutej Zmluvnej cene sú podľa tejto
Zmluvy zahrnuté všetky náklady Poskytovateľa súvisiace s poskytovaním služieb podľa
tejto Zmluvy vrátane dopravných nákladov.
3.2. Zmluvné strany sa v zmysle zákona č. 18/1996 Z.z. o cenách a v znení neskorších
predpisov dohodli na nasledovnej maximálnej celkovej Zmluvnej cene služieb (za všetky
služby podľa bodu 2.2 tejto Zmluvy)
148 944,00 EUR s 20% DPH
(slovom: jednosto štyridsaťosemtisícdeväťstoštyridsaťštyri EUR s DPH).
Na vyčerpanie maximálnej celkovej Zmluvnej ceny nie je zo strany Poskytovateľa žiadny
právny nárok.
3.3. Rozsah služieb podľa bodu 2.2.1 tejto Zmluvy je uvedený v bode 1 Prílohy č. 1 tejto
Zmluvy a Sadzobník cien je uvedený v Prílohe č. 2 tejto Zmluvy. Služba bude
vykonávaná v dňoch, ktoré si Zmluvné strany operatívne dohodnú, pričom sú
povinné dodržať dohodnutý mesačný paušál podľa Prílohy č. 1 tejto Zmluvy.
O poskytnutí služieb podľa bodu 2.2.1 Zmluvy bude Poskytovateľom vyhotovený Activity
report, ktorý bude súčasťou faktúry za takto poskytnuté služby a bude podpísaný za
stranu Objednávateľa garantom modulu IIS, veliteľom ZaSKIS, resp. ním povereným
pracovníkom a projektovým manažérom IIS . K Activity reportu podľa bodu 2.2.1 Zmluvy
sa prikladá dokument „Sumarizácia plánovaných/ odovzdaných služieb v systéme“, ktorý
bude podpísaný za stranu Objednávateľa veliteľom ZaSKIS, resp. ním povereným
pracovníkom a projektovým manažérom IIS.
3.4. Rozsah služieb podľa bodu 2.2.2 tejto Zmluvy je uvedený v bode 2 Prílohe č. 1 tejto
Zmluvy a Sadzobník cien je uvedený v Prílohe č. 2 tejto Zmluvy. Služby podľa bodu
2.2.2 tejto Zmluvy budú poskytované na základe objednávky Objednávateľa
vystavenej podľa potrieb Objednávateľa v súlade s bodom 3.6 tejto Zmluvy. Pre
vylúčenie pochybností Zmluvné strany uvádzajú, že za objednávku podľa tohto bodu
Zmluvy sa považuje požiadavka Objednávateľa zadaná v Service Desku, ktorá je
schválená veliteľom ZaSKIS alebo ním povereným pracovníkom. Na vystavenie
objednávky nemá Poskytovateľ právny nárok. O poskytnutí takto objednaných služieb
bude Poskytovateľom vyhotovený Activity report, ktorý bude súčasťou faktúry za takto
poskytnuté služby a bude podpísaný za stranu Objednávateľa garantom modulu IIS,
veliteľom ZaSKIS resp. ním povereným pracovníkom a projektovým manažérom IIS.
K Activity reportu podľa bodu 2.2.2 Zmluvy sa prikladá dokument „Sumarizácia
plánovaných/ odovzdaných služieb v systéme“, ktorý bude podpísaný za stranu
Objednávateľa veliteľom ZaSKIS, resp. ním povereným pracovníkom a projektovým
manažérom IIS.

3/11

3.5. Rozsah služieb podľa bodu 2.2.3 tejto Zmluvy je uvedený v bode 3 Prílohy č. 1 tejto
Zmluvy a Sadzobník cien je uvedený v Prílohe č. 2 tejto Zmluvy. Služby podľa bodu
2.2.3 tejto Zmluvy budú poskytované na základe objednávky Objednávateľa v zmysle
bodu 3 Prílohy 1 tejto Zmluvy vystavenej podľa potrieb Objednávateľa. Na vystavenie
objednávky nemá Poskytovateľ právny nárok. O poskytnutí služieb uvedených v tomto
bode bude vyhotovený zápis o vykonaní školenia a prezenčná listina. Obidva dokumenty
budú prílohou faktúry.
3.6. Služby podľa bodu 3.4 tejto Zmluvy budú poskytované na základe objednávky, v ktorej
bude zmluvnými stranami dohodnutý rozsah prác a cena v súlade s nastavenými
procesmi v Service Desku podľa Prílohy č. 1, Prílohy č. 2 a Prílohy č. 3 tejto Zmluvy.
Článok IV.
TERMÍN, SPÔSOB A MIESTO PLNENIA PREDMETU ZMLUVY
4.1.

4.2.

4.3.

Zmluvné strany sa dohodli, že Poskytovateľ bude poskytovať služby priebežne
v rozsahu a v termínoch podľa tejto Zmluvy a príslušných objednávok odo dňa
účinnosti tejto Zmluvy do 03.07.2018, s tým že služby podľa bodu 2.2.1 tejto zmluvy
budú poskytované do 30.6.2018.
Miestom poskytovania služieb budú priestory a objekty Objednávateľa na území SR a
priestory Poskytovateľa (prevažne pre analytické, programátorské a dokumentačné
činnosti), prípadne iné priestory podľa dohody Objednávateľa a Poskytovateľa.
Spôsob riešenia a vyhodnocovania služieb podľa tejto Zmluvy sa bude riadiť zásadami
uvedenými v Prílohe č. 3.tejto Zmluvy.
Článok V.
PLATOBNÉ PODMIENKY

5.1.

5.2.

5.3.
5.4.

Poskytovateľ je oprávnený fakturovať cenu za riadne poskytovanie služieb podľa bodu
2.2.1 za príslušný kalendárny mesiac do pätnásteho kalendárneho dňa nasledujúceho
mesiaca. Prílohou takejto faktúry bude Activity report a dokument „Sumarizácia
plánovaných/ odovzdaných služieb v systéme“ v súlade s bodmi 3.3 až 3.5 tejto
Zmluvy.
Služby objednané podľa bodu 2.2.2 a 2.2.3 na základe príslušnej objednávky/
objednávok budú fakturované Poskytovateľom až po riadnom poskytnutí ich plnenia
a odovzdaní Objednávateľovi v súlade s bodmi 3.4 a 3.5 tejto Zmluvy, a to do
pätnásteho kalendárneho dňa mesiaca nasledujúceho po mesiaci, v ktorom boli tieto
služby riadne poskytnuté a odovzdané Objednávateľovi. Prílohou takejto faktúry bude
v prípade bodu 2.2.2 potvrdený Activity report a dokument „Sumarizácia plánovaných/
odovzdaných služieb v systéme“ v súlade s bodmi 3.3 až 3.5 tejto Zmluvy a v prípade
bodu 2.2.3 prezenčná listina školených a zápis o vykonaní školenia potvrdený
obidvoma Zmluvnými stranami.
Splatnosť faktúr je 30 dní odo dňa ich doručenia Objednávateľovi. Fakturovanú čiastku
zaplatí Objednávateľ na účet Poskytovateľa uvedený v záhlaví tejto Zmluvy.
Každá faktúra musí spĺňať náležitosti podľa § 71 zákona č. 222/2004 Z. z. o dani z
pridanej hodnoty v platnom znení (ďalej len „Zákon o DPH“) a náležitosti podľa zákona
č. 513/1991 Zb. Obchodného zákonníka. Zmluvné strany sa dohodli, že každá faktúra
Poskytovateľa bude obsahovať minimálne:
- označenie faktúry a jej číslo
- názov a sídlo Objednávateľa a Poskytovateľa
- dátum vystavenia
- názov banky a číslo účtu, na ktorý má byť platba realizovaná
- špecifikáciu predmetu fakturácie
- ceny za jednotlivé položky bez DPH
- náležitosti DPH
- celkovú cenu za poskytnuté služby.

4/11

5.5.

V prípade, že faktúra Poskytovateľa bude obsahovať nesprávne alebo neúplné údaje,
Objednávateľ je oprávnený túto faktúru v lehote jej splatnosti vrátiť Poskytovateľovi.
Poskytovateľ túto faktúru podľa charakteru nedostatkov alebo opraví, alebo vystaví
novú faktúru. Na tejto opravenej (novej) faktúre vyznačí novú lehotu splatnosti a doručí
túto faktúru Objednávateľovi. Zmluvné strany berú na vedomie, že v prípade ak
nedostatky na faktúre vznikli na strane Poskytovateľa, nová lehota splatnosti začne
plynúť dňom doručenia novej bezchybnej faktúry Objednávateľovi.
Článok VI.
SPOLUPÔSOBENIE ZMLUVNÝCH STRÁN

6.1.

Spolupôsobenie a zodpovednosť Zmluvných strán pri poskytovaní služieb bude
nasledovná:
6.1.1. Činnosti a zodpovednosť Poskytovateľa :
 Poskytovateľ sa zaväzuje rešpektovať súčasný stav IIS MO SR a súčasne
garantuje, že v dôsledku realizácie služieb servisnej podpory aplikačných
modulov (oblastí) IIS MO SR nedôjde k porušeniu jeho funkčnosti.
 Poskytovateľ sa zaväzuje zabezpečiť prostredníctvom svojich špecialistov
vysokokvalitné služby pre Objednávateľa v činnostiach a rozsahu
dohodnutom v tejto Zmluve a/alebo príslušnej objednávke ako aj ich účasť
na všetkých potrebných rokovaniach týkajúcich sa poskytovaných služieb.
 Poskytovateľ sa zaväzuje zohľadniť pri poskytovaní služieb integráciu
informačných technológií použitých v IIS MO SR.
 Poskytovateľ sa zaväzuje rešpektovať existujúcu rezortnú dátovú sieť (RDS)
rezortu MO SR pre prenos údajov.
 Poskytovateľ sa zaväzuje, že ním poverení pracovníci budú dodržiavať
režim pracoviska stanovený Objednávateľom v príslušných objektoch MO
SR
6.1.2.
Činnosti a zodpovednosť Objednávateľa :
 Objednávateľ sa zaväzuje poskytnúť Poskytovateľovi všetky potrebné
dokumenty, dokumentáciu k IIS MO SR a informácie, nevyhnutné pre riadnu
a včasnú realizáciu služieb.
Objednávateľ sa zaväzuje:
 Zabezpečiť vysokú dostupnosť serverov určených pre prevádzkovanie
aplikačných modulov (oblastí) IIS MO SR v budove SAPO Základne
stacionárnych KIS Trenčín v maximálnej možnej miere a Poskytovateľ bude
bezodkladne informovaný o plánovaných a neplánovaných výpadkoch, ktoré
môžu mať vplyv na plnenie Zmluvy.
 Zabezpečiť vysokú dostupnosť rezortnej dátovej siete (RDS),v maximálnej
možnej miere a Poskytovateľ bude bezodkladne informovaný o plánovaných
a neplánovaných výpadkoch, ktoré môžu mať vplyv na plnenie Zmluvy.
 Zabezpečiť pre prácu poradcov Poskytovateľa a Správcov modulov
potrebné kancelárske priestory vybavené minimálne samostatnou
telefonickou linkou, pracovným stolom, stoličkou a počítačom (PC je dodaný
Poskytovateľom), ktorý musí byť pripojený cez rezortnú dátovú sieť (RDS)
k serverom. Pripojenie týchto PC cez RDS zabezpečuje ZaSKIS.
 Zabezpečiť pre prácu poradcov Poskytovateľa a Správcov modulov
vzdialený prístup tak, aby bolo umožnené vykonávať servisnú podporu
vzdialene, to znamená aj z priestorov mimo priestorov MO SR, za dodržania
nasledovných podmienok:
 Umožniť poradcom Poskytovateľa a jeho subPoskytovateľov, ktorí budú
vykonávať servisnú podporu aplikačných modulov (oblastí) IIS MO SR
prístup do tých priestorov rezortu MO SR, v ktorých budú služby
poskytované.
 Zabezpečiť poradcom Poskytovateľa možnosť vstupovať do areálu na

5/11

6.2.

6.3.

Kutuzovovej ul. a príslušných budov a miestností v danom areály formou
servisných kartičiek, bez toho aby sa museli hlásiť ako návšteva,
prostredníctvom kompetentných pracovníkov rezortu MO SR.
 Počas prác na servisnej podpore aplikačných modulov (oblastí) IIS MO SR
na požiadanie ktorejkoľvek Zmluvnej strany zvolávať pracovné zasadania
formou servisných porád, hodnotiacich dní a/alebo zasadaní projektového
tímu. Zmluvné strany sú povinné sa takejto servisnej porady, hodnotiacich
dní a /alebo zasadaní zúčastniť.
 Písomne informovať Poskytovateľa o zmenách Správcov modulov
a Garantov modulov najneskôr do 10 pracovných dní od zmeny.
Objednávateľ je povinný zabezpečiť Poskytovateľovi všetku potrebnú súčinnosť, najmä
tú ktorá je uvedená v bode 6.1.2 tohto článku Zmluvy. Ak Objednávateľ preukázateľne
neposkytne Poskytovateľovi potrebnú súčinnosť, neposkytne potrebné dokumenty
a informácie týkajúce sa predmetu tejto Zmluvy včas alebo nezabezpečí ich
poskytnutie včas, respektíve vôbec nie ani po písomnej výzve Poskytovateľa cestou
GR SEMI MO SR, Poskytovateľ nezodpovedá za prípadné škody, omeškanie alebo
nemožnosť vykonať služby v dohodnutom rozsahu a termínoch, pokiaľ tento stav
nezavinil svojím konaním alebo opomenutím.
Pre potreby Poskytovateľa bude zabezpečený aj vzdialený prístup tak, aby bolo
umožnené vykonávať servisnú podporu vzdialene, to znamená aj z priestorov mimo
priestorov MO SR, za dodržania nasledovných podmienok:
- vzdialený prístup bude využívať iba občan Slovenskej republiky,
- vzdialený prístup bude realizovaný iba z technických prostriedkov, ktoré budú pod
správou ZaSKIS,
- inštaláciu technického prostriedku vykoná zástupca ZaSKIS,
- technický prostriedok bude výhradne použitý iba pre potreby poradcov Poskytovateľa
na riešenie servisných zásahov v prostredí Ozbrojených síl SR prostredníctvom
vzdialeného prístupu cez VPN,
- poradcovia Poskytovateľa môžu využiť maximálne 16 vzdialených prístupov súčasne
v jednom čase z dôvodu technických možností existujúcej infraštruktúry, v prípade
krízových situácií (napr. potreba vzdialeného prístupu administrátorov ZaSKIS) môže
byť tento počet obmedzený na nevyhnutne potrebný čas,
- Poskytovateľ zabezpečí technické a programové prostriedky (vrátane licencií)
potrebné pre vzdialený prístup na vlastné náklady.
- Poskytovateľ dodrží minimálne požadované parametre technických a programových
prostriedkov zo strany Objednávateľa.
- Poskytovateľ po dobu využívania vzdialeného prístupu poskytne Objednávateľovi
licenciu CheckPoint Total Security, z dôvodu zabezpečenia vzdialeného prístupu.
Uvedená licencia bude odovzdaná formou protokolu o odovzdaní a prevzatí.
- Objednávateľ môže na nevyhnutne potrebný čas obmedziť využívanie vzdialeného
prístupu poradcov Poskytovateľa pokiaľ vyhodnotí, že vzdialený prístup predstavuje
bezpečnostné riziko pre Objednávateľa.
- Umožniť prístup k zariadeniam, ktoré sú určené na poskytnutie služieb pracovníkom
Poskytovateľa tak, aby mohli poskytovať služby podľa tejto Zmluvy.
- Umožniť pracovníkom Poskytovateľa, ktorí vykonávajú objednané služby prístup na
miesto plnenia v čase , v ktorom má Poskytovateľ službu Objednávateľovi
poskytovať.
- Vytvoriť bezpečné pracovné prostredie v súlade s platnými právnymi predpismi
Slovenskej republiky pre pracovníkov Poskytovateľa.
- Pred začatím poskytovania služieb informovať Poskytovateľa o možnom
nebezpečenstve na zdraví a oboznámi s bezpečnostnými informáciami.

6/11

Článok VII.
ZÁRUKY, VADY , REKLAMÁCIE
7.1.

7.2.
7.3.

7.4.

Poskytovateľ poskytne Objednávateľovi na služby záruku v trvaní 24 mesiacov odo dňa
akceptácie služby. Záruka sa vzťahuje najmä na bezporuchovú prevádzku tých
aplikačných modulov IIS MO SR v produktívnej prevádzke, u ktorých boli vykonané
služby servisnej podpory podľa tejto Zmluvy.
Záruka podľa predchádzajúceho bodu tejto Zmluvy sa nevzťahuje na vady spôsobené
v dôsledku nesprávneho alebo neodborného zaobchádzania Objednávateľa.
Pri vadnom plnení Poskytovateľ zodpovedá za vady preukázateľne spôsobené
zavinením pracovníkov Poskytovateľa alebo skutočnosťou, že plnenie bolo poskytnuté
odlišne od služieb dohodnutých a špecifikovaných v tejto Zmluve.
Plnenie Poskytovateľa má vady ak nezodpovedá výsledku určenému v tejto Zmluve
vrátane jej príloh. V takom prípade má Objednávateľ právo, uplatniť voči
Poskytovateľovi zo zodpovednosti za vady a zistené vady reklamovať u Poskytovateľa
bezodkladne po tom čo ich zistí. Nároky objednávateľa z vád budú uplatňované
v súlade s Rámcovou dohodou č. 2013/516 a Obchodným zákonníkom. Poskytovateľ
je povinní vybaviť uplatnenú reklamáciu najneskôr v lehote 30 dní od jej uplatnenia, ak
nie je Zmluvnými stranami dohodnutý iný termín.
Článok VIII.
UŽÍVACIE, VLASTNÍCKE A AUTORSKÉ PRÁVA

8.1.

8.2.

8.3.

8.4.

Zmluvné strany sa dohodli, že v prípade, že na základe plnení Poskytovateľa podľa
tejto Zmluvy sa majú niektoré veci stať vlastníctvom Objednávateľa, prechádza na
Objednávateľa vlastnícke právo k týmto dňom úplného uhradenia ceny takýchto vecí.
Nebezpečenstvo škody prechádza na Objednávateľa dňom odovzdania veci.
Pokiaľ na základe a na účely plnenia tejto Zmluvy Poskytovateľ vytvorí alebo zabezpečí
pre Objednávateľa vytvorenie autorského diela v zmysle ustanovení zákona č.
185/2015 Z.z. Autorský zákon v platnom znení, udeľuje Poskytovateľ Objednávateľovi
nevýhradný, neprenosný, teritoriálne a časovo neobmedzený súhlas na použitie
takého autorského diela na účely a v podobe, v akej bolo vytvorené a poskytnuté
Objednávateľovi počas celej doby trvania ochrany autorského diela na základe zákona.
Objednávateľ je oprávnený autorské dielo majúce povahu počítačového programu
meniť a upravovať za podmienok uvedených v § 87 až § 89 Autorského zákona.
Odmena za takýto súhlas a použitie autorského diela je bezodplatná.
Pre softvér majúci povahu autorského diela bežne dostupného na trhu a špecificky
nevytvoreného v rámci poskytovania služieb („Krabicový softvér“) budú platiť obvyklé
licenčné podmienky stanovené príslušným nositeľom autorských majetkových a/alebo
distribučných práv s ktorými je takýto Krabicový softvér šírený.
Článok IX.
SANKCIE A ÚROKY Z OMEŠKANIA

9.1.
9.2.

9.3.

Poskytovateľ a Objednávateľ sa dohodli, že Poskytovateľ zodpovedá za škodu podľa
príslušných ustanovené Obchodného zákonníka.
Žiadna zo Zmluvných strán však nezodpovedá za škodu, ktorá vznikla v dôsledku
vecne nesprávneho, alebo inak chybného zadania, ktoré prijala od druhej Zmluvnej
strany v prípade, že v dôsledku takéhoto zadania vznikne škoda, pričom na túto
skutočnosť druhú stranu písomne upozornila pred vznikom škody.
V prípade, že Poskytovateľ neposkytne služby podľa bodu 2.2.1 tejto Zmluvy riadne
a /alebo v rozsahu podľa Prílohy 1 tejto Zmluvy a /alebo nedodrží reakčné časy
uvedené v prílohe č. 3 tejto Zmluvy a/alebo neposkytne služby podľa bodu 2.2.2
a/alebo bodu 2.2.3 tejto Zmluvy podľa podmienok tejto Zmluvy a/alebo príslušnej
objednávky , uhradí Objednávateľovi Zmluvnú pokutu vo výške 0,05% z ceny riadne

7/11

neposkytnutých služieb za každý deň omeškania, minimálne však 10,-EUR. Ak došlo
k omeškaniu Poskytovateľa s poskytnutím služieb z dôvodu pôsobenia vyššej moci
(živelná pohroma, vojnový konflikt, štrajk), Objednávateľ neuplatní Zmluvnú pokutu
voči Poskytovateľovi za dobu trvania vyššej moci (§ 374 Obch. Zákonník).
9.4.
Ak došlo k omeškaniu Poskytovateľa s plnením predmetu Zmluvy z dôvodu omeškania
Objednávateľa (článok V. Zmluvy), Objednávateľ nebude uplatňovať žiadnu sankciu
(ani zmluvnú pokutu, ani úrok z omeškania), voči Poskytovateľovi za dobu omeškania
Objednávateľa.
9.5.
Ak Objednávateľ preukázateľne nezabezpečí súčinnosť uvedenú v článku VI. tejto
Zmluvy a tým znemožní Poskytovateľovi poskytovanie služieb v stanovenom rozsahu
a termínoch, nebude Objednávateľ voči Poskytovateľovi uplatňovať žiadne sankcie.
9.6.
V prípade omeškania Objednávateľa s úhradou faktúr uhradí tento Poskytovateľovi
úrok z omeškania vo výške 0,05 % z neuhradenej fakturovanej sumy za každý deň
omeškania.
9.7.
V prípade, že Poskytovateľ nerozhodne o oprávnenosti reklamácie alebo nevyrieši
oprávnenú reklamáciu v lehote podľa ustanovení, ktoré sú uvedené v tejto Zmluve
uhradí Objednávateľovi Zmluvnú pokutu vo výške 10,00 € za každý deň omeškania.
9.8.
V prípade, že Poskytovateľ poskytne službu s vadami a/alebo neuvedie zariadenie na
ktorom má vykonať službu/služby do plnohodnotnej prevádzky do 45 dní od začatia
vykonávania služieb a Objednávateľovi nebude poskytnuté ani náhradne zariadenie, je
Poskytovateľ povinný uhradiť do 30 dní od doručenia faktúry Zmluvnú pokutu vo výške
10 EUR za každý deň omeškania, a to počnúc 46 dňom od začatia vykonávania
služieb.
9.9.
V prípade preukázateľne neoprávnenej reklamácie uplatňovanej zo strany
Objednávateľa uhradí Objednávateľ Poskytovateľovi náklady účelne a preukázateľne
vynaložené na riešenie neoprávnenej reklamácie maximálne však do výšky jedného
človekodňa SAP konzultanta 1 v zmysle Prílohy č. 2.
9.10. Zmluvné pokuty a sankcie dohodnuté touto Zmluvou hradí povinná strana nezávisle na
tom, či a v akej výške vznikne druhej strane škoda. Základom pre výpočet pokuty sú
ceny s DPH.
9.11. Dohodnuté Zmluvné pokuty a sankcie uhradí povinná strana strane oprávnenej do 30
dní odo dňa ich uplatnenia.
Článok X.
ZODPOVEDNOSŤ ZA ŠKODU, OKOLNOSTI VYLUČUJÚCE ZODPOVEDNOSŤ
10.1. Každá zo Zmluvných strán nesie zodpovednosť za spôsobenú škodu v rámci
všeobecne platných a účinných právnych predpisov Slovenskej republiky a tejto
Zmluvy. Obe strany sa zaväzujú k vyvinutiu maximálneho úsilia k predchádzaniu
škodám a k minimalizácii vzniknutých škôd.
10.2. Poskytovateľ je povinný postupovať pri plnení pokynov a zadaní zo strany
Objednávateľa s odbornou starostlivosťou a na nevhodnosť pokynov Objednávateľa
bezodkladne upozorniť. Ak Objednávateľa na nevhodnosť pokynov písomne
neupozorní, nemôže sa zbaviť zodpovednosti za vzniknutú škodu, iba ak nevhodnosť
nemohol zistiť ani pri vynaložení odbornej starostlivosti. Poskytovateľ nezodpovedá ani
za škodu, ktorá vznikla v dôsledku vadného zadania zo strany Objednávateľa, ak
Poskytovateľ bezodkladne upozornil Objednávateľa na vadnosť tohto zadania a
Objednávateľ na tomto zadaní naďalej trval.
10.3. Poskytovateľ nezodpovedá za škodu spôsobenú Objednávateľom v dôsledku
nesprávneho, alebo neodborného zaobchádzania a používania zariadení, na ktorých
bola poskytnutá služba v rozpore s odporúčaniami a inštrukciami Poskytovateľa.
10.4. Zmluvné strany sa zaväzujú upozorniť písomne druhú Zmluvnú stranu bez zbytočného
odkladu na vzniknuté okolnosti vylučujúce zodpovednosť, brániace riadnemu plneniu
tejto Zmluvy. Zmluvné strany sa zaväzujú, k vyvinutiu maximálneho úsilia na odvrátenie
a prekonanie okolností vylučujúcich zodpovednosť.
10.5. Zodpovednosť strán za čiastočné alebo úplne neplnenie Zmluvných povinností je

8/11

vylúčená v týchto prípadoch:
10.5.1. v dôsledku vyššej moci. Ak kedykoľvek v priebehu trvania tejto Zmluvy bude
splnenie celej alebo časti akejkoľvek povinnosti ktorejkoľvek strany
znemožnené alebo oneskorené z dôvodu vis major (vojny, občianskych
nepokojov, sabotáže, požiaru, záplav, epidémií, karanténneho opatrenia,
porúch dodávok bežne dodávaných energií, štrajku a výluky, alebo akejkoľvek
inej udalosti mimo rozumnú kontrolu týkajúcej sa strany (ďalej označené ako
“skutočnosť”), uvedená strana je povinná zaslať druhej strane oznámenie tejto
skutočnosti do päť (5) dní od dátumu výskytu tejto skutočnosti. Pokiaľ vyššia
moc pôsobí po dobu nepresahujúcu 90 kalendárnych dní, sú strany povinné
splniť záväzky vyplývajúce z tejto Zmluvy ihneď ako účinky vyššej moci pominú,
pričom dohodnuté termíny sa posúvajú o dobu pôsobenia vyššej moci.
10.5.2. v dôsledku zásahu orgánov verejnej moci tretích krajín, majúcich súvislosť
s plnením predmetu tejto Zmluvy, ktorý znemožní stranám splnenie povinností
vyplývajúcich z tejto Zmluvy.
10.6. Žiadna strana nemá právo z dôvodu takejto skutočnosti uvedenej v bode 10.5 tejto
Zmluvy odstúpiť od tejto Zmluvy ani uplatniť nárok na náhradu škody, či uplatňovať
Zmluvnú pokutu voči druhej strane, pokiaľ táto z dôvodu takejto skutočnosti nesplní
zmluvnú povinnosť alebo sa dostane do omeškania s plnením Zmluvnej povinnosti.
Článok XI.
OBCHODNÉ TAJOMSTVO
11.1. Zmluvné strany sa dohodli, že všetky informácie a dokumenty získané počas alebo
v súvislosti s plnením tejto Zmluvy sú vysoko citlivé a Zmluvné strany ich považujú za
svoje obchodné tajomstvo v zmysle §17 a nasl. Obchodného zákonníka.
11.2. Za obchodné tajomstvo tejto Zmluvy sa považujú také dáta a informácie internej
povahy, ako sú napr. prístupové heslá, popis pracovných metód a postupov, z povahy
ktorých je zrejmé, že ich sprístupnenie nepovolaným osobám by mohlo spôsobiť
dotknutej Zmluvnej strane akúkoľvek ujmu, poskytované druhej Zmluvnej strane alebo
aj také informácie, ktoré budú Zmluvnou stranou za také výslovne označené, ak nejde
o informácie, ktoré súčasne:
a)
sú preukázateľne verejne známe či dostupné bez porušenia záväzkov z tejto
Zmluvy, alebo
b)
sa Zmluvná strana preukázateľné dozvedela od tretej strany, alebo
c)
sú preukázateľne výsledkom samostatného nezávislého vývoja príslušnej
Zmluvnej strany
11.3. Zmluvné strany sa týmto zaväzujú všetky tieto informácie a dokumenty neposkytnúť,
ani neumožniť ich sprístupnenie, bez predchádzajúceho písomného súhlasu druhej
Zmluvnej strany, žiadnym tretím osobám, či už vedome alebo nevedome, tak počas
trvania vzájomných Zmluvných vzťahov medzi zmluvnými stranami, ako aj po ich
skončení. Zmluvné strany sa zaväzujú nepoužiť získané dokumenty a informácie za
iným účelom, ako je uvedený v tejto Zmluve.
11.4. Za citlivé sa nepovažujú informácie, ktoré v čase ich sprístupnenia druhej Zmluvnej
strane boli už verejne dostupné iným spôsobom ako porušením tejto Zmluvy, alebo boli
získané od osoby, ktorá je oprávneným držiteľom takýchto informácií a je oprávnená
ich použiť alebo zverejniť. Za porušenie ustanovení o obchodnom tajomstve v zmysle
tejto Zmluvy sa nepovažuje zverejnenie základných údajov o druhom Zmluvnom
partnerovi v referenčných listinách alebo podobných dokumentoch.
11.5. Prijímajúca strana môže zveriť svojim zamestnancom a/alebo pracovníkom a
subdodávateľom informácie, chránené podľa tohto článku Zmluvy v rozsahu
nevyhnutnom na plnenie ich záväzkov podľa Zmluvy s druhou Zmluvnou stranou za
podmienky, že tieto osoby budú viazané záväzkom mlčanlivosti.
11.6. Pokiaľ niektorá zo Zmluvných strán preukázateľne poruší záväzok uvedený v článku
XI. tejto Zmluvy, zaväzuje sa nahradiť poškodenej strane tým spôsobenú škodu.

9/11

11.7. Zmluvné strany sa zaväzujú dodržiavať ustanovenia tohto článku i po skončení
platnosti tejto Zmluvy.
Článok XII.
ODSTÚPENIE OD ZMLUVY
12.1. Zmluvné strany sú oprávnené odstúpiť od Zmluvy v súlade s príslušnými
ustanoveniami tejto Zmluvy, Rámcovej dohody č. 2013/516 a Obchodného zákonníka.
12.2. Za podstatné porušenie tejto Zmluvy zo strany Poskytovateľa sa považuje:
a)
Preukázateľné porušenie povinnosti Poskytovateľa poskytnúť služby v rozsahu
a/alebo v kvalite a/alebo v termínoch podľa tejto Zmluvy a/alebo príslušnej
objednávky s omeškaním viac ako 30 dní.
b)
V iných prípadoch stanovených touto zmluvou alebo Obchodným zákonníkom.
12.3. Za podstatné porušenie tejto Zmluvy zo strany Objednávateľa sa považuje:
a)
ak je Objednávateľ v omeškaní s úhradou faktúry Poskytovateľa vystavenej v
súlade so Zmluvou a toto omeškanie trvá po dobu 60 dní od doručenia
písomného upozornenia Poskytovateľa na takéto omeškanie,
b)
v iných prípadoch stanovených touto zmluvou alebo Obchodným zákonníkom.
12.4. Odstúpenie od Zmluvy musí byť druhej strane oznámené písomne, inak je neplatné
a musí v ňom byť uvedený dôvod, pre ktorý Zmluvná strana odstupuje. Odstúpením od
tejto Zmluvy nie je dotknutá platnosť Rámcovej dohody č. 2013/516.
12.5. Odstúpenie od tejto Zmluvy nadobudne účinnosť dňom doručenia druhej Zmluvnej
strane. Zásielka s oznámením o odstúpení sa považuje za doručenú aj vtedy, ak bola
vrátená ako nedoručiteľná.
Článok XIII.
ZÁVEREČNÉ USTANOVENIA
13.1
13.2

13.3

13.4
13.5

13.6

13.7

Zmeny a dodatky tejto Zmluvy je možné vykonávať iba formou písomnej dohody
Zmluvných strán, ktoré budú neoddeliteľnou súčasťou tejto Zmluvy.
Ak nie je dohodnuté v tejto Zmluve inak, riadia sa právne vzťahy z nej vyplývajúce
a vznikajúce Rámcovou dohodou č. 2013/516, ustanoveniami Obchodného zákonníka
a súvisiacimi všeobecne záväznými právnymi predpismi Slovenskej republiky.
Akékoľvek spory, rozpory alebo nároky vyplývajúce z tejto Zmluvy alebo s ňou
súvisiace budú Zmluvné strany riešiť predovšetkým rokovaním a dohodou účastníkov
tejto Zmluvy v dobrej viere a s dobrým úmyslom.
V prípade, že nedôjde k dohode podľa bodu 13.3 tejto Zmluvy, je každá zo Zmluvných
strán oprávnená obrátiť sa na miestny a vecne príslušný všeobecný súd.
Táto Zmluva nadobúda platnosť dňom podpisu oboma Zmluvnými stranami a
účinnosť dňom nasledujúcim po dni jej zverejnenia v súlade s § 47a zákona č.40/1964
Zb. Občianskeho zákonníka v znení neskorších predpisov.
Táto Zmluva sa povinne zverejňuje v súlade so zákonom č. 211/2000 Z.z. o
slobodnom prístupe k informáciám a o zmene a doplnení niektorých zákonov (zákon
o slobode informácií) v znení neskorších predpisov.
Táto Zmluva je vyhotovená v piatich (5) vyhotoveniach. Z toho Poskytovateľ obdrží
jedno (1) vyhotovenie a Objednávateľ štyri (4) vyhotovenia. Všetky vyhotovenia majú
platnosť originálu.
Zmluvné strany týmto vyhlasujú, že si znenie tejto Zmluvy pozorne prečítali, jej zneniu
porozumeli a na znak súhlasu a svojej slobodnej vôle ju podpisujú.

10/11

13.8

Neoddeliteľnou súčasťou tejto Zmluvy sú Prílohy č.1, 2, 3 a 4.
Príloha č.1 –
Príloha č.2 –
Príloha č.3 –
Príloha č.4 –

Technická špecifikácia - Servisná podpora aplikačných modulov IIS
Sadzobník cien
Postup riešenia a vyhodnocovania služieb servisnej podpory
aplikačných modulov IIS
Vzor „Sumarizácia plánovaných / odovzdaných služieb v systéme

V Bratislave dňa :..........................2018
Za Poskytovateľa:

Ing. Jaroslav Murár
predseda predstavenstva

Za Objednávateľa:

Ing. Robert Sedlák
riaditeľ

Jaroslav Gajdoš
člen predstavenstva

11/11

Príloha č. 1
Počet Listov: 3

Technická špecifikácia servisnej podpory aplikačných modulov IIS MO SR
(ďalej v prílohách aj ako „ IIS“)
Pre zabezpečenie prevádzky IIS po dobu definovanú v článku IV. Bodu 4.1 Zmluvy budú zabezpečené
požadované služby a servisná podpora aplikačných modulov IIS v nasledovnom rozsahu :
1. servisná podpora aplikačných modulov IIS:
o FI a HR-PY modul IIS,
o nové moduly ktoré budú prevzaté počas doby trvania servisnej zmluvy (pri nových
moduloch sa zrealizuje Dodatok zmluvy a upraví sa tabuľka nižšie),
o platnosť zmluvy je v rámci celého rezortu Ministerstva obrany SR (vrátane subsystému VS),
o rozsah podpory predstavujúci paušál v rozsahu 20 ČD/mesačne
o služba bude vykonaná v dňoch, ktoré si zmluvné strany operatívne dohodnú.
o rozsah človekodní v rámci paušálu, sa bude môcť po dohode zmluvných strán operatívne
použiť na ktorýkoľvek iný modul IIS
Predmetom podpory sú nasledovné moduly IIS s mesačným paušálom (viď. tabuľka nižšie):
Rozsah služieb

Mesačne

Položka/Modul v produkcii

Človekodní

Projektový manažment
Podpora v module FI

0,00
3,00

Podpora v module FI-PS
Podpora v module FI-TV
Podpora v module PSM

0,00
0,00
0,00

Podpora v module MM
Podpora v module FI-AA
Podpora v module BW
Podpora v module HR-PY

0,00
0,00
0,00
12,00

Podpora v module HR (HR-PA, HR-OM, HR-RC)
Podpora v module TOE

0,00
0,00

Podpora v module ZASUCENA
Podpora v module ROLL-OUT
Podpora v module PM
Podpora v module PRETECH
Podpora v module CO
Podpora v module BC

0,00
0,00
0,00
0,00
0,00
0,00

Podpora v module EZ
Podpora v module PI (Integr.)
Podpora v module MZP
Podpora v module POZ
Podpora v module PVVČ
Podpora v module RE-FX

0,00
0,00
0,00
0,00
0,00
0,00

Podpora v module PVVČ-PSM
Iné - profylaktika SW
Podpora v module ESS
Podpora v module SD-MS
Podpora Service Desku a ladenie výkonu SAP
Celkom

0,00
0,00
0,00
0,00
0,00
15,00

Prípadné ostatné aplikačné moduly, ktoré budú postupne prevzaté do produktívnej prevádzky
v roku 2018 (viď tabuľka nižšie):

1/8

Moduly na preklopenie v budúcnosti do paušálu, keď budú v produkcii
Modul v realizácii/požadované

Človekodní

Podpora v module CO-OM (v realizácii)
Podpora v module SD-VN (v realizácii)
Podpora v module EŠ (v realizácii)

0,00
0,00
0,00

Podpora v module VUSZ (v realizácii)
Podpora v module PS (požadovaný)
Poznámka: 1 ČD (človekodeň) = 8 hodín.

0,00
0,00

Špecifikácia služieb podpory vyššie uvedených aplikačných modulov IIS v rámci mesačného paušálu:
 podpora kľúčových používateľov,
 podpora používateľov,
 rutinná podpora prevádzky,
 podpora pri mesačných a štvrťročných uzávierkach,
 úprava funkcionality modulu na základe legislatívnych zmien,
 odstránenie zistených nezrovnalostí,
 aktualizovanie údajov, číselníkov,
 úprava funkcionality modulu na základe požiadaviek užívateľov v prácnosti do 3 človekodní bez
nutnosti integrácie na iné moduly,
 podpora integračných rozhraní v nadväznosti na iné moduly,
 nadefinovanie nových výkazov nad už existujúcimi zdrojmi dát,
 udržiavanie kmeňových dát,
 nasadzovanie patchov pre aktuálne využívanú verziu SAP,
 riešenie špecifických problémov na základe požiadaviek Správcov modulov v prácnosti požiadavky do
3 dní bez nutnosti integrácie na iné moduly,
 riešenie SW produktov, ktoré nie sú pokryté ustanoveniami Všeobecných obchodných podmienok SAP
pre licenčné vzťahy týkajúce sa software v prácnosti požiadavky do 3 dní bez nutnosti integrácie na iné
moduly,
 telefonické ako aj iné konzultácie počas pracovného času k problematike predmetu Zmluvy,
 v prípade výraznej zmeny pôvodnej funkcionality v rámci poskytovania servisnej podpory modulov IIS,
Poskytovateľ zabezpečí nevyhnutné zaškolenie pre kľúčového používateľa potrebné pre využívanie
daného systému /modulu IIS,


v rámci výkonu zabezpečenia prevádzky integrovaného informačného systému budú vykonávané
nasledovné činnosti:
- správa výkonnosti aplikácií (APM) - aplikačný monitoring end to end s možnosťou vyhodnotiť
okamžitý stav aplikácie a využívanej infraštruktúry až po úroveň jednotlivých transakčných volaní,
- porovnanie okamžitého stavu s dlhodobým výkonnostným trendom (dodržovanie SLA),
- zdokumentovanie výkonu aplikácie pred aplikovaním nových releasov, zmien a odhalenie anomálií
pri riešení funkčných alebo výkonnostných incidentov.

2.

Portfólio služieb poskytovaných nad rámec paušálnych prác:

a)

pozáručný servis informačného systému t.j. odborná poradenská podpora pre kľúčových a koncových
používateľov systému počas jeho rutinnej prevádzky vrátane nevyhnutného vývoja v prostredí ABAP,
NetWeaver, JAVA,
odbornú poradenskú pomoc pri riešení problémov údržby bázy systému SAP, vývojového prostredia SAP
a ostatných technických komponentov SAP (ABAP Workbench, SAP NetWeaver, Exchange
Infrastructure, Business Warehouse, Web Application Server, Internet Transaction Server),
komplexné služby podpory systému - t.j. postupné nasadzovanie dosiaľ nevyužívaných komponentov
integrovaného informačného systému,
komplexné služby realizácie upgrade informačného systému,
komplexné služby podpory rozhraní na ostatné rezortné informačné systémy,
komplexné služby podpory a implementácie podporných elektronických nástrojov informačného systému
SAP (portál, manažment dokumentov, workflow a pod.) pre vznikajúce dokumenty v SAP a
napojenie/integrácia na budúci celorezortný portál, DMS, Workflow a pod.,
zabezpečenie inštalácie predmetu zákazky v priestoroch Objednávateľa za jeho účasti a pri dodržaní
postupov podľa metodológie PRINCE2 a ASAP,
školenia administrátorov a používateľov IIS.

b)

c)
d)
e)
f)

g)
h)

2/8

3.

Školenia pracovníkov ZaSKIS v nasledovnom rozsahu:

Školenia budú vykonávané na základe individuálnych objednávok, podľa potreby a priorít rezortu, pričom počet
účastníkov školení bude spresnený v objednávke, ktorú schvaľuje za stranu Objednávateľa veliteľ ZaSKIS so
súhlasom PM IIS alebo ním poverený pracovník a riaditeľka ÚSRK MO SR alebo ňou poverený pracovník ,ako
hlavný užívateľ IIS. Vystaveniu objednávky predchádza žiadosť zo strany Objednávateľa na vystavenie Cenovej
ponuky. Cenová ponuka na školenia bude poskytnutá do 10 kalendárnych dní od vyžiadania zo strany
Objednávateľa.
Vzor Activity Reportu, Objednávky a dokumentu „Sumarizácia plánovaných/ odovzdaných služieb“ o priebehu
riešenia servisného zásahu v prevádzkovaných aplikačných moduloch IIS budú dohodnuté do 10 kalendárnych
dní od podpisu vykonávacej zmluvy.

3/8

Príloha č. 2
Počet listov: 1

Sadzobník cien
Jednotkové ceny služieb v Euro (€) sú stanovené podľa zákona č. 18/1996 Z. z. v znení neskorších predpisov,
vrátane všetkých nákladov spojených s dodaním budúcich zákaziek, podľa Rámcovej dohody, do miesta
plnenia.
a) Za služby podľa bodu 2.2.1
1 človekodeň = 8 hodín

P. č.

Sadzba DPH = 20%
Ceny bez DPH pre
1 človekodeň

Názov položky / rola

Ceny s DPH pre 1 človekodeň

SLA (Service Level Agreement) Podpora

SAP Konzultant 2

1.

925,00

1 110,00

b) Za služby podľa bodu 2.2.2. tejto Zmluvy

1 človekodeň = 8 hodín

P. č.

Názov položky / rola

Sadzba DPH = 20%
Ceny bez DPH pre
1 človekodeň

Ceny s DPH pre 1 človekodeň

SLA (Service Level Agreement) Podpora
1.

Projektový manažér

2.
3.

1 050,00

1 260,00

SAP Konzultant 1

990,00

1 188,00

SAP Konzultant 2

925,00

1 110,00

Jednotkové ceny služieb (predmetu tejto Zmluvy) sú vyjadrené v Euro (€) bez závislosti na iných svetových
menách.
b) Za služby podľa bodu 2.2.3. tejto Zmluvy.
Cena pre školenia sa stanovuje samostatnými Cenovými ponukami v zmysle Prílohy č. 1 bod 3.

4/8

Príloha č. 3
Počet listov: 2

Postup riešenia a vyhodnocovania služieb servisnej podpory aplikačných
modulov IIS
Z pohľadu Úrovne služieb (SLA) Poskytovateľ:
1.

Neobmedzí dostupnosť IIS 24 x 7 x 365 dní v roku, mimo vopred dohodnutých a odsúhlasených časov
oboma zmluvnými stranami, ktoré budú nevyhnutné a výlučne použité na servisné zásahy vyžadujúce
obmedzenie prevádzky IIS. (nasadzovanie novej funkcionality IIS, nasadzovanie patchov a pod. )

2.

V prípade vzniku vád Systému IIS z kategórie A, B, C, ktoré zabraňujú jeho normálnej funkčnej prevádzke,
Poskytovateľ; zabezpečí nasledovné reakčné časy (RT) a fixné časy (FT) od doručenia oznámenia o
vzniku vady do Service Desku Poskytovateľa:
Vady kategórie A
:
RT do 8h a FT do nasledovného pracovného dňa,
Vady kategórie B
:
RT do 2 pracovných dní a FT do 5 pracovných dní,
Vady kategórie C
:
RT do 3 pracovných dní a FT do 10 pracovných dní.

-

„Kritická vada – kategória A“ je vada znemožňujúca prácu všetkým používateľom systému IIS a ohrozujúca
bežnú činnosť, t.j. úplná nefunkčnosť celého IIS.
„Závažná vada - kategória B“ je vada znemožňujúca prácu viac než jednej skupine užívateľov Systému IIS a
obmedzujúca bežnú činnosť. Za odstránenie vady sa považuje aj nájdenie náhradného postupu v rámci Systému
IIS.
„Bežná vada - kategória C“ je vada komplikujúca prácu používateľom Systému IIS a znemožňujúca
plnohodnotné využitie Systému IIS. Za odstránenie vady sa považuje aj nájdenie náhradného postupu v rámci
Systému IIS.
Reakčná doba na malé zmenové požiadavky poskytujúce v rámci servisných služieb IIS definované v Prílohe č.
1, nemajú definované reakčné časy ani fixné časy. Reakčné časy sú v tomto prípade na dohode oboch strán.
Reakčný čas je časový interval od zadania požiadavky na riešenie do prvej reakcie konzultanta cez Service Desk
k danej požiadavke. Reakčný ani fixný čas neplynie v čase mimo dohodnutej doby poskytovania služieb podľa
odseku nižšie. Reakčný čas neznamená dobu do vyriešenia požiadavky.
Úroveň služieb SLA sa netýka opravy chýb súvisiacich s úpravou a vylepšením systému Objednávateľa, ktoré
vyplývajú z ľubovoľných modifikácií na systéme a/alebo z vylepšení vykonaných Objednávateľom, alebo
akoukoľvek treťou stranou, prípadne preukázateľného nesprávneho používania, chyby alebo zanedbania zo
strany Objednávateľa, alebo akoukoľvek treťou stranou.
V rámci realizácie služieb servisnej podpory IIS Poskytovateľ nenesie zodpovednosť poskytovať služby podľa
SLA úrovne v prípade, že sa jedná o chybu štandardu informačného systému SAP. V takomto prípade
Poskytovateľ poskytne súčinnosť na jeho reportovaní smerom na spoločnosť SAP pomocou SAP support portálu
pri dodržaní SLA podmienok. V prípade, požiadavky Poskytovateľ zabezpečení náhradné riešenie na základe
samostatnej objednávky nad rámec paušálnych prác.
Doba poskytovania služieb
Služba servisnej podpory IIS je poskytovaná Poskytovateľom počas pracovných dní v dobe od 8:30 do 17.00
hodiny (8 x 5) okrem štátnych sviatkov Slovenskej republiky a dní pracovného pokoja a dní pracovného voľna.
Servis Desk a jeho základné princípy:
Objednávateľ určí osoby oprávnené zadať požiadavku zo strany zákazníka. Tieto osoby musia mať
zodpovedajúce znalosti o nastavení systému SAP u zákazníka a mať príslušnú vecnú kompetenciu o procesoch,
ktoré majú byť u zákazníka vykonávané. Spravidla sú oprávnenými osobami správcovia modulov alebo nimi
poverení garanti modulov resp. zástupcovia garantov alebo projektový manažér IIS, ktorí sa zúčastnili
implementácie systému SAP.

5/8

Objednávateľ vznáša servisné požiadavky voči Poskytovateľovi výhradne cez SERVICE DESK.
Kontaktné informácie na Poskytovateľa:
SERVICE DESK: sd.sevitech.sk
Telefón: +421253630151
E-mail: servicedesk@sevitech.sk
Vzhľadom na využívanie elektronickej registrácie kompletného workflow bude v rámci SERVICE DESKU
nadefinovaný elektronický workflow pre objednávanie servisných prác podľa tejto Zmluvy v ktorom ZaSKIS budú
zastupovať analytikov, ktorý zhodnotia či je potrebná súčinnosť Poskytovateľa. . Rôzne stupne schvaľovania
(preberanie prác garantom, zástupcom garanta alebo správcom modulu) sa budú vykonávať len elektronicky (bez
fyzického podpisu) a projektový manažér IIS, resp. ním poverený pracovník si vytlačí k procesu fakturácie len
status report.
Presný proces – Workflow bude dohodnutý do 10 kalendárnych dní od podpisu Zmluvy.
Za objednávateľa presný proces – Workflow musí byť odsúhlasený Správcom informačného systému.
Všetky uzavreté hlásenia incidentov a požiadaviek je Objednávateľ povinný otestovať do troch pracovných dní.
Ak do piatich pracovných dní nevznesie výhradu voči vykonanému, alebo odporúčanému riešeniu, považuje sa
hlásenie za uzavreté a akceptované. Na vyriešené incidenty sa požaduje 2 roky záručná doba odo dňa akceptácie
služieb Objednávateľom
V prípade vznesenia dodatočných, alebo doplňujúcich námietok po uplynutí tejto lehoty, Objednávateľ je povinný
otvoriť nové hlásenie.
Komunikácia
Komunikácia medzi Objednávateľom a Poskytovateľom ohľadom riešenia zadaných problémov bude robená
výhradne cez Service Desk s následne generovaným mailovým potvrdením Objednávateľovi a Poskytovateľovi.
Celá komunikácia je sledovateľná jednak v mailoch a jednak v Service Desku.
Eskalačná procedúra
Objednávateľ vyvinie maximálne úsilie, ktoré od neho možno spravodlivo požadovať, k čo najrýchlejšiemu
vyriešeniu všetkých oznámených problémov. Pre efektívne riešenie konfliktných situácií zmluvné strany dohodli
nasledovnú eskalačnú maticu:
Objednávateľ:
Eskalácia

Meno

Funkcia

1 úroveň

p. Pastrnek

Projektový manažér

2 úroveň

mjr. Ing. Rastislav Poruban

ZaSKIS

Meno

Funkcia

1 úroveň

p. Mesiarkinová

Projektový manažér

2 úroveň

p. Kúkoľ

Riaditeľ divízie obchodu a marketingu

Poskytovateľ:
Eskalácia

6/8

Príloha č. 4
Počet listov: 2

Zmluva o servisnej podpore aplikačných modulov integrovaného
informačného systému (IIS)
č. XXXX/XXX

Sumarizácia plánovaných/ odovzdaných služieb v systéme
Súpis objednaných a vykonaných služieb mimo paušál v človekodňoch v období
od XX.XX.2018 do XX.XX.2018:
Obdobie

Plánovaný objem
servisných prác

Odovzdaný objem servisných
prác

XX/2018
Celkom
Objednávateľ akceptuje dokument „Sumarizácia plánovaných/odovzdaných služieb v systéme“ bez
pripomienok a odporúča fakturáciu v rozsahu vystavenej objednávky XX ČD.
V Bratislave, dňa XX.XX.2018

…………………………………..
za Poskytovateľa
Ľubica Mesiarkinová
Service delivery manažér
SEVITECH, a.s.

V Bratislave, dňa XX.XX.2018

………………………………………….
za Objednávateľa

Veliteľ
VÚ 8116 Trenčín

……………………………………….
za Objednávateľa
Projektový manažér IIS
Ministerstvo obrany SR

7/8

Zmluva o servisnej podpore aplikačných modulov integrovaného
informačného systému (IIS)
č. xxxx/xxx

Sumarizácia plánovaných/odovzdaných služieb v systéme
Súpis objednaných a vykonaných služieb s mesačným paušálom v človekodňoch v období
od XX.XX.2018 do XX.XX.2018:
Obdobie

Plánovaný objem
servisných prác

Odovzdaný objem servisných
prác

XX/2018
Celkom
Objednávateľ akceptuje dokument „Sumarizácia plánovaných/odovzdaných služieb v systéme“ bez
pripomienok a odporúča fakturáciu v rozsahu vystavenej objednávky XX ČD.
V Bratislave, dňa XX.XX.2018

…………………………………..
za Poskytovateľa
Ľubica Mesiarkinová
Service delivery manažér
SEVITECH, a.s.

V Bratislave, dňa XX.XX.2018

………………………………………….
za Objednávateľa

Veliteľ
VÚ 8116 Trenčín

……………………………………….
za Objednávateľa
Projektový manažér IIS
Ministerstvo obrany SR

8/8

