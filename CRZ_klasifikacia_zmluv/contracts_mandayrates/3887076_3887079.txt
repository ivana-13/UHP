Kúpna zmluva
uzavretá podľa § 409 a nasl. zákona č. 513/1991 Zb. Obchodný zákonník v znení neskorších predpisov, ako
aj podľa zákona č. 343/2015 Z. z. o verejnom obstarávaní a o zmene a doplnení niektorých zákonov v znení
neskorších predpisov (ďalej len „zmluva“)
Číslo zmluvy kupujúceho: 27/NLC/2019-VO
I.
Zmluvné strany
Kupujúci:
Názov:
Sídlo:
Zastúpený:
Osoba zodpovedná
za plnenie predmetu zmluvy:
IČO:
DIČ:
IČ DPH:
Bankové spojenie:
IBAN:
(ďalej len „kupujúci“)
Predávajúci:
Názov:
Sídlo:
Zápis:
Zastúpený:
Bankové spojenie:
IBAN:
IČO:
DIČ:
IČ DPH:
e-mail:
(ďalej len „predávajúci“)

Národné lesnícke centrum
T. G. Masaryka 22, 960 92 Zvolen
Bc. Ing. Ľuboš Halvoň, PhD., generálny riaditeľ
Radoslav Suchár
42001315
2022091027
SK2022091027
Štátna pokladnica
SK20 8180 0000 0070 0024 1498

EMM, spol. s r. o.
Sekurisova 16, 841 02 Bratislava
OR OS Bratislava I, oddiel: Sro, vložka číslo: 686/B
Ing. Jozef Chebeň, konateľ
Slovenská sporiteľňa, a.s.
SK05 0900 0000 0006 3490 2743
17316260
2020316529
SK2020316529
emm@emm.sk

Kupujúci a predávajúci sa ďalej spoločne označujú aj ako „zmluvné strany“.
II.
Preambula
1. Zmluvné strany uzatvárajú túto zmluvu na základe víťaznej ponuky predávajúceho v rámci postupu
verejného obstarávateľa (v zmluve uvedeného ako kupujúci) v zmysle § 117 zákona č. 343/2015 Z. z.
o verejnom obstarávaní a o zmene a doplnení niektorých zákonov.
III.
Predmet zmluvy
1. Na základe tejto zmluvy sa predávajúci zaväzuje dodať kupujúcemu dva kusy serverov vo vysokej
dostupnosti, pričom požiadavky kupujúceho na server sú nasledovné:
CPU: 2-soketový server triedy x86 osadený procesorom disponujúcim desiatimi procesorovými
jadrami na ploche jedného čipu
minimálny akceptovateľný výkon plne osadeného servera je 880 bodov pre server obsadený dvoma
procesormi podľa benchmarku SPECint_rate_base2006
pamäť: min. 64 GB RAM vytvorených z rovnako veľkých modulov, rýchlosť modulu min. zhodná
s rýchlosťou prístupu procesora na pamäť. Pamäťový subsystém založený na registered DDR4,
minimálny počet pamäťových slotov v serveri 4, z toho voľných pre ďalšie rozširovanie min. 20
slotov
pevné disky: prevedenie „HotSwap“, s možnosťou osadiť min. 8 interných 2,5" HDD
interný SD modul: možnosť osadiť interný redundantný SD modul s dvomi 64 GB SD kartami,
využiteľný na bootovanie OS

diskový radič: HW radič s podporou RAID 0, 1, 5 a 10 s 8GB Cache pamäte
interné disky: 3x 120GB SSD SATA Hot Plus read-intensive
optická mechanika: možnosť osadiť internú DVD-RW mechaniku
sieťový adaptér: 2x 10Gb/s base-T Ethernet porty, 2x1Gb/s Base-T Ethernet porty nezaberajúcej
PCIe slot
napájacie zdroje: redundantné napájacie zdroje, prevedenie „HotSwap“ s min. výkonom 750W
ventilátory: min 8x redundantné ventilátory v prevedení "HotSwap" s vektorovým chladením
s možnosťou nastavenia minimálneho prúdenia vzduchu až po úroveň jednotlivých PCIe slotov v
merateľných jednotkách (napr. Linear Feet per Minute) s podporou aj pre produkty tretích strán
PCI rozširujúce sloty: min 8x PCIe + 1x dedikovaný PCIe slot pre RAID radič
FC HBA adaptér: 2x 16Gb FC port
porty: až 7x USB z toho - 2x USB 2.0, 2x USB 3.0 umiestnené vzadu, 1x interný USB 3.0 s
možnosťou rozšírenia o 1x interný USB 3.0 s možnosťou ich povolenia alebo zakázania
prostredníctvom interného managementu bez potreby reštartu servera
management a vzdialená správa: servisný procesor alebo karta pre systémový manažment
poskytujúca podporu vzdialeného manažmentu servera nezávislá od operačného systému servera,
možnosť pripojenia vzdialených médií - CD-ROM, DVD-ROM, možnosť štartu, reštartu a shutdown
servera cez sieť LAN, nezávisle od OS, resp. softvér potrebný na prevádzku, konfiguráciu a správu
servera. Komunikácia medzi vzdialeným počítačom a serverom musí byť zabezpečená
dvojfaktorovou autentifikáciou a šifrovaná na úrovni aspoň 128 bit SSL. požaduje sa podpora
digitálneho podpisovania firmwaru servera SHA2 a bezpečného vymazania-odstránenia interných
storage zariadení (vrátane HDD, SSD a NVMe). Samostatne vymeniteľné médium na ukladanie
konfigurácií s veľkosťou min. 8GB.separátnej pamäťovej oblasti a možnosť využiť ju na driver
management (zálohovanie a inštalácia ovládačov), sledovanie hardwarových senzorov (teplota,
napätie, stav, chybové senzory), IPMI funkcionalita, prístup na obraz vzdialenej plochy servera aj
bez spusteného OS, s podporou možnosti zobrazenia konfigurácie servera a zmeny nastavení
pomocou NFC protokolu na mobilnom zariadení. V prípade potreby zakúpenia licencií sa vyžadujú
doživotné licencie bez potreby ich dodatočného predlžovania.
prevedenie: Tower, možnosť aj rackového prevedenia
príslušenstvo: napájacie káble, káblový manažmentu, možnosť osadenia do stojana
operačný systém a virtualizácia OS kompatibilný s operačným systémom MS Windows 2016
DataCenter, virtualizácia kompatibilná minimálne s Vmware Standard so subscription na min. 1 rok
(ďalej spolu aj ako „predmet kúpy“)
2. Zmluvné strany sa dohodli, že súčasťou dodávky predmetu kúpy v súlade s bodom 1 tohto článku
zmluvy je aj montáž predmetu kúpy, a jeho hardvérová konfigurácia, t.j. otestovanie funkčnosti
v prostredí kupujúceho.
3. Porušenie povinností predávajúceho uvedených v bode 1 a 2 tohto článku zmluvy sa považuje za
podstatné porušenie zmluvy, a kupujúci je oprávnený od zmluvy okamžite odstúpiť. Predávajúci nemá
nárok na úhradu kúpnej ceny.
4. Predmetom zmluvy je zároveň aj záväzok kupujúceho riadne a včas dodaný predmet kúpy od
predávajúceho prevziať, a zaplatiť zaň dohodnutú cenu.
IV.
Termín a miesto plnenia
1. Zmluvné strany sa dohodli, že predávajúci dodá predmet kúpy do sídla kupujúceho, t.j. na adresu T. G.
Masaryka 22, Zvolen (miesto dodania), kde zároveň zabezpečí montáž predmetu kúpy, otestovanie jeho
funkčnosti, a to v lehote najneskôr do 7 dní odo dňa účinnosti zmluvy.
2. Predávajúci sa zaväzuje upovedomiť kupujúceho (osobu zodpovednú za plnenie predmetu zmluvy)
o dodávke predmetu kúpy aspoň 2 pracovné dni vopred, a dohodnúť bližšie podmienky dodania,
montáže a otestovania.

251659264
2

3. Predávajúci:

dodá kupujúcemu predmet kúpy do miesta dodania osobne,
osobe zodpovednej za plnenie predmetu zmluvy,
za súčinnosti osoby zodpovednej za plnenie predmetu zmluvy
zabezpečí montáž predmetu kúpy a jeho následné otestovanie (všetko v mieste dodania)
dokladom o splnení vyššie uvedených povinností predávajúceho bude dodací list, ktorý za kupujúceho
podpíše osoba zodpovedná za plnenie predmetu zmluvy, a podpisom ktorého potvrdí dodane predmetu
kúpy v súlade s vyššie uvedenými požiadavkami. Predmet kúpy sa považuje za dodaný okamihom
podpisu dodacieho listu kupujúcim, t.j. splnením vyššie uvedených povinností predávajúceho.

V.
Cena a platobné podmienky
1. Cena za predmet kúpy (t.j. dva kusy serverov) v súlade s jeho špecifikáciou uvedenou v čl. III. bod 1
zmluvy bola zmluvnými stranami stanovená v súlade s víťaznou ponukou predávajúceho v rámci procesu
verejného obstarávania, ako aj v zmysle zákona č. 18/1996 Z. z. o cenách v znení neskorších predpisov
nasledovne:
cena bez DPH
49.690,-EUR
DPH 20%
9.938,- EUR
cena vrátane DPH
59.628,- EUR
(ďalej len ako „kúpna cena“)
2. Kúpna cena je konečná a nemenná a sú v nej zahrnuté všetky náklady súvisiace s dodaním predmetu
kúpy vrátane dopravy do miesta dodania, montážou a otestovaním funkčnosti.
3. Zmluvné strany sa dohodli, že kupujúci uhradí kúpnu cenu na základe faktúry vystavenej predávajúcim.
Predávajúci je oprávnený vystaviť faktúru až po podpise dodacieho listu kupujúcim. Faktúra musí spĺňať
náležitosti daňového a účtovného dokladu v súlade s platnými právnymi predpismi, najmä so zákonom
zák. č. 222/2004 Z. z. o DPH, v znení neskorších predpisov, a musí obsahovať originálny podpis
vystavujúcej strany. Prílohou faktúry je dodací list.
4. V prípade, že faktúra nebude obsahovať náležitosti dohodnuté v odseku 3. tohto článku zmluvy, je
kupujúci oprávnený faktúru vrátiť bez zaplatenia. Oprávneným vrátením faktúry prestáva plynúť lehota
splatnosti a táto plynie celá odo dňa doručenia opravenej (novej) faktúry.
5. Zmluvné strany si ako spôsob platby dohodli bezhotovostný prevod na účet predávajúceho uvedený
v záhlaví zmluvy. Splatnosť faktúry je 30 dní odo dňa doručenia faktúry kupujúcemu. Kúpna cena sa
považuje za uhradenú okamihom jej odpísania z účtu kupujúceho v prospech účtu predávajúceho.
VI.
Záručná doba
1. Záručná doba na predmet kúpy je 5 rokov, a plynie odo dňa dodania predmetu kúpy, t. j. odo dňa
podpisu dodacieho listu kupujúcim.
2. Pokiaľ sa počas záručnej doby na predmete kúpy vyskytne akákoľvek vada, je kupujúci povinný ju bez
zbytočného odkladu po zistení písomne uplatniť u predávajúceho (reklamácia). Za písomné uplatnenie
vady sa považuje aj uplatnenie vady prostredníctvom emailu na emailovú adresu uvedenú v bode 4
tohto článku zmluvy s vyžiadaním potvrdenia o doručení emailu. V reklamácii musí byť vada popísaná.
Predávajúci je povinný reklamovanú vadu bezplatne odstrániť do 4 hodín od nahlásenia v mieste
inštalácie, 24 hodín denne, 365 dní v roku. Spôsob odstránenia vady dohodnú zmluvné strany
v závislosti od povahy vady.
3. V prípade ak predávajúci neodstráni vadu v súlade s vyššie uvedeným, považuje sa to za podstatné
porušenie zmluvy, a kupujúci je oprávnený od zmluvy okamžite odstúpiť. Ak bude vada neodstrániteľná
a/alebo sa bude opakovane vyskytovať (dva a viac krát) je kupujúci oprávnený od zmluvy okamžite
odstúpiť, a predávajúci je povinný vrátiť uhradenú kúpnu cenu.
4. Kontaktná osoba pre riešenie reklamácií na strane predávajúceho je Patrik Biznár, servisis@emm.sk,
+421-907788289.

251659264
3

VII.
Sankcie a prechod vlastníckeho práva
1. V prípade nedodržania termínu dodania predmetu kúpy predávajúcim (vrátane montáže a overenia
funkčnosti), je kupujúci oprávnený účtovať predávajúcemu zmluvnú pokutu vo výške 1,00 % z kúpnej
ceny za každý deň omeškania.
2. V prípade omeškania kupujúceho s peňažným plnením (úhradou faktúry) má predávajúci nárok na úroky
z omeškania v súlade s nariadením vlády SR č. 21/2013 Z.z., ktorým sa vykonávajú niektoré ustanovenia
Obchodného zákonníka.
3. Vlastnícke právo k predmetu kúpy prechádza na kupujúceho okamihom dodania predmetu kúpy, t.j.
podpisu preberacieho protokolu.
VIII.
Odstúpenie od zmluvy
1. Ktorákoľvek zo zmluvných strán je oprávnená od zmluvy odstúpiť v prípade podstatného porušenia
povinností stanovených zmluvou druhou zmluvnou stranou. Za podstatné porušenie povinností sa
považujú prípady stanovené Obchodným zákonníkom, touto zmluvou, a to najmä porušenie povinností
vyplývajúcich z čl. III., IV. a VI. zmluvy.
2. Odstúpenie od zmluvy musí byť oznámené písomne. V odstúpení musí byť uvedený dôvod, pre ktorý
strana odstupuje od zmluvy. Účinky odstúpenia nastávajú okamihom jeho doručenia druhej zmluvnej
strane. Doručením odstúpenia sa zmluva zrušuje od počiatku, a zmluvné strany sú povinné vrátiť si
plnenia, ktoré si navzájom poskytli.
3. Zmluvu je možné ukončiť aj vzájomnou písomnou dohodou zmluvných strán.
IX.
Záverečné ustanovenia
1. Táto zmluva nadobúda platnosť dňom jej podpisu obidvomi zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv vedenom Úradom vlády SR.
2. Zmeny a doplnenia k tejto zmluve je možné vykonať len formou písomných číslovaných dodatkov,
podpísaných štatutárnymi zástupcami oboch zmluvných strán a v súlade so zákonom č. 343/2015 Z. z.
o verejnom obstarávaní a o zmene a doplnení niektorých zákonov.
3. Právne vzťahy medzi predávajúcim a kupujúcim touto zmluvou neupravené sa riadia príslušnými
ustanoveniami Obchodného zákonníka, ako aj ostatnými súvisiacimi právnymi predpismi platnými na
území SR vzťahujúcimi sa na predmet zmluvy.
4. Táto zmluva je vyhotovená v troch exemplároch, z ktorých kupujúci obdrží dva exempláre a predávajúci
jeden exemplár.
5. Táto zmluva je povinne zverejňovaná podľa § 5a zákona č. 211/2000 Z. z. o slobodnom prístupe
k informáciám a o zmene a doplnení niektorých zákonov v znení neskorších predpisov. Zmluvné strany
výslovne súhlasia so zverejnením zmluvy v jej plnom rozsahu v centrálnom registri zmlúv vedenom na
Úrade vlády SR.
6. Zmluvné strany sa dohodli, že všetky písomnosti, ktoré má doručiť/bude doručovať v zmysle tejto
zmluvy, ako aj po jej skončení jedna zmluvná strana druhej zmluvnej strane, budú doručované na
adresu uvedenú v záhlaví zmluvy. Písomnosti budú doručované osobne alebo prostredníctvom pošty
doporučene, pričom zásielka (písomnosť) sa bude považovať za doručenú dňom jej prevzatia adresátom
– zmluvnou stranou, dňom, kedy zmluvná strana odmietne osobne doručovanú alebo poštou
doručovanú zásielku prevziať, alebo dňom, kedy pošta vráti doručovanú zásielku odosielajúcej zmluvnej
strane ako nevyžiadaná v odbernej (úložnej) lehote alebo s oznámením adresát neznámy, prípadne ako
zásielku nedoručenú.
7. V prípade kedy v súlade so zmluvou je možné doručovanie formou emailovej pošty, sa
písomnosť/dokument považuje za doručený okamihom doručenia potvrdenia o doručení emailu
odosielajúcej zmluvnej strane.

251659264
4

8. Zmluvné strany sa dohodli, že táto zmluva a všetky vzťahy z nej vyplývajúce alebo s ňou súvisiace
(vrátane akcesorických právnych vzťahov, zodpovednostných právnych vzťahov a právnych vzťahov
z bezdôvodného obohatenia), forma zmluvy, náležitosti zmluvy, platnosť zmluvy, účinnosť zmluvy ako aj
právne následky jej prípadnej neplatnosti a/alebo neúčinnosti, sa spravujú právnym poriadkom
Slovenskej republiky a to bez zreteľa na jeho kolízne normy.
9. Zmluvné strany prehlasujú, že túto zmluvu uzatvorili slobodne, vážne a nie v tiesni, že jej ustanovenia
považujú za určité a zrozumiteľné, že jej podmienky nepovažujú za nápadne nevýhodné a že jej obsahu
rozumejú a na znak súhlasu s jej obsahom ju vlastnoručne podpisujú.

Vo Zvolene dňa ................

V ....................... dňa ...................

..............................................
Bc. Ing. Ľuboš Halvoň, PhD.
generálny riaditeľ

.............................................
Ing. Jozef Chebeň
konateľ

251659264
5

