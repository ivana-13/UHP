Fakultná nemocnica s poliklinikou Žilina

Asseco Central Europe, a.s.

Zmluva o podpore a rozvoji
softvérových modulov SK-DRG
medzi
Fakultná nemocnica s poliklinikou Žilina
so sídlom: ul.Vojtecha Spanyola 43, 012 07 Žilina,
IČO: 17335825
DIČ: 2020699923
IČ DPH: SK2020699923
bankové spojenie: Štátna pokladnica
číslo účtu 7000281238/8180
IBAN: SK32 8180 0000 0070 0028 0470
Zastúpenie:
Rada Riaditeľov: Ing. Igor Stalmašek – generálny riaditeľ
Ing. Peter Braška- ekonomický riaditeľ
MUDr. Juraj Kacian- medicínsky riaditeľ
(ďalej len „Objednávateľ“)
a
Asseco Central Europe, a.s.
so sídlom Trenčianska 56/A, 821 09 Bratislava
IČO: 35 760 419
zapísaná v Obchodnom registri Okresného súdu Bratislava I, oddiel: Sa, vložka č.: 2024/B
DIČ: 7020000691
IČ DPH: SK7020000691
bankové spojenie: Slovenská sporiteľňa, a.s.
číslo účtu IBAN: SK49 0900 0000 0001 7152 4706
konajúca RNDr. Jozefom Kleinom, predsedom predstavenstva a Ing. Marekom Grácom, MSc., podpredsedom
predstavenstva
(ďalej len „Dodávateľ“)
(Objednávateľ a Dodávateľ ďalej spoločne „Zmluvné strany“ a samostatne „Zmluvná strana“)
Zmluvné strany uzatvárajú podľa príslušných ustanovení § 269 ods. 2 zákona č. 513/1991 Zb. Obchodný
zákonník v znení neskorších predpisov (ďalej len „Obchodný zákonník“) nasledovnú Zmluvu o podpore a rozvoji
softvérových modulov SK-DRG (ďalej len „Zmluva“):

1.1.

2.1.

Čl. 1
ÚVODNÉ USTANOVENIE
Základným účelom tejto Zmluvy je poskytnutie legislatívnej a konzultačnej podpory a možnosti
Dodávateľa k Objednávateľom iniciovanému rozvoju softvérových modulov Dodávateľa, uvedených
v prílohe č.1 - Zoznam softvérových modulov (ďalej len „Softvérové moduly“). Nevyhnutným
predpokladom pre platnosť a účinnosť tejto Zmluvy je predchádzajúce nadobudnutie nevýhradnej
licencie k Softvérovým modulom Dodávateľa Objednávateľom.
Čl. 2
PREDMET ZMLUVY
Predmetom tejto Zmluvy je záväzok Dodávateľa poskytovať Objednávateľovi nižšie uvedené služby
a záväzok Objednávateľa za tieto služby Dodávateľovi riadne a včas zaplatiť. Dodávateľ sa zaväzuje pre
1

Fakultná nemocnica s poliklinikou Žilina

Asseco Central Europe, a.s.

Objednávateľa realizovať:
2.1.1. Údržbu Softvérového modulu (ďalej len „Údržba“), ktorej špecifikácia a rozsah je uvedený
v prílohe č. 2 tejto Zmluvy;
2.1.2. Rozvojové a zmenové konanie Softvérového modulu podľa požiadaviek Objednávateľa (ďalej
len „Rozvoj“).
(Údržba a Rozvoj spolu ďalej len „Služby“)
Čl. 3
CENA, PLATOBNÉ PODMIENKY A SANKCIE
3.1.

3.2.

Všeobecné ustanovenia
3.1.1. Zmluvné strany sa dohodli, že Objednávateľ bude realizovať úhrady za poskytnuté Služby na
základe faktúr, vystavovaných v súlade s podmienkami stanovenými touto Zmluvou, a to
bankovým prevodom na účet Dodávateľa uvedený vo faktúre.
3.1.2. Splatnosť faktúr je 60 (šesťdesiat) kalendárnych dní odo dňa doručenia faktúry Objednávateľovi
na adresu Objednávateľa. Faktúra musí byť vystavená v súlade s príslušnými právnymi
predpismi, najmä v súlade so zákonom č. 222/2004 Z.z. o dani z pridanej hodnoty v znení
neskorších predpisov. Ak faktúra nebude obsahovať zákonom stanovené náležitosti alebo
nebude vystavená v súlade s touto Zmluvou, má Objednávateľ právo vrátiť ju Dodávateľovi na
opravu a doplnenie, pričom u opravenej a doplnenej faktúry nová lehota splatnosti začína plynúť
odo dňa doručenia opravenej a doplnenej faktúry Objednávateľovi.
3.1.3. Úhradou sa pre účely výkladu a realizácie tejto Zmluvy rozumie pripísanie finančných
prostriedkov na účet Dodávateľa.
3.1.4. Ceny uvedené v tejto Zmluve sú bez vyčíslenia DPH.
Údržba
3.2.1. Zmluvné strany sa dohodli, že za realizáciu Údržby uhradí Objednávateľ Dodávateľovi ročný
paušálny poplatok vo výške rovnajúcej sa 20% z celkovej hodnoty Softvérového modulu
v režime Údržby. Celkovou hodnotou Softvérového modulu sa rozumie cena licencie navýšená
o cenu realizovaných Objednávok na jeho Rozvoj, a to nasledovne:
Názov
Softvérového
modulu

Celková hodnota Softvérového modulu
v režime Údržby ku dňu podpisu Zmluvy

Ročný paušálny poplatok za Údržbu
Softvérového modulu ku dňu podpisu
Zmluvy

STRIX

6 770, - EUR

1 354,- EUR

(slovom: šesťtisícsedemstosedemdesiat
eur)

(slovom: jedentisíctristopäťdesiatštyri
eur)

3 385,- EUR

677,00 EUR

(slovom: tritisíctristoosemdesiatpäť

(slovom: šesťstosedemdesiat sedem

eur)

eur)

5 077,50 EUR

1 015,50 EUR

(slovom: päťtisícsedemdesiatsedem eur,

(slovom: jedentisícpäťnásť eur,

päťdesiat centov)

päťdesiat centov)

5 077,50 EUR

1 015,50 EUR

(slovom: päťtisícsedemdesiatsedem eur,

(slovom: jedentisícpäťnásť eur,

päťdesiat centov)

päťdesiat centov)

SURNIA

TYTO

NESASIO

3.2.2. V ročnom paušálnom poplatku sú zahrnuté všetky služby označené v prílohe č. 2 tejto Zmluvy
v stĺpci „Typ“ s označením „Bez limitu“.
3.2.3. Cena za služby Údržby uvedené v prílohe č. 2 tejto Zmluvy v stĺpci „Typ“ s označením „Podľa
hodín“ je nad rámec ročného paušálneho poplatku a je stanovená ako súčin počtu
realizovaných človekohodín uvedených služieb Údržby a sadzby za človekohodinu, ktorá je pre
2

Fakultná nemocnica s poliklinikou Žilina

3.2.4.

3.2.5.

3.2.6.
3.2.7.

3.3.

3.4.

Asseco Central Europe, a.s.

tieto služby Údržby jednotná a stanovená vo výške 75,- EUR (slovom: sedemdesiatpäť eur).
Tieto služby Objednávateľ objednáva u Dodávateľa spôsobom podľa Čl. 3 ods. 3.3. Zmluvy.
Cenu ročného paušálneho poplatku podľa Čl. 3 ods. 3.2 bod 3.2.1. tejto Zmluvy bude Dodávateľ
fakturovať v jednej splátke, k prvému dňu kalendárneho roka. Faktúra bude vystavená v EUR
vrátane DPH podľa platných predpisov. Za prvý rok trvania Zmluvy je Dodávateľ oprávnený
fakturovať alikvotnú časť ročného paušálneho poplatku.
Služby nad stanovený ročný paušálny poplatok podľa Čl. 3 ods. 3.2 bod 3.2.1.tejto Zmluvy budú
odsúhlasované a fakturované nasledovne:
3.2.5.1. Dodávateľ je povinný predložiť mesačný výkaz Služieb, ktorý bude obsahovať všetky
realizované Služby podľa tabuľky v Prílohe č. 2 tejto Zmluvy s označením „Podľa
hodín“ zrealizované za daný mesiac, a to do 3 (tretieho) pracovného dňa
nasledujúceho kalendárneho mesiaca;
3.2.5.2. Objednávateľ potvrdí akceptáciu predloženého mesačného výkazu Služieb do 5
(piatich) pracovných dní od jeho doručenia Dodávateľom. Ak sa Objednávateľ k
mesačnému výkazu služieb nevyjadrí v stanovenej lehote, má sa za to, že ho
akceptoval v plnom rozsahu.
Dodávateľ má právo vystaviť faktúru podľa Čl. 3 ods. 3.2 bod 3.2.3 tejto Zmluvy na základe
skutočne realizovaných Služieb podľa tabuľky v Prílohe č. 2 Zmluvy.
Výška ročného paušálneho poplatku bude prehodnocovaná každý rok k 31.10., s účinnosťou od
1.1. nasledujúceho kalendárneho roka, pričom Zmluvné strany sú povinné zohľadniť všetky
relevantné zmeny funkčností Softvérových modulov v zmysle čl. 3 ods. 3.2 bod 3.2.1. Zmluvy,
zmenu v počte postelí Objednávateľa, ako aj inflačný koeficient podľa Slovenského štatistického
úradu. Prehodnotenú výšku ročného paušálneho poplatku s účinnosťou od 1.1. nasledujúceho
kalendárneho roka si Zmluvné strany písomne potvrdia formou vyhotovenia písomného a
očíslovaného dodatku k tejto Zmluve. V prípade, pokiaľ nedôjde k zohľadneniu uvedených
skutočností a k dohode najneskôr do 15.11. daného kalendárneho roka, v ktorom malo dôjsť
k prehodnoteniu, je Dodávateľ ako aj Objednávateľ oprávnený od tejto Zmluvy odstúpiť.

Rozvoj
3.3.1. Služby Rozvoja bude Dodávateľ poskytovať na základe požiadaviek Objednávateľa doručených
kedykoľvek v priebehu trvania Zmluvy. Na základe požiadaviek Objednávateľa je Dodávateľ
povinný pripraviť vecnú, časovú aj finančnú ponuku pre Objednávateľa (ďalej len „Ponuka“). V
prípade súhlasu poverí Objednávateľ Dodávateľa vykonaním Rozvoja formou záväznej
Objednávky, ktorej prílohou je predchádzajúca Ponuka. Osoby oprávnené v mene Zmluvnej
strany komunikovať s druhou Zmluvnou stranou, najmä zadávať požiadavky na realizáciu
Služieb, vyhotoviť Ponuku, zasielať objednávky a akceptovať realizované Služby, atď. sú vedúci
projektu podľa prílohy č. 3 tejto Zmluvy.
3.3.2. Cena za Rozvoj je dohodnutá nad rámec ročného paušálneho poplatku a je stanovená ako súčin
počtu realizovaných človekohodín uvedených služieb Rozvoja a sadzby za človekohodinu, ktorá
je pre tieto služby Rozvoja jednotná a stanovená vo výške 75,- EUR (slovom: sedemdesiatpäť
eur).
3.3.3. Zmluvné strany sa dohodli, že za realizáciu plnenia podľa 0 ods. 2.1 bod 2.1.2 tejto Zmluvy
uhradí Objednávateľ Dodávateľovi cenu dohodnutú v Objednávke na realizáciu Rozvoja, ktorej
prílohou je Ponuka Dodávateľa. Dodávateľ je oprávnený fakturovať cenu za realizáciu Rozvoja
po riadnej a včasnej realizácii a odovzdaní konkrétnych služieb Rozvoja v zmysle schválenej
Objednávky a po ich akceptácii zo strany Objednávateľa. Prílohou faktúry musí byť akceptačný
protokol.
Spoločné sankčné ustanovenia
3.4.1. Ak Objednávateľ neuhradí faktúru v lehote splatnosti, Dodávateľ má nárok na zaplatenie úroku
z omeškania vo výške aktuálnej sadzby zákonných úrokov z omeškania podľa § 369 ods. 2 a §
369a Obchodného zákonníka v znení zákona č. 9/2013 Z. z. v spojení s § 1 ods. 1 nariadenia
vlády Slovenskej republiky č. 21/2013 Z. z. Týmto nie je dotknutý nárok Dodávateľa na náhradu
škody v plnej výške.
3.4.2. Ak Dodávateľ neposkytne plnenie dohodnuté podľa tejto Zmluvy v lehote stanovenej v Zmluve
alebo v Objednávke, má Objednávateľ nárok na zaplatenia zmluvnej pokuty vo výške 0,05 %
z ceny paušálneho ročného poplatku v prípade služieb Údržby alebo v hodnote Objednávky
v prípade služieb Rozvoja za každý deň omeškania, ak sa Zmluvné strany nedohodnú inak.
Týmto nie je dotknutý nárok Objednávateľa na náhradu škody v plnej výške.
3.4.3. Dodávateľ sa zaväzuje, že nepostúpi svoju pohľadávku podľa § 524 a nasl. Zákona č. 40/1964
3

Fakultná nemocnica s poliklinikou Žilina

Asseco Central Europe, a.s.

Zb. Občiansky zákonník v znení neskorších predpisov bez predchádzajúceho súhlasu
objednávateľ. Právny úkon, ktorým budú postúpené pohľadávky dodávateľa v rozpore
s dohodou objednávateľa podľa predchádzajúcej vety tohto článku, bude podľa § 39
Občianskeho zákonníka neplatný. Súhlas objednávateľa je zároveň platný len za podmienky, že
bol na takýto úkon udelený predchádzajúci písomný súhlas MZ SR.
Čl. 4
PRÁVA A POVINNOSTI ZMLUVNÝCH STRÁN
4.1.

4.2.

Povinnosti Objednávateľa
4.1.1. Objednávateľ sa zaväzuje pri realizácii Služieb podľa tejto Zmluvy zabezpečiť v záujme plynulého
priebehu realizácie Služieb nevyhnutnú súčinnosť, spočívajúcu predovšetkým v poskytnutí
potrebných informácií, účasti na koordinačných stretnutiach, osobnej asistencii v prípade
nutnosti on-site zásahu pri riešení chýb, odovzdaní potrebných údajov a podkladov, ako aj
spresnení týchto údajov a podkladov. Potreba takýchto informácií sa dohodne medzi
Zmluvnými stranami vopred, prípadne sa preukáže v priebehu plnenia.
4.1.2. Objednávateľ sa zaväzuje používať Softvérové moduly v súlade s dokumentáciou Dodávateľa a
dodržiavať všetky postupy popísané v dokumentácii.
4.1.3. Objednávateľ sa zaväzuje nemeniť ani neupravovať Softvérové moduly, nepripájať k nim iné
programové vybavenie iným spôsobom ako cez programové rozhranie dodané Dodávateľom a
nepoužívať ho so zariadeniami, ktoré Dodávateľ písomne neautorizoval.
4.1.4. Objednávateľ sa zaväzuje upozorniť Dodávateľa bez zbytočného odkladu, a to v najkratšom
možnom čase na výskyt chyby Softvérových modulov, resp. inej chyby, týkajúcej sa Služieb
podľa tejto Zmluvy.
4.1.5. Objednávateľ sa zaväzuje, že umožní zamestnancom Dodávateľa prístup do svojich priestorov
a poskytne im potrebné prístupové práva a technické vybavenie potrebné pre realizáciu plnení
podľa tejto Zmluvy. Zároveň sa Objednávateľ zaväzuje poskytnúť Dodávateľovi vzdialený prístup
na testovacie a produkčné prostredie Objednávateľa v rozsahu potrebnom pre realizáciu plnení
tejto Zmluvy. Objednávateľ sa zaväzuje poskytnúť Dodávateľovi všetku potrebnú súčinnosť pre
plnenie predmetu Zmluvy.
Povinnosti Dodávateľa
4.2.1. Dodávateľ sa zaväzuje, že ním poverení zamestnanci budú pri realizácii Služieb podľa tejto
Zmluvy plne rešpektovať platné právne predpisy Slovenskej republiky, ako aj vnútorné predpisy
Objednávateľa, pokiaľ s nimi budú vopred, riadne a preukázateľne oboznámení
Objednávateľom.
4.2.2. Dodávateľ sa zaväzuje, že Služby bude poskytovať v súlade s odôvodnenými pokynmi
Objednávateľa a včas mu oznámi všetky skutočnosti, ktoré môžu mať vplyv na zmenu realizácie
Služieb.
4.2.3. Dodávateľ sa zaväzuje, že bude poskytovať Služby v čase, v termíne, forme a kvalite tak, ako
bude vyplývať z konkrétnej dohody s Objednávateľom. Dodávateľ je oprávnený pozastaviť
poskytovanie Služieb počas doby omeškania Objednávateľa s plnením povinností podľa tejto
Zmluvy.
4.2.4. Dodávateľ je oprávnený na plnenie Služieb alebo ich časti použiť subdodávateľa, pričom za
výkon predmetu plnenia zodpovedá tak, akoby ho plnil sám.
4.2.5. Dodávateľ sa zaväzuje poskytnúť potrebnú súčinnosť Objednávateľovi pri výbere riešenia
integrácie s informačným systémom Objednávateľa prostredníctvom webových služieb a pri
následnej realizácii tohto riešenia.

Čl. 5
OBCHODNÉ TAJOMSTVO A DÔVERNÉ INFORMÁCIE (POVINNOSŤ MLČANLIVOSTI), SPRACOVANIE OSOBNÝCH
ÚDAJOV
5.1.

Každá zo Zmluvných strán sa zaväzuje, že uchová v tajnosti obchodné tajomstvo, duševné vlastníctvo
(vrátane know-how), ako aj všetky iné informácie, ktoré nie sú verejne prístupné a sú pri ich poskytnutí
primerane
označené
ako
„Dôverné“
alebo
obdobne
v tom
zmysle
(ďalej len „Dôverné informácie“), ktoré za horeuvedeným účelom získala od druhej Zmluvnej strany.
Za Dôverné informácie sa ďalej považujú najmä informácie, týkajúce sa akýchkoľvek obchodných,
výrobných, marketingových, technických a ďalších postupov súvisiacich s podnikaním Zmluvnej strany,
akékoľvek informácie uchovávané v informačnom systéme Objednávateľa vrátane informácií,
4

Fakultná nemocnica s poliklinikou Žilina

5.2.

5.3.

5.4.

5.5.

5.6.

5.7.

5.8.

5.9.
5.10.

5.11.

Asseco Central Europe, a.s.

súvisiacich s architektúrou počítačovej siete Objednávateľa a jej fungovaním.
Dôverné informácie musia byť primerane utajované, môžu byť použité len na účely plnenia Zmluvy
a nesmú byť prijímajúcou Zmluvnou stranou poskytnuté tretím stranám (iným ako právnym či iným
poradcom a osobám pracujúcim na plnení takého účelu) bez výslovného písomného súhlasu druhej
Zmluvnej strany.
Každá zo Zmluvných strán použije na ochranu Dôverných informácií druhej Zmluvnej strany opatrenia
a prostriedky, ktoré sú aspoň také, aké používa na ochranu vlastných dôverných informácii obdobného
charakteru.
Za Dôverné informácie sa nepovažujú informácie:
a) ktoré boli alebo sa stali verejne známymi bez toho, aby Zmluvná strana porušila povinnosti podľa
tejto Zmluvy;
b) u ktorých môže Zmluvná strana preukázať, že o nich vedela v čase ich získania od druhej Zmluvnej
strany alebo, že boli súčasťou jej vlastníctva v okamihu poskytnutia, alebo môže preukázať, že ich
vytvorila alebo rozpracovala nezávisle, bez použitia alebo bez odvolania sa na akékoľvek
informácie poskytnuté druhou stranou a zároveň že ich nezískala v rámci plnenia predmetu tejto
Zmluvy a/alebo
c) u ktorých môže Zmluvná strana preukázať, že ich získala pred uzatvorením tejto Zmluvy
zákonným spôsobom a nie protiprávnym činom od tretej osoby, ktorá nie je voči druhej Zmluvnej
strane viazaná obdobným záväzkom mlčanlivosti a/alebo
d) ktoré majú byť na základe platných právnych predpisov poskytnuté príslušným orgánom štátnej
správy alebo súdom alebo sú nimi vyžiadané, a to za predpokladu, že tieto majú právomoc si
poskytnutie týchto informácií vynútiť; Zmluvná strana je však povinná, pokiaľ je to za daných
okolností možné, o povinnosti informácie poskytnúť, najskôr informovať dotknutú Zmluvnú
stranu, aby táto mohla proti takejto požiadavke právne zakročiť, prípadne môže dotknutú
Zmluvnú stranu požiadať o potrebnú súčinnosť, aby bola Zmluvná strana, od ktorej sa poskytnutie
informácie požaduje schopná žiadosti vyhovieť.
Zmluvná strana je povinná:
a) nepoužiť pre seba alebo pre tretí subjekt, ani nezverejniť, nerozširovať a neposkytovať Dôverné
informácie akýmkoľvek tretím subjektom bez predchádzajúceho písomného súhlasu dotknutej
Zmluvnej strany,
b) používať Dôverné informácie výlučne za účelom plnenia predmetu tejto Zmluvy,
c) zabezpečiť primeranú technickú ochranu získaných Dôverných informácií tak, aby nebol porušený
záväzok mlčanlivosti,
d) zabrániť zverejneniu, rozšíreniu alebo neoprávnenému použitiu Dôverných informácií, a to
minimálne takými opatreniami, ktoré Zmluvné strany obvykle vykonávajú s cieľom ochraňovať ich
vlastné obchodné tajomstvo a Dôverné informácie podobného charakteru.
Poskytnutím Dôverných informácií podľa ustanovení tejto Zmluvy nedochádza k žiadnemu
poskytnutiu, či akémukoľvek prevodu licencie, ani prevodu, prenechaniu, či postúpeniu akýchkoľvek
práv duševného vlastníctva, práv na výkon práv z priemyselného vlastníctva Zmluvných strán v zmysle
príslušných právnych predpisov, ktoré sa týkajú práv duševného vlastníctva, priemyselných práv,
najmä však autorských práv podľa zákona č. 185/2015 Z.z. Autorského zákona, práv v oblasti
vynálezov, dizajnu, úžitkových vzorov, ochranných známok, know-how, atď.
Zmluvná strana sa zaväzuje Dôverné informácie písomne zaznamenávať, nahrávať alebo inak
zálohovať a uchovávať len v nevyhnutnom prípade a v rozsahu, výlučne za účelom plnenia povinností
podľa tejto Zmluvy.
Zmluvná strana sa zaväzuje Dôverné informácie zničiť, keď pominie potreba ich ďalšej držby
alebo v prípade, ak ho o to požiada druhá Zmluvná strana, za predpokladu, že tieto neboli doteraz
zničené.
Ustanovenia tohto Čl. 5 Zmluvy sú účinné počas doby trvania tejto Zmluvy, ako aj neobmedzene po jej
skončení.
Zmluvná strana je povinná zaistiť plnenie povinnosti mlčanlivosti podľa tejto Zmluvy aj svojimi
zamestnancami, ako i inými osobami, ktoré sa budú v jej mene podieľať na plnení povinností podľa
tejto Zmluvy. Za porušenie povinnosti mlčanlivosti týmito osobami je Zmluvná strana zodpovedná
v plnom rozsahu.
Dodávateľ nesmie ako súčasť diel- Softvérových modulov poskytnúť tretej strane akékoľvek Dôverné
5

Fakultná nemocnica s poliklinikou Žilina

5.12.
5.13.
5.14.

5.15.

5.16.

5.17.
5.18.
5.19.
5.20.
5.21.

Asseco Central Europe, a.s.

informácie poskytnuté Objednávateľom v priebehu trvania tejto Zmluvy, najmä akékoľvek informácie
a/alebo know-how Objednávateľa, súvisiace so Softvérovými modulmi a ich rozvojom, ktoré
Objednávateľ poskytol v priebehu trvania Zmluvy alebo ktoré vznikli a/alebo ich Dodávateľ nadobudol
v súvislosti s poskytovaním Služieb pre Objednávateľa podľa tejto Zmluvy, pričom Dodávateľ je povinný
všetky takéto Dôverné informácie pred jeho poskytnutím tretej osobe odstrániť. Objednávateľ pri
zadávaní Objednávky na službu rozvoja označí, či ide o požiadavku štandardnú alebo individuálnu,
pričom v prípade zadania individuálnej požiadavky majú Zmluvné strany za to, že pri jej poskytnutí sa
bude využívať know-how Objednávateľa a Dodávateľ nie je oprávnený výsledok tejto služby poskytnúť
alebo sprístupniť tretím osobám.
Každá Zmluvná strana je povinná upovedomiť druhú Zmluvnú stranu o porušení povinnosti
mlčanlivosti bez zbytočného odkladu potom, ako sa o takomto porušení dozvie.
Povinnosť mlčanlivosti trvá bez ohľadu na ukončenie účinnosti alebo platnosti tejto Zmluvy.
V prípade porušenia povinnosti mlčanlivosti podľa ustanovení Čl. 5 Zmluvy, je Zmluvná strana, ktorá
porušila povinnosť mlčanlivosti povinná uhradiť druhej Zmluvnej strane zmluvnú pokutu vo výške
7.000 EUR (slovom: sedemtisíc eur) za každé porušenie tejto zmluvnej povinnosti. Zmluvná pokuta je
splatná do 15 (pätnástich) dní od doručenia oznámenia o uplatnení si zmluvnej pokuty poškodenej
Zmluvnej strany. Poškodená Zmluvná strana má zároveň nárok na náhradu vzniknutej škody vo výške
presahujúcej zmluvnú pokutu.
Dodávateľ je oprávnený použiť referenciu pre svoje marketingové účely (napr. odkaz na webovej
stránke na názov Objednávateľa s uvedením informácie o nákupe licencie podľa Čl. 1 ods. 1.1. tejto
Zmluvy a v rámci procesov verejného obstarávania.
Objednávateľ ako prevádzkovateľ informačných systémov podľa § 8 zákona č. 122/2013 Z.z. o ochrane
osobných údajov v znení neskorších predpisov (ďalej len „Zákon o OOÚ") týmto poveruje Dodávateľa
ako sprostredkovateľa odo dňa účinnosti tejto Zmluvy až do jej skončenia spracúvaním osobných
údajov dotknutých osôb v nemocničnom informačnom systéme.
Dotknutými osobami sa rozumejú pacienti Objednávateľa.
Spracúvanými osobnými údajmi sú titul, meno, priezvisko, rodné číslo a diagnózy pacientov
Objednávateľa.
Povolenými operáciami Dodávateľa s osobnými údajmi dotknutých osôb sa rozumie ich
zaznamenávanie, usporadúvanie, vyhľadávanie, prehľadávanie, poskytovanie a uchovávanie.
Ďalšie podmienky spracúvania osobných údajov vyplývajú z bezpečnostného projektu, príp. iných
bezpečnostných opatrení Objednávateľa podľa Zákona o OOÚ.
Objednávateľ vyhlasuje, že pri výbere Dodávateľa ako sprostredkovateľa podľa Zákona o OOÚ dbal na
jeho odbornú, technickú, organizačnú a personálnu spôsobilosť a jeho schopnosť zaručiť bezpečnosť
spracúvaných osobných údajov.
Čl. 6
VYŠŠIA MOC

6.1.
6.2.

Žiadna zo Zmluvných strán nezodpovedá za nesplnenie ktoréhokoľvek zo svojich povinností podľa tejto
Zmluvy v dôsledku udalostí z vyššej moci.
Udalosť z vyššej moci znamená udalosť, ktorá nastala nezávisle od vôle povinnej Zmluvnej strany,
vrátane akejkoľvek nepredvídateľnej udalosti, ktorá nastane v dobe plnenia podľa tejto Zmluvy po jej
uzavretí, vrátane činu civilného či vojenského úradu, vyhláseného či nevyhláseného vojnového
konfliktu, občianskych nepokojov, sabotáže, požiaru, prírodnej katastrofy, epidémie, karanténneho
obmedzenia, embarga, nehody, výbuchu, nariadení, či rozhodnutí, opomenutia, zanedbania alebo
nedostatku rozhodnutia zo strany akéhokoľvek štátneho orgánu.
Čl. 7
ODSTÚPENIE OD ZMLUVY A VYPOVEDANIE ZMLUVY

7.1.

7.2.

Každá zo Zmluvných strán je oprávnená od Zmluvy odstúpiť, ak druhá Zmluvná strana podstatne
porušuje povinnosti, ktoré jej vyplývajú z ustanovení tejto Zmluvy a toto porušenie neodstráni ani
v primeranej lehote na nápravu, ktorá jej bola poskytnutá druhou Zmluvnou stranou vo výzve na
vykonanie nápravy. Za podstatné porušenie na strane Objednávateľa sa považuje, ak neuhradí faktúru
v dohodnutej lehote a ak Objednávateľ opakovane napriek predchádzajúcim výzvam neposkytne
Dodávateľovi súčinnosť potrebnú pre poskytovanie Služieb podľa tejto Zmluvy. Za podstatné porušenie
povinností na strane Dodávateľa sa považuje najmä, ak Dodávateľ neposkytne Službu riadne a včas.
Odstúpenie od Zmluvy si Zmluvné strany písomne oznámia bez zbytočného odkladu po tom, ako sa o
6

Fakultná nemocnica s poliklinikou Žilina

7.3.

7.4.

7.5.

7.6.

Asseco Central Europe, a.s.

podstatnom porušení Zmluvy dozvedeli a písomne poskytli primeranú lehotu na nápravu druhej
Zmluvnej strane.
Účinky odstúpenia nastanú okamihom doručenia písomného prejavu o odstúpení od tejto Zmluvy
druhej Zmluvnej strane, s výnimkou tých práv a povinností, kde z povahy veci vyplýva, že nemôžu byť
ukončené okamžite. Tieto práva a povinnosti budú ukončené v primeranej lehote.
V prípade odstúpenia od Zmluvy, budú všetky materiály vrátené Zmluvnej strane, ktorá ich poskytla.
Také materiály, ktoré nie je možné vrátiť, budú preukázateľne zničené, okrem materiálov, kde
z povahy veci vyplýva, že patria druhej Zmluvnej strane (napr. faktúry, akceptačné protokoly a pod.).
Všetky peňažné plnenia, ktoré Objednávateľ uhradil Dodávateľovi za riadne poskytnuté Služby podľa
tejto Zmluvy do dňa odstúpenia od Zmluvy, nie sú odstúpením od Zmluvy dotknuté a Objednávateľ
nemá právo nárokovať si vrátenie uvedených peňažných plnení. Dodávateľ je však povinný vrátiť
Objednávateľovi alikvotnú časť ročného paušálneho poplatku, ktorý bol ku dňu momentu odstúpenia
od Zmluvy Dodávateľovi uhradený.
Každá zo Zmluvných strán môže vypovedať túto Zmluvu bez udania dôvodu. Výpovedná doba je 2 (dva)
mesiace a začína plynúť prvým dňom kalendárneho mesiaca, ktorý nasleduje po kalendárnom mesiaci,
v ktorom bola výpoveď doručená druhej Zmluvnej strane.
Čl. 8
ZÁVEREČNÉ USTANOVENIA

8.1.

8.2.

8.3.

8.4.
8.5.

8.6.
8.7.

8.8.

Zmeny a doplnky Zmluvy môžu Zmluvné strany uskutočniť iba formou písomného priebežne
číslovaného dodatku k Zmluve podpísaného oboma Zmluvnými stranami. Dodatky sa vyhotovujú v
rovnakom počte rovnopisov ako Zmluva.
Zmluvné strany sa dohodli, že v prípade vzájomnej písomnej korešpondencie sa jej doručenie bude
uskutočňovať osobne, doporučenou listovou zásielkou s doručenkou alebo kuriérom, e-mailom,
prípadne inou dohodnutou formou na adresu Zmluvnej strany uvedenú v Prílohe 3, ktorá je
neoddeliteľnou súčasťou tejto Zmluvy. V prípade neúspešného doručenia, vrátane odmietnutia
zásielky sa deň vrátenia zásielky odosielateľovi bude považovať za deň riadneho doručenia.
Táto Zmluva sa uzatvára na dobu určitú, 12 mesiacov odo dňa nadobudnutia účinnosti tejto zmluvy.
Zmluva nadobúda platnosť dňom jej podpísania oboma Zmluvnými stranami a účinnosť dňom
nasledujúcim po dni zverejnenia v CRZ.
Objednávateľ ako aj Dodávateľ nie sú oprávnení k prevodu svojich práv a povinností, vyplývajúcich
z tejto Zmluvy na tretiu osobu, bez predchádzajúceho písomného súhlasu druhej Zmluvnej strany.
Neoddeliteľnou súčasťou tejto Zmluvy sú nasledovné prílohy:
Príloha č.1 – Zoznam Softvérových modulov
Príloha č.2 – Podpora prevádzky a Údržba
Príloha č.3 – Kontaktné miesta a adresy pre komunikáciu
V prípade vzniku sporov zo Zmluvy alebo v súvislosti so Zmluvou sa Zmluvné strany pokúsia o
vyriešenie sporu zmiernou cestou, až potom budú spor riešiť žalobou na príslušnom všeobecnom súde.
Všetky práva a povinnosti vyplývajúce z tejto Zmluvy ako aj vzťahy v tejto Zmluve bližšie neupravené sa
riadia príslušnými ustanoveniami Obchodného zákonníka a ďalšími všeobecne záväznými právnymi
predpismi Slovenskej republiky.
Táto Zmluva je vyhotovená v 2 (dvoch) vyhotoveniach a každá Zmluvná strana obdrží 1 (jedno)
vyhotovenie.

7

Fakultná nemocnica s poliklinikou Žilina

Asseco Central Europe, a.s.

Zmluvné strany vyhlasujú, že si Zmluvu pozorne prečítali, jej obsahu porozumeli a ten predstavuje ich skutočnú a
slobodnú vôľu zbavenú akéhokoľvek omylu. Svoje prejavy vôle obsiahnuté v Zmluve Zmluvné strany považujú za
určité a zrozumiteľné, vyjadrené nie v tiesni a za nápadne nevýhodných podmienok. Zmluvné strany na znak
svojho súhlasu s obsahom Zmluvy túto Zmluvu podpísali.
V Žiline, dňa

V Bratislave, dňa

Za Objednávateľa:

Za Dodávateľa:

________________________________

____________________________

Ing. Igor Stalmašek,

RNDr. Jozef Klein,

generálny riaditeľ

predseda predstavenstva

________________________________

_________________________________

Ing. Peter Braška

Ing. Marek Grác, MSc.,

ekonomický riaditeľ

podpredseda predstavenstva

8

