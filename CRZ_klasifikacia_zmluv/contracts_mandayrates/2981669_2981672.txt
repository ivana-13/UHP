Zmluva o dielo a licenčná zmluva na použitie diela
uzatvorená v súlade s § 536 anasl. zákona č. 513/1991 Zb.
v znení neskorších predpisov (Obchodného zákonníka)
medzi
1. Objednávateľom:
Názov:
Sídlo:
Štatutárny orgán:
IČO :
IČ DPH :
Bankové spojenie :
Číslo účtu:
IBAN:
(ďalej len „objednávateľ")

2. Zhotoviteľom:
Názov:
Sídlo:
Štatutárny orgán:
IČO:
DIČ:
IČ DPH:
bankové spojenie:
číslo účtu:
IBAN:
Registrácia:

Vysoká škola múzických umení v Bratislave
Ventúrskaul. č. 3, 813 01 Bratislava
doc. Mária Heinzová, ArtD., rektorka
00 397 431
Štátna pokladnica

ASC Applied Software Consultants, s. r. o.
Svoradova 7, 811 03 Bratislava
Ing. Ján Gottweis, konateľ
31361161

spoločnosť zapísaná v Obchodnom registri Okresného
súdu Bratislava I, oddiel Sro, vložka č. 6007/B

(ďalej len „zhotoviteľ")
(objednávateľ a zhotoviteľ spolu aj ako „zmluvné strany".)
takto:
Článok 1
Predmet zmluvy
1.1. Predmetom tejto zmluvy je:
a) vytvorenie autorského diela - počítačového programu s názvom „Výpožičný a
rezervačný systém", ktorý bude:
• umožňovať on-line rezerváciu a prenájom techniky a zariadení v užívaní
Filmovej a televíznej fakulty VŠMU (d'alej len „FTF") pre potreby výroby
AVD,
• prepojený s elektronickým registračným systémom Produkčný systém FTF
(ďalej len „PS"),
• pracovať na operačnom systéme WIN Server 2012,
(ďalej ako „PP"),
b) vykonanie zaškolenia zamestnancov FTF na prácu s PP,

c) poskytnutie licencie na používanie PP.
1.2 PP bucle zamestnaneckým dielom v zmysle § 90 zák. č. 185/2015 Z. z. - autorského
zákona a zhotoviteľ garantuje a potvrdzuje objednávateľovi, že majetkové autorské
práva k PP bude oprávnený vykonávať výlučne zhotoviteľ.
1.3 PP bude mať nasledovné funkcionality systému:
a) možnosť tvorby skupín a podskupín pracovísk, techniky a zariadení s popisom
a fotografiou,
b) prehľadný kalendár o dostupnosti jednotlivých skupín a podskupín s možnosťou
filtrácie údajov,
c) postupnosť pri rezervovaní pozostáva z predbežnej rezervácie, potvrdenia
rezervácie, vypožičanie techniky - rezervácia termínu, ukončenie rezervácie alebo
výpožičky pre oprávnených užívateľov,
d) prepojenie s PS ohľadne možností a dĺžky prenájmu techniky a zariadení,
e) možnosť požičania a vrátenia techniky cez čiarový kód ,
f) tvorba a archivácia sprievodných dokumentov,
g) štatistické ukazovatele o vyťažiteľnosti jednotlivých skupín a podskupín,
h) inventúry súpis k danému času.
Článok 2
Vytvorenie PP
2.1 Zhotoviteľ sa zaväzuje:
a) vytvoriť PP pre objednávateľa v zmysle špecifikácie uvedenej v bode 1.1 písm. a)
a bode 1.3 tejto zmluvy,
b) zaškoliť dvoch zamestnancov FTF na prácu s PP v rozsahu 4 hodín tak, aby boli
títo zamestnanci schopní pracovať s PP a ovládať všetky jeho funkcie (ďalej len
„zaškolenie"),
a to všetko spolu v termíne do 31.07.2017.
2.2 Objednávateľ sa zaväzuje PP od zhotoviteľa prevziať a zaplatiť zhotoviteľovi za jeho
vytvorenie sumu vo výške 14 752,40 Eur (slovom štrnásťtisíc sedemstopäťdesiatdva
eur a 40 euro centov) vrátane DPH. Táto suma je pevná a konečná.
2.3 Zhotoviteľ je oprávnený fakturovať objednávateľovi odmenu uvedenú v bode 2.2
tejto zmluvy až po vytvorení PP a jeho odovzdaní objednávateľovi. Protokol
o odovzdaní a prevzatí PP, potvrdený podpismi obidvoch zmluvných strán, bude
tvoriť prílohu vystavenej faktúry.
2.4 Objednávateľ sa zaväzuje zaplatiť zhotoviteľovi za zaškolenie sumu vo výške
39,90 Eur za jednu hodinu zaškolenia, spolu za štyri hodiny zaškolenia 159,60 Eur
(slovom jedenstopäťdesiatdeväť eur a 60 euro centov) vrátane DPH. Táto suma je
pevná a konečná.
2.5 Zhotoviteľ je oprávnený fakturovať objednávateľovi odmenu uvedenú v bode 2.4
tejto zmluvy až po vykonaní zaškolenia. Protokol o vykonaní zaškolenia, potvrdený
podpismi obidvoch zmluvných strán, bude tvoriť prílohu vystavenej faktúry.

2

2.6 Vystavené faktúry musia obsahovať náležitosti v zmysle zákona č. 222/2004 Z. z. o
dani z pridanej hodnoty v znení neskorších predpisov a ich splatnosť bude 30
kalendárnych dní odo dňa ich vystavenia.
2.7 V prípade, že faktúry vystavené zhotoviteľom budú obsahovať nesprávne alebo
neúplné údaje, je objednávateľ oprávnený takéto faktúry vrátiť zhotoviteľovi, ktorý
faktúry buď opraví alebo vystaví nové, pričom začne plynúť nová lehota ich
splatnosti.
Článok 3
Poskytnutie licencie na používanie PP
3.1 Touto zmluvou zhotoviteľ poskytuje objednávateľovi výhradnú licenciu na používanie
PP, a to na celú dobu autorskoprávnej ochrany PP bez teritoriálneho obmedzenia (t. j.
pre územie celého sveta), t. j. výlučné a časovo a teritoriálne neobmedzené právo na
používanie PP (ďalej len „výhradná licencia").
3.2 Výhradnú licenciu podľa bodu 3.1 tejto zmluvy zhotoviteľ udeľuje objednávateľovi
odplatne, a to za odmenu vo výške 1000 Eur s (slovom jedentisíc eur) vrátane DPH.
Táto suma je pevná a konečná.
3.3 Zhotoviteľ je oprávnený fakturovať objednávateľovi odmenu za poskytnutie výhradnej
licencie až po overení funkčnosti PP v počítačoch FTF a po zaškolení v zmysle bodu
2.1 písm. b) tejto zmluvy. Protokol o odovzdaní a prevzatí PP, ako aj protokol
o vykonaní zaškolenia, potvrdené podpismi obidvoch zmluvných strán budú tvoriť
prílohy vystavenej faktúry.
3.4 Vystavená faktúra musí obsahovať náležitosti v zmysle zákona č. 222/2004 Z. z. o dani
z pridanej hodnoty v znení neskorších predpisov a jej splatnosť bude 30 kalendárnych
dní odo dňa jej vystavenia.
3.5 V prípade, že faktúra vystavená zhotoviteľom bude obsahovať nesprávne alebo
neúplné údaje, je objednávateľ oprávnený takúto faktúru vrátiť zhotoviteľovi, ktorý
faktúru buď opraví alebo vystaví novú, pričom začne plynúť nová lehota jej splatnosti.
Článok 4
Osobitné ustanovenia
4.1 Zhotoviteľ sa zaväzuje po dobu trvania výhradnej licencie neudeliť ďalšiu licenciu na
využívanie PP.
4.2 Objednávateľ sa zaväzuje, že:
a) nebude vykonávať žiadne zásahy do kódu PP, otvárať tento kód, a to ani priamo,
ani metódami reverzného inžinierstva,
b) bez predchádzajúceho písomného súhlasu zhotoviteľa nebude PP dopĺňať, meniť,
modifikovať, tvorivo alebo netvorivo ho spracúvať, adaptovať, ani nebude
vytvárať z PP nejaké odvodené dielo, resp. odvodené diela a pod.
4.3 Zhotoviteľ súhlasí s tým a udeľuje súhlas objednávateľovi, aby vytváral elektronické
rozmnoženiny PP pre svoju internú potrebu, ako aj aby bez obmedzenia inštaloval PP
3

do počítačov podľa rozhodnutia objednávateľa, pričom objednávateľ n i e j e oprávnený
PP žiadnym spôsobom verejne rozširovať.
Článok 5
Odstúpenie od zmluvy
5.1 Objednávateľ je oprávnený od tejto zmluvy odstúpiť, ak zhotoviteľ nesplní svoje
záväzky uvedené v bode 2.1 tejto zmluvy v dohodnutom termíne, t. j. do 31.07.2017.
5.2 Zhotoviteľ je oprávnený od tejto zmluvy odstúpiť, ak objednávateľ neuhradí faktúry za
vytvorenie PP a za udelenie licencie na používanie PP.
5.3 Odstúpenie od zmluvy s uvedením konkrétneho dôvodu odstúpenia sa stane účinným
prvým dňom kalendárneho mesiaca nasledujúceho po doručení oznámenia o odstúpení
od zmluvy druhej zmluvnej strane.
Článok 6
Záverečné ustanovenia
6.1 Táto zmluva nadobúda platnosť dňom jej podpisu oboma zmluvnými stranami a
účinnosť dňom nasledujúcim po dni jej zverejnenia v Centrálnom registri zmlúv, ktorý
vedie Úrad vlády SR.
6.2 Všetky zmeny, dodatky a prílohy k tejto zmluve sú platné výlučne v písomnej forme a
v znení odsúhlasenom a potvrdenom štatutárnymi zástupcami obidvoch zmluvných
strán.
6.3 Zmluva bola vypracovaná v troch rovnopisoch, z ktorých objednávateľ dostane dva
rovnopisy a zhotoviteľ jeden rovnopis.
6.4 Zmluvné strany vyhlasujú, že ustanoveniam tejto zmluvy zhodne porozumeli, čo do
obsahu i rozsahu, tieto vyjadrujú ich slobodnú a vážnu vôľu, čo potvrdzujú svojimi
vlastnoručnými podpismi na tejto zmluve.
V Bratislave dňa 31. mája 2017

Za objednávateľa:

doc. Mária Heinzová, ArtD.
rektorka

Za zhotovíte ľa:

