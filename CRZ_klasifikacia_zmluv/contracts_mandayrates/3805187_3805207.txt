D2018121002

ZMLUVA O DIELO
uzatvorená v zmysle § 536 a nasl. zákona č. 513/1991 Zb. Obchodného zákonníka v znení
neskorších predpisov ( ďalej len ,,zmluva“)

ZMLUVNÉ STRANY
1. Objednávateľ:
Úrad geodézie, kartografie a katastra SR
Sídlo:
Chlumeckého 2, 820 12 Bratislava 212
IČO:
00166260
DIČ:
2020830240
IČ DPH:
nie je platcom DPH
Zastúpený:
Ing. Mária Frindrichová, predsedníčka
číslo účtu/IBAN:
SK43 8180 0000 0070 0006 3089
(ďalej len „Objednávateľ“)
a
2. Zhotoviteľ:
Sídlo:
IČO:
Zápis:
DIČ:
IČ DPH:
číslo účtu/IBAN:
SWIFT:
Zastúpený:

Disig, a.s.
Záhradnícka 151, 821 08 Bratislava
35975946
v Obchodnom registri Okresného súdu Bratislava I, oddiel: Sa,
vložka č. 3794/B
2022116976
SK2022116976
SK11 1100 0000 0026 2576 8772

TATRSKBX
Ing. Ľuboš Batěk – predseda predstavenstva
Ing. Ivan Kühn – podpredseda predstavenstva

(ďalej len „Zhotoviteľ“)
(Objednávateľ a Zhotoviteľ spolu ďalej len „Zmluvné strany“ alebo jednotlivo „Zmluvná strana“)

Článok. I
ÚVODNÉ USTANOVENIA
Zmluvné strany uzatvárajú túto zmluvu ako výsledok zadávania zákazky s nízkou hodnotou č. ZsNH
ID-0065 Objednávateľom podľa § 117 zákona č. 343/2015 Z. z. o verejnom obstarávaní a o zmene
a doplnení niektorých zákonov v znení neskorších predpisov.

Článok II.
PREDMET ZMLUVY
2.1.

Predmetom tejto zmluvy je :
a) záväzok Zhotoviteľa riadne a včas zhotoviť dielo špecifikované v čl. III tejto zmluvy a
podľa podmienok dohodnutých v tejto zmluve a odovzdať toto dielo Objednávateľovi;

D2018121002

b) záväzok Zhotoviteľa riadne a včas poskytovať služby poskytovania a podpory diela podľa
prílohy č. 1 tejto zmluvy; a
c) záväzok Objednávateľa riadne a včas zhotovené dielo prevziať a zaplatiť zaň a za služby
poskytovania a podpory diela Zhotoviteľovi dohodnutú cenu podľa podmienok tejto
zmluvy.

Článok III.
DIELO
3.1.

Dielo, ktoré je predmetom tejto zmluvy, spočíva vo vytvorení, dodaní a nasadení zásuvného
modulu do riešenia pre elektronický podpis QES Portal, ktorý zabezpečí realizovanie
požiadaviek vyplývajúcich zo zákona č. 212/2018 Z. z., z 19. júna 2018, ktorým sa mení a
dopĺňa zákon Národnej rady Slovenskej republiky č. 162/1995 Z. z. o katastri nehnuteľností a
o zápise vlastníckych a iných práv k nehnuteľnostiam (katastrálny zákon) v znení neskorších
predpisov a ktorým sa menia a dopĺňajú niektoré zákony (zákon o geodézii a kartografii a
zákon o správnych poplatkoch). Zásuvný modul musí zabezpečiť rozšírenie funkčnosti
v súčasnosti využívaného riešenia pre elektronický podpis QES Portal o serverovú funkčnosť
pre vytváranie vizuálnych elektronických podpisov v PDF dokumentoch pre elektronické
geometrické plány. Podrobný popis diela je uvedený v prílohe č. 1 tejto zmluvy (ďalej len
„dielo“).

Článok IV.
ČAS PLNENIA
4.1 Zhotoviteľ sa zaväzuje riadne vykonať dielo a odovzdať ho Objednávateľovi do 30 kalendárnych
dní odo dňa nadobudnutia účinnosti tejto zmluvy.
4.2 Zhotoviteľ sa zaväzuje poskytovať služby podľa bodu 2.1. písm. b) tejto zmluvy po dobu 12
mesiacov odo dňa prevzatia diela, t.j. odo dňa podpísania preberacieho protokolu k dielu
oprávnenými zástupcami zmluvných strán.

Článok V.
MIESTO PLNENIA
5.1. Miestom plnenia a odovzdania diela a poskytovania služieb podľa bodu 2.1 písm. b) tejto
zmluvy je sídlo Objednávateľa uvedené v záhlaví tejto zmluvy.

Článok VI.
VLASTNÍCKE PRÁVO
6.1. Vlastnícke práva k dielu, jeho logickým celkom ako aj jeho jednotlivým súčastiam, ktoré môžu
byť predmetom vlastníckeho práva, prechádzajú na Objednávateľa dňom ich protokolárneho
odovzdania oprávneným osobám Objednávateľa. Týmto okamihom prechádza na
Objednávateľa aj nebezpečenstvo škody na diele.
6.2. Objednávateľovi vzniká právo užívať dielo v súlade s touto zmluvou dňom podpísania
preberacieho protokolu, ak sa zmluvné strany výslovne nedohodnú inak.
6.3. Osoba oprávnená podpísať preberací protokol za Objednávateľa: riaditeľ odboru informatiky,
bezpečnosti a krízového riadenia

D2018121002

Osoba oprávnená podpísať preberací protokol za Zhotoviteľa:
Tomáš Zeman
tomas.zeman@disig.sk, +421 905 899 024

Článok VII.
CENA A PLATOBNÉ PODMIENKY
7.1.

Cena za celé dielo je určená v súlade s podmienkami tejto zmluvy a v súlade so zákonom č.
18/1996 Z. z. o cenách v znení neskorších predpisov a vyhláškou č. 87/1996 Z. z. Ministerstva
financií Slovenskej republiky, ktorou sa vykonáva zákon Národnej rady Slovenskej republiky
č.18/1996 Z. z. o cenách v znení neskorších predpisov v celkovej výške 43 750,00,- EUR bez
DPH, (slovom štyridsaťtritisícsedemstopäťdesiat EUR bez DPH). K cene bude fakturovaná
DPH v zmysle zákona číslo 222/2004 Z. z. o dani z pridanej hodnoty v znení neskorších
právnych predpisov.

7.2.

V cene diela sú zahrnuté všetky náklady Zhotoviteľa spojené s plnením tejto zmluvy, a to
vrátane poskytovania služieb podľa bodu 2.1 písm. b) tejto zmluvy, dopravy osôb
podieľajúcich sa na plnení diela, akýchkoľvek daní, ciel, poplatkov a platieb vyberaných
v rámci uplatňovania nesadzobných opatrení, ktoré sú ustanovené osobitnými predpismi.

7.3.

Zhotoviteľovi nevznikne nárok na úhradu akýchkoľvek dodatočných nákladov, ktoré nie sú
započítané do ceny diela. Cena za dielo zohľadňuje primerané, preukázateľné náklady a
primeraný zisk Zhotoviteľa a je konečná.

7.4.

Zhotoviteľovi vznikne právo na vystavenie faktúry za dodanie diela podľa bodu 2.1 písm. a),
bližšie špecifikovaného v článku III a služby podľa bodu 2.1 písm. b). tejto zmluvy dňom
podpísania preberacieho protokolu k dielu oprávnenými zástupcami oboch zmluvných strán.

7.5.

Splatnosť faktúry je tridsať (30) dní od jej doručenia Objednávateľovi e -mailom, na e-mail:
podatelna@skgeodesy.sk. Úhrada faktúry bude realizovaná bezhotovostným platobným
stykom na účet Zhotoviteľa uvedený v záhlaví tejto zmluvy. Pokiaľ počas platnosti a účinnosti
tejto zmluvy dôjde k zmene čísla účtu ktorejkoľvek zmluvnej strany, zmluvné strany sú
povinné si zmenu písomne oznámiť na adresu sídla uvedenú v záhlaví tejto zmluvy, a to
najneskôr do piatich (5) pracovných dní odo dňa kedy zmena nastala. Zmena čísla účtu bude
vo vzťahu k zmluvnej strane účinná odo dňa písomného oznámenia zmeny bez nutnosti
uzatvoriť dodatok k tejto zmluve.

7.6.

Faktúra musí obsahovať všetky náležitosti podľa § 74 zákona č. 222/2004 Z. z. o DPH v
platnom znení, číslo Zmluvy Objednávateľa, pričom prílohou faktúry bude kópia preberacieho
protokolu v zmysle bodu 9.1 tejto zmluvy podpísaného oprávnenými zástupcami zmluvných
strán.

7.7.

V prípade, že faktúra (daňový doklad) nebude obsahovať náležitosti daňového dokladu alebo
nebude vystavená v súlade s touto zmluvou, Objednávateľ ju vráti do 5 pracovných dní od
doručenia na prepracovanie. V takomto prípade lehota splatnosti faktúry začne plynúť
doručením opravenej faktúry Zhotoviteľa. Opravená faktúra je splatná do 30 kalendárnych dní
odo dňa jej doručenia Objednávateľovi na email: podatelna@skgeodesy.sk.

Článok VIII.
ĎALŠIE PRÁVA A POVINNOSTI ZMLUVNÝCH STRÁN
8.1.

Objednávateľ má aj nasledovné práva a povinnosti:

D2018121002

a) Objednávateľ je oprávnený kontrolovať zhotovovanie diela v každom stupni jeho
realizácie. Ak pri kontrole zistí, že Zhotoviteľ porušuje svoje povinnosti, má právo
žiadať, aby Zhotoviteľ odstránil vady vzniknuté vadnou realizáciou diela a ďalej ho
zhotovoval riadne.
b) Objednávateľ je povinný bezodkladne informovať Zhotoviteľa o prekážkach resp.
iných okolnostiach, ktoré môžu brániť Zhotoviteľovi riadne plniť predmet zmluvy.
c) Objednávateľ je tiež povinný informovať Zhotoviteľa s dostatočným predstihom o
technických a iných problémoch, ktoré bránia realizovať dielo v plánovanom termíne.
d) Objednávateľ má právo používať dielo v súlade s podmienkami tejto zmluvy.
8.2.

Zhotoviteľ má aj nasledovné práva a povinnosti:
a) Zhotoviteľ predloží do 7 pracovných dní od nadobudnutia účinnosti zmluvy zoznam
kontaktných osôb zodpovedných za plnenie tejto zmluvy v rozsahu meno, priezvisko,
e-mailová adresa, telefónne číslo, funkcia, e-mailové adresy alebo telefonický kontakt
pre nahlasovanie vád.
b) Zhotoviteľ sa zaväzuje, že dodá dielo v množstve, rozsahu, kvalite a v prevedení podľa
podmienok dohodnutých v tejto zmluve,
c) Zhotoviteľ je povinný bez zbytočného odkladu upozorniť na nevhodnú povahu alebo
vady vecí, podkladov alebo pokynov daných mu Objednávateľom na realizáciu diela,
ak zhotoviteľ mohol túto nevhodnosť zistiť pri vynaložení odbornej spôsobilosti,
d) Ak zhotoviteľ zistí skryté prekážky na mieste, kde má dielo alebo jeho časť zhotoviť
a tieto mu v tom bránia, je povinný ihneď takéto prekážky oznámiť Objednávateľovi,
e) Zhotoviteľ sa zaväzuje zabezpečiť od svojich zamestnancov a /alebo subdodávateľov
realizujúcich dielo, plnenie nasledovných povinností:
1. dodržiavanie záväzku mlčanlivosti o informáciách, s ktorými počas výkonu prác
pre Objednávateľa prišli do styku, a to aj po ukončení pracovného alebo obdobného
pomeru,
2. zachovávať mlčanlivosť o údajoch, s ktorými počas výkonu prác pre objednávateľa
prišli do styku, okrem prípadov v ktorých to umožňuje zákon.

8.3.

Zmluvné strany sa pri realizácii diela zaväzujú poskytovať si vzájomne súčinnosť, ktorou sa
pre účely tejto zmluvy rozumie taká súčinnosť zmluvných strán, ktorá je nevyhnutná a náležitá
pre riadne plnenie tejto zmluvy, a ktorá spočíva najmä v:
a)

b)

c)
d)

poskytnutí všetkých potrebných údajov a prístupov zo strany Objednávateľa, ktoré
môžu byť oprávnene požadované zo strany Zhotoviteľa za účelom riadneho plnenia
predmetu tejto zmluvy,
zo strany Objednávateľa v zabezpečení pripravenosti príslušných priestorov,
v ktorých sa bude realizovať dielo, vrátane ich uvoľnenia a sprístupnenia, zabezpečení
funkčných prípojných miest na elektrickú energiu v zmysle príslušných STN,
zabezpečení prístupu zamestnancov Zhotoviteľa, resp. ním určených osôb do
príslušných priestorov v súvislosti s plnením predmetu tejto zmluvy v rozsahu
potrebnom k vykonaniu diela,
umožnením prístupu k hardvérovému a softvérovému vybaveniu Objednávateľa
v rozsahu potrebnom k vykonaniu diela, vrátane diaľkového prístupu,
zo strany Objednávateľa vo vykonaní potrebných konfiguračných a implementačných
prác v sieťovej infraštruktúre Objednávateľa v súvislosti s plnením predmetu tejto
zmluvy v rozsahu potrebnom k vykonaniu diela.

D2018121002

Článok IX.
ODOVZDANIE A PREVZATIE DIELA
9.1.

Zhotoviteľ je povinný odovzdať dielo Objednávateľovi tak, aby ho bolo možné riadne prevziať
a používať dohodnutým spôsobom na dohodnutý účel podľa podmienok tejto zmluvy.
Odovzdanie a prevzatie diela potvrdia oprávnené osoby zmluvných strán v preberacom
protokole.

9.2.

Ak pri preberaní diela Objednávateľ zistí, že má vady, ktoré bránia používaniu diela, dielo
neprevezme a spíše so Zhotoviteľom zápis o zistených vadách, spôsobe a termíne ich
odstránenia. Zhotoviteľ má povinnosť odovzdať dielo po odstránení týchto vád. Až po
odstránení vád môžu zmluvné strany pristúpiť k spísaniu preberacieho protokolu. Uvedené
nemá vplyv na povinnosť Zhotoviteľa odovzdať dielo v lehote podľa čl. IV tejto zmluvy
a v prípade jeho porušenia sa Zhotoviteľ dostáva do omeškania s odovzdaním diela.

Článok X.
ZODPOVEDNOSŤ ZA VADY
10.1. Zhotoviteľ zodpovedá za vady diela v zmysle ustanovení § 560 a nasl. Obchodného
zákonníka.

Článok XI.
ÚROKY Z OMEŠKANIA
11.1

V prípade omeškania Objednávateľa so zaplatením ceny podľa bodu 7.1 zmluvy, je
Zhotoviteľ oprávnený požadovať zaplatenie úrokov z omeškania, ktoré je Zhotoviteľ
oprávnený Objednávateľovi účtovať úrok z omeškania vo výške 0,05% z dlžnej sumy za
každý deň omeškania.

Článok XII.
ZODPOVEDNOSŤ ZA ŠKODU
12.1. V prípade vzniku škody porušením povinností vyplývajúcich z tejto zmluvy ktorejkoľvek
zmluvnej strane, má druhá strana nárok na náhradu vzniknutej škody.
12.2. Zmluvné strany zodpovedajú za škody vzniknuté porušením zmluvných povinností v súlade
so všeobecne záväznými právnymi predpismi platnými v Slovenskej republike. Zmluvné
strany sú povinné predchádzať vzniku škôd.
12.3 V prípade omeškania Zhotoviteľa s dodaním diela v lehotách uvedených v čl. IV tejto zmluvy,
je Objednávateľ oprávnený účtovať Zhotoviteľovi zmluvnú pokutu vo výške 0,05% z celkovej
ceny podľa bodu 7.1 tejto zmluvy za každý začatý deň omeškania.
12.4 Zmluvné strany sa dohodli, že zmluvná pokuta sa uplatňuje formou faktúry vystavenej
Objednávateľom. Zhotoviteľ je v prípade podstatného porušenia zmluvných podmienok
povinný uhradiť Objednávateľovi zmluvnú pokutu v súlade s touto zmluvou na účet
Objednávateľa uvedený v záhlaví tejto zmluvy v lehote desiatich kalendárnych dní.
Nedodržanie ktorejkoľvek podmienky a požiadavky zo strany Zhotoviteľa uvedenej v tejto
zmluve sa bude považovať za podstatné porušenie zmluvných podmienok.

D2018121002

12.5 Zaplatenie zmluvnej pokuty nemá vplyv na nárok na náhradu škody vzniknutej v súvislosti s
porušením zmluvných povinností, ktorú je možné vymáhať samostatne a ktorá mu vznikla
z nesplnenia povinnosti zabezpečenej zmluvnou pokutou.

Článok XIII.
ĎALŠIE DOJEDNANIA
13.1. Zhotoviteľ poskytuje na dielo dodané na základe tejto zmluvy záruku v trvaní minimálne 12
mesiacov.
13.2. Záručná doba začína plynúť dňom podpísania preberacieho protokolu oprávnenými
zástupcami zmluvných strán na prebratie a odovzdanie diela podľa tejto Zmluvy.
13.3. Záruka zahŕňa najmä bezplatnú opravu (odstránenie vady) diela alebo výmenu vadných
komponentov diela tak, aby boli zabezpečené požadované parametre diela špecifikované v
tejto zmluve.
13.4. Objednávateľ reklamuje vadu v záručnej dobe písomne u Zhotoviteľa bezodkladne po tom, čo
sa o vade dozvedel. Pre dodržanie podmienky písomnej reklamácie postačí uplatniť
reklamáciu e-mailom na adrese kontaktnej osoby Zhotoviteľa.
13.5. Zhotoviteľ sa zaväzuje počas záručnej doby bezplatne odstrániť všetky vady:
13.5.1. do 24 hodín odo dňa uplatnenia reklamácie Objednávateľom pri kritickej vade, ktorá
zabraňuje plynulej prevádzke diela,
13.5.2. do 3 pracovných dní odo dňa uplatnenia reklamácie Objednávateľom pri ostatných
vadách, ktoré nezabraňujú plynulej prevádzke ale funkcionalita neposkytuje správne
výsledky.
13.6. Dopravné náklady a prácu servisného technika počas trvania záručnej doby znáša Zhotoviteľ.
13.7. V súlade s § 430 Obchodného zákonníka, záručná doba na dielo neplynie po dobu, po ktorú
Objednávateľ nemôže užívať dielo pre jeho vady, za ktoré zodpovedá Zhotoviteľ.
13.8. Zmluvné strany sa dohodli, že o tejto zmluve a jej plnení zachovajú mlčanlivosť a že nebudú
údaje, s ktorými prišli do styku alebo ktoré sa dozvedeli pri plnení záväzkov, ktoré im z tejto
zmluvy vyplývajú, zverejňovať ani sprístupňovať tretím osobám; môžu tak urobiť výslovne
s písomným súhlasom druhej zmluvnej strany. Ustanovenie tohto bodu sa nepoužije na
sprístupnenie alebo poskytnutie údajov a informácií právnym, účtovným, daňovým alebo
audítorským poradcom príslušnej zmluvnej strany, na povinné zverejnenie zmluvy a plnenie
ustanovení zákona č. 211/2000 Z. z. o slobodnom prístupe k informáciám a o zmene
a doplnení niektorých zákonov (zákon o slobode informácií) v znení neskorších predpisov,
v prípade vzniku sporu súdu a právnemu zástupcovi a tiež v prípadoch uvedenia referencií
o plnení tejto zmluvy na účely účasti zmluvnej strany vo verejnom obstarávaní alebo v inom
výberovom konaní alebo súťaži.
13.9. Všetky spory, ktoré vzniknú z tejto zmluvy, vrátane sporov o jej platnosť, výklad alebo
ukončenie sa zmluvné strany zaväzujú prednostne riešiť vzájomnými zmierovacími
rokovaniami a dohodami štatutárnych zástupcov oboch zmluvných strán. V prípade, že sa
vzájomné spory zmluvných strán vzniknuté v súvislosti s plnením záväzkov podľa zmluvy
alebo v súvislosti s ňou nevyriešia, zmluvné strany sa dohodli a súhlasia, že všetky spory
vzniknuté z tejto zmluvy budú riešené na miestne a vecne príslušnom súde Slovenskej
republiky podľa právneho poriadku Slovenskej republiky.

D2018121002

13.10. Zmeny a doplnky tejto zmluvy možno uskutočniť len formou písomných dodatkov k tejto
zmluve po predchádzajúcej dohode oboch zmluvných strán, inak je zmena či doplnenie
neplatné.

Článok XIV.
ODSTÚPENIE OD ZMLUVY
14.1. Od zmluvy môže ktorákoľvek zo zmluvných strán odstúpiť v prípadoch podstatného porušenia
zmluvy v prípade, ak druhá strana tejto Zmluvy jednostranne podstatne porušuje ustanovenia
Zmluvy a ani po písomnom upozornení neupustí od tohto konania.
14.2. Pokiaľ vady nie sú Zhotoviteľom odstránené v lehote na odstránenie vád, Objednávateľ je
oprávnený od zmluvy jednostranne odstúpiť.
14.3. Dôvodom k okamžitému odstúpeniu od Zmluvy zo strany Objednávateľa sú:
- vstup Zhotoviteľa do likvidácie,
- vyhlásenie konkurzu na majetok Zhotoviteľa,
- vady nie sú Zhotoviteľom odstránené v lehote na odstránenie vád,
- anticipované podstatné porušenie zmluvy Zhotoviteľom podľa § 348 OZ
14.4. Dôvodom k okamžitému odstúpeniu od Zmluvy zo strany Zhotoviteľa sú:
- omeškanie Objednávateľa s platením dlhšie ako 6 týždňov,
- vstup Objednávateľa do likvidácie,
- vyhlásenie konkurzu na majetok Objednávateľa.
14.5. Odstúpenie od zmluvy musí mať písomnú formu, musí sa v ňom uviesť dôvod odstúpenia a
musí byť doručené druhej zmluvnej strane na adresu sídla uvedenú v záhlaví tejto zmluvy.
Účinky odstúpenia od zmluvy nastanú dňom doručenia odstúpenia od zmluvy druhej zmluvnej
strane. Odstúpením od zmluvy nezaniká nárok na náhradu škody. Platným odstúpením od
zmluvy sa táto zmluva od počiatku zrušuje a zmluvné strany sú povinné si vydať dovtedy
poskytnuté plnenia.
14.6. Zmluvu možno ukončiť aj písomnou dohodou zmluvných strán.

Článok XV.
ZÁVEREČNÉ USTANOVENIA
15.1. Zmluvné strany sa dohodli, že táto zmluva sa uzatvára na dobu 24 mesiacov odo dňa
nadobudnutia účinnosti tejto zmluvy.
15.2. Na vzťahy medzi zmluvnými stranami vyplývajúce z tejto zmluvy, ale ňou výslovne
neupravené sa vzťahujú príslušné ustanovenia Obchodného zákonníka v platnom znení.
15.3. Zmluva nadobúda platnosť dňom podpisu obidvoma zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv vedenom Úradom vlády SR.
15.4. Zmluva je vyhotovená v 5 (piatich) rovnopisoch, z ktorých 2 (dva) si ponechá Zhotoviteľ a 3
(tri) si ponechá Objednávateľ.
15.5. V prípade, ak niektoré ustanovenie tejto zmluvy je alebo sa stane neplatným alebo neúčinným,
nedotýka sa to ostatných ustanovení tejto zmluvy, ktoré zostávajú platné a účinné. Zmluvné
strany sa v takom prípade zaväzujú dodatkom k tejto zmluve nahradiť neplatné alebo neúčinné

D2018121002

ustanovenie ustanovením platným, ktoré čo najlepšie zodpovedá pôvodne zamýšľanému účelu
ustanovenia neplatného alebo neúčinného. Do uzavretia takého dodatku platí zodpovedajúca
právna úprava všeobecne záväzných právnych predpisov Slovenskej republiky
15.6. Zmeny tejto Zmluvy je možné vykonať po vzájomnej dohode zmluvných strán, písomne
formou očíslovaného dodatku uzatvoreného v súlade so zákonom č. 343/2015 Z. z. o verejnom
obstarávaní v znení neskorších predpisov.
15.7. Písomnosti podľa tejto Zmluvy sa doručujú na adresy zmluvných strán uvedené v záhlaví tejto
Zmluvy, alebo na inú adresu písomne oznámenú niektorou zmluvnou stranou ostatným
zmluvným stranám. Všetky takéto písomnosti sa doručujú poštou vo forme doporučenej
zásielky, pričom ak v zmluve nie je uvedené inak, pre plynutie lehôt a posúdenie právnych
účinkov jednotlivých písomných právnych úkonov je rozhodujúci deň prevzatia písomnosti
adresátom vyznačený na doručenke. Ak sa zásielka z akéhokoľvek dôvodu vráti
odosielateľovi, považuje sa deň jej vrátenia za deň doručenia písomnosti, a to aj vtedy,
ak sa adresát o odoslaní zásielky a jej prípadnom uložení na pošte nedozvedel. Zásielka
sa považuje za doručenú aj dňom odmietnutia jej prevzatia. Právne vzťahy touto zmluvou
neupravené sa spravujú príslušnými ustanoveniami Občianskeho zákonníka a Obchodného
zákonníka a ostatných všeobecne záväzných predpisov platných v Slovenskej republike.,
pokiaľ v zmluve nie je dispozitívne uvedené inak.
15.8. Zmluvné strany vyhlasujú, že si text tejto zmluvy riadne a dôsledne prečítali, porozumeli jej
obsahu a právnym účinkom z nej vyplývajúcich. Ich zmluvné prejavy sú dostatočne jasné,
určité a zrozumiteľné. Podpisujúce osoby sú oprávnené k podpisu tejto zmluvy a na znak
súhlasu ju podpísali.
15.9. Neoddeliteľnú súčasť tejto zmluvy tvorí:
Príloha č. 1 – Zásuvný modul pre vytváranie vizuálneho elektronického podpisu do riešenia
pre elektronický geometrický plán
V Bratislave dňa ___________
Objednávateľ
__________________________________
Ing. Mária Frindrichová, predsedníčka
Úrad geodézie, kartografie a katastra

V Bratislave dňa ___________
Zhotoviteľ
__________________________________
Ing. Ľuboš Batěk – predseda predstavenstva
Disig, a.s.

__________________________________
Ing. Ivan Kühn – podpredseda predstavenstva
Disig, a.s.

D2018121002

Príloha č. 1
Služba/Dielo: Zásuvný modul pre vytváranie vizuálneho elektronického podpisu do riešenia
pre elektronický geometrický plán
Opis predmetu zákazky
Vytvorenie, dodanie a nasadenie zásuvného modulu do riešenia pre elektronický podpis QES
Portal, ktorý zabezpečí realizovanie požiadaviek vyplývajúcich zo zákona č. 212/2018 Z. z., z 19.
júna 2018, ktorým sa mení a dopĺňa zákon Národnej rady Slovenskej republiky č. 162/1995 Z. z.
o katastri nehnuteľností a o zápise vlastníckych a iných práv k nehnuteľnostiam (katastrálny
zákon) v znení neskorších predpisov a ktorým sa menia a dopĺňajú niektoré zákony (zákon o
geodézii a kartografii a zákon o správnych poplatkoch). Zásuvný modul musí zabezpečiť
rozšírenie funkčnosti v súčasnosti využívaného riešenia pre elektronický podpis QES Portal
o serverovú funkčnosť pre vytváranie vizuálnych elektronických podpisov v PDF dokumentoch
pre elektronické geometrické plány.
Požadované funkčné vlastnosti






Riešenie musí byť realizované ako plne integrovaný zásuvný modul do portálového
riešenia QES portál a prístup používateľov k funkčnosti modulu musí byť zabezpečený
cez používateľské grafické rozhranie QES portálu
Požaduje sa zabezpečenie funkčnosti konverzie vstupného dokumentu požadovaného typu
do výstupného súboru vo formáte PDF/A.
Pre vytvorenie vizuálneho elektronického popisu do podpisovaného elektronického
geometrického plánu musí riešenie zásuvného modulu využívať službu QES Signer.
Vizuálna reprezentácia elektronického podpisu elektronického geometrického plánu musí
byť vytvorená na základe preddefinovaných nastavení (pre statické a dynamické časti
vizualizácie), ktoré musí zásuvný modul umožniť modifikovať.
o Pre statickú časť - možnosť preddefinovania zobrazovaných údajov vo forme
popisov a názvov polí
o Pre dynamickú časť – možnosť umiestnenia informácie v rozsahu minimálne:
 Informácia o podpisujúcom pracovníkovi
 Organizačné zaradenie pracovníka
 Číslo súvisiaceho spisu
 Dátum vytvorenia elektronického podpisu

Technické vlastnosti

Hodnota / charakteristika

Požiadavky na kompatibilitu

Zásuvný modul musí byť kompatibilný
s QES portal verzia 2.3 a QES signer
verzia 4.6.2., ktoré sú v súčasnosti
využívané pre účely elektronického
podpisovania
dokumentov
a integrované
s
portálom
elektronického doručovania

Podporované typy vstupných dokumentov

Minimálne PDF, DOCX, DOC, RTF

Podporované
typy
vytváraných
elektronických dokumentov

podpísaných Minimálne PDF/A-1a

Podporované formáty vytváraných elektronických 
podpisov

Požiadavky na garanciu
produktov a služieb

bezpečnosti

PAdES (PDF Advanced Electronic
Signatures) vo formátoch PAdESB-B, PAdES-B-T, podľa štandardu
ETSI TS 103 172

a kvalitu Využívať komponenty a služby na
vytvorenie
kvalifikovaného

D2018121002

elektronického podpisu a časovej
pečiatky certifikované Národným
bezpečnostným úradom v súlade s
požiadavkami platnej legislatívy a
štandardov.
Podpora
veľkosti
geometrických plánov

vstupných

Podpora prehliadačov

elektronických Minimálne
5MB
s možnosťou
obmedzenia
veľkosti
vstupného
elektronického geometrického plánu
pre
používateľov
nastavením
konfiguračného parametra
Musia byť podporované minimálne
nasledujúce internetové prehliadače
a ich verzie:
 Microsoft Internet Explorer 8
a vyššie
 Microsoft Edge
 Mozilla Firefox v.52 a vyššie
 Google Chrome v.45 a vyššie

Komunikácia medzi pracovnou stanicou používateľa
Áno
a serverovou časťou zásuvného modulu musí byť
zabezpečená prostredníctvom Secure Socet Layer (SSL)
Osobitné požiadavky
Vrátane dopravy na miesto plnenia
Vrátane inštalácie (nasadenia) a konfigurácie riešenia na mieste plnenia
Vrátane administrátorskej dokumentácie a používateľskej dokumentácie
HW prostriedky a zariadenia, SW licencie pre operačné a databázové systémy nie sú predmetom
dodávky tohto riešenia
Dodanie riešenia do 30 kalendárnych dní od nadobudnutia účinnosti zmluvy

