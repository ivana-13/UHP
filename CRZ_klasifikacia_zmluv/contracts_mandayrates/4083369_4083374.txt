Zmluva o servisnej podpore IT prostredia
(ďalej len „servisná zmluva“)
uzatvorená v zmysle § 269 ods. 2 a nasl. zákona č. 513/1991 Zb. v znení neskorších predpisov (ďalej len
„Obchodný zákonník“) medzi

1. ZMLUVNÉ STRANY
Objednávateľ :

Slovenské národné stredisko pre ľudské práva

IČO :

30807549

DIČ:

2020799638

Bankové spojenie : Slovenská sporiteľňa, a.s.
IBAN:

SK5609000000005035322248

Štatutárny orgán: Mgr. Katarína Szabová, výkonná riaditeľka
Oprávnená osoba k rokovaniu : Mgr. Katarína Szabová
(ďalej len „Objednávateľ“)
a
Poskytovateľ:

airo, s.r.o.
Ivanská cesta 30/B, 821 04 Bratislava

IČO :

48 286 621

IČ DPH :

SK2120122488

Bankové spojenie : Tatra banka, a.s.
SWIFT(BIC) kód :

TATRSKBX

IBAN :

SK8211000000002941044557

Zapísaná v Obchodnom registri Okresného súdu v Bratislave I., oddiel: Sro Vložka č. 106156/B
Štatutárny orgán : Ing. Tomáš Nečas, konateľ
Ing Štefan Kopaj, konateľ
Ladislav Liščák, konateľ
Oprávnená osoba k rokovaniu :

Mgr. Jakub Čeles
Ladislav Liščák

(ďalej len „Poskytovateľ“)
Zmluvné strany vyhlasujú, že údaje v bode 1. sú pravdivé a aktuálne a zaväzujú sa vzájomne, bez
meškania, oznámiť druhej zmluvnej strane každú zmenu, ktorá by mohla mať vplyv na plnenie
zmluvných záväzkov.
Táto zmluva a všetky dodatky k nej dohodnuté v budúcnosti, tvoria zmluvu úplnú, upravujúcu práva
a záväzky zmluvných strán.
1

2. DEFINÍCIA POJMOV
Informačný systém (IS) je elektronický systém skladajúci sa z hardvéru a softvéru, ktorý zabezpečuje
informačné, komunikačné alebo riadiace služby v rámci počítačovej siete. Hardvér informačného
systému zahŕňa okrem serverov a diskových polí aj aktívne a pasívne sieťové prvky (prepínače,
smerovače, firewally, káble)
Hotline je kontaktný bod Poskytovateľa pre Objednávateľa. Zabezpečuje príjem Požiadaviek
telefonickou cestou a prideľovanie servisného pracovníka jednotlivým požiadavkám.
Servisné práce sú činnosti dohodnuté v rámci tejto zmluvy a vykonávané za účelom dosiahnutia
vyriešenia Požiadavky typu Incident.
Práce na vyžiadanie sú činnosti dohodnuté v rámci tejto zmluvy a vykonávané za účelom dosiahnutia
vyriešenia Požiadavky typu Change Request.
Pravidelné práce údržby (Profylaxia) sú činnosti dohodnuté v rámci tejto zmluvy vykonávané
pravidelne každý mesiac ako údržba IS pokrytých touto zmluvou.
Pracovná doba Poskytovateľa je v pracovných dňoch od 8:00 do 17:00.
Servisný pracovník je technický pracovník Poskytovateľa, ktorý je oprávnený vykonávať Servisné
práce alebo Práce na vyžiadanie u Objednávateľa. Zoznam Servisných pracovníkov je súčasťou prílohy
č.1 tejto zmluvy.
Požiadavka (Ticket) je záznam typu Incident alebo Change Request. Nesie v sebe informáciu potrebnú
k začatiu Servisných prác na IS potrebných k vyriešeniu požiadavky podľa plnenia tejto zmluvy. Z
pravidla býva zadaná Objednávateľom, ale môže byť zadaná aj Poskytovateľom (napr. pri
Proaktívnom monitoringu).
Incident je typ Požiadavky a znamená poruchu alebo udalosť, ktorá obmedzuje alebo ohrozuje
funkčnosť Informačného systému a nebola zámerne iniciovaná človekom.
Change Request je typ Požiadavky, ktorá bola iniciovaná Objednávateľom a zahŕňa konfiguračné
práce na zmenu funkčnosti IS pokrytého touto zmluvou.
Manažment Požiadaviek je súbor procesov, ktoré definujú postup pri tvorbe, riešení a uzatváraní
požiadaviek.
Oprávnený zadávateľ je definovaná osoba na strane Objednávateľa, ktorá je oprávnená zadávať
Požiadavky na plnenie služieb určených touto zmluvou. Zoznam oprávnených zadávateľov na strane
Objednávateľa je súčasťou prílohy č.1 tejto zmluvy.
Priorita požiadavky je stupeň závažnosti Incidentu alebo urgentnosť požiadavky typu Change
Request, ktorú určuje Oprávnený zadávateľ Požiadavky. Je to určujúci parameter pre následný časový
plán a postupnosť vykonávania Servisných prác.
Reakčný čas (Response time) je čas od zaznamenania Požiadavky e-mailom do potvrdenia príjmu
Požiadavky Poskytovateľom.
Potvrdenie prijatia požiadavky je odpoveď Poskytovateľa Objednávateľovi na zaznamenanú
požiadavku e-mail správou alebo telefonickým hovorom.
Čas vyriešenia (Fix time) je čas meraný od Potvrdenia prijatia požiadavky e-mailom alebo telefonicky
do Vyriešenia požiadavky, alebo implementácie dočasného náhradného riešenia, ktoré zabezpečí
funkčnosť zasiahnutého IS. Do tohto času sa nezapočítava doba, počas ktorej sa čaká na súčinnosť
pracovníkov Objednávateľa, alebo súčinnosť výrobcu niektorej časti zasiahnutého IS.

2

Vyriešenie požiadavky je ukončenie prác na IS, výsledkom ktorého je úplné a trvalé odstránenie
problému, kvôli ktorému vznikol Incident, bez zmeny predošlej funkčnosti IS alebo dokončenie prác
na požiadavke typu Change Request.
Vzdialený prístup je možnosť vykonávať servisné práce servisným pracovníkom elektronicky na diaľku
použitím Internetu alebo inej komunikačnej siete bez závislosti na geografickej polohe servisného
pracovníka (Off-Site).
Servisný výjazd je vykonávanie servisných prác alebo Prác na vyžiadanie osobne servisným
pracovníkom priamo v priestoroch Objednávateľa (On-Site) v prípade, že sa nedajú vykonať
vzdialeným prístupom na diaľku.

3. PRIORITY POŽIADAVIEK
3.1

Priorita Požiadavky typu Incident

3.1.1

Nízka priorita – je pri probléme, alebo poruche na IS, ktoré nemajú žiadny dopad na funkčnosť IS
a ani ju bezprostredne neohrozujú v krátkodobom časovom horizonte (týždeň). /Napr. výpadok
redundantného zdroja, alebo ventilátora na prepínači v redundantnom klastri./

3.1.2

Normálna priorita – je pri probléme, alebo poruche na IS, ktoré nemajú priamy dopad na
funkčnosť IS. Môžu ju však ohroziť pri potenciálnom výskyte inej poruchy v rovnakom čase, alebo
blízkej dobe, alebo môže byť mierne degradovaný výkon IS, ktorý však nie je citeľný pre
koncového používateľa. /Napr. výpadok disku v RAID5 skupine na diskovom poli, alebo výpadok
celého prepínača v redundantnom dvojčlennom klastri./

3.1.3

Vysoká priorita – je pri probléme, alebo poruche na IS, ktoré majú priamy dopad na funkčnosť
IS, tým že je IS nedostupný, alebo je výrazne degradovaný jeho výkon, citeľný pre koncového
používateľa. /Napr. výpadok celého diskového poľa, výpadok internetového pripojenia, zlyhanie
celého aplikačného alebo databázového klastra./
3.2

Priorita Požiadavky typu Change Request

3.2.1

Normálna priorita – je pri Change Request Požiadavke, ktorej termín vyriešenia sa môže posunúť
na neskôr v prípade výskytu požiadaviek s vyššou prioritou alebo Incidentov.

3.2.2

Vysoká priorita – je pri Change Request Požiadavke, ktorej začiatok riešenia bude mať prednosť
pred požiadavkami nižšej priority.

4. MANAŽMENT POŽIADAVIEK
4.1

Incident Management

4.1.1

Incident management je proces, ktorým sa riadi Objednávateľ a Poskytovateľ v prípade výskytu
poruchy alebo udalosti na IS, ktorá spadá do Požiadavky typu Incident.

4.1.2

Postup pri poruche alebo udalosti zistenej pracovníkom Objednávateľa:
1. Nahlásenie Požiadavky (Ticket) typu Incident prostredníctvom emailovej správy na
support@airo.sk, alebo telefonicky a určenie priority podľa závažnosti Incidentu. V prípade
výskytu Incidentu vysokej priority je navyše nutné telefonovať aj na Hotline.
2. Poskytovateľ odpovie na požiadavku do určeného času Reakčný čas správou cez e-mail alebo
telefonicky.
3. Poskytovateľ vyrieši danú požiadavku do dohodnutého času Čas vyriešenia požiadavky a
uzavrie Požiadavku (Ticket) a informuje pracovníka Objednávateľa o ukončení prác.
3

4. Objednávateľ v prípade spokojnosti s Vyriešením požiadavky nerobí žiadnu akciu. V opačnom
prípade Objednávateľ znovu otvorí uzavretú Požiadavku (Ticket) správou cez e-mail alebo
telefonicky a pokračuje sa krokom 2.
4.1.3

Postup pri poruche alebo udalosti zistenej pracovníkom Poskytovateľa:
1. Poskytovateľ informuje pracovníka Objednávateľa o zistenom Incidente.
2. Poskytovateľ vyrieši danú požiadavku do dohodnutého času Čas vyriešenia požiadavky a
uzavrie Požiadavku (Ticket) a informuje pracovníka Objednávateľa o ukončení prác.
3. Objednávateľ v prípade spokojnosti s Vyriešením požiadavky nerobí žiadnu akciu. V opačnom
prípade Objednávateľ znovu otvorí uzavretú Požiadavku (Ticket) správou cez e-mail alebo
telefonicky a pokračuje sa krokom 2. v bode 4.1.2 Porucha alebo udalosť zistená
pracovníkom Objednávateľa.

4.1.4

Pokiaľ nebude možné z objektívnych dôvodov odstrániť poruchu, alebo príčinu Incidentu, je
možné za Vyriešenie požiadavky považovať aj náhradné riešenie, alebo návod na obídenie
daného problému. Požiadavka (Ticket) ostane otvorená, pokým nebude porucha alebo príčina
Incidentu odstránená úplne alebo pokým Objednávateľ neodsúhlasí náhradné riešenie ako
trvalé.
4.2

Change Request Management

4.2.1

Change Request management je proces, ktorým sa riadi Objednávateľ a Poskytovateľ v prípade
potreby Prác na vyžiadanie (konfiguračné práce alebo zmeny na IS).

4.2.2

Postup pri zadaní Požiadavky typu Change Request pracovníkom Objednávateľa
1. Nahlásenie Požiadavky (Ticket) typu Incident prostredníctvom emailovej správy na
support@airo.sk, alebo telefonický hovor na Hotline a určenie priority podľa závažnosti
Incidentu.
2. Poskytovateľ posúdi uskutočniteľnosť a možnosti realizácie konfiguračných prác, alebo zmien
a môže v prípade potreby informovať pracovníka Objednávateľa o pracovnom postupe,
časovom harmonograme, cenovej kalkulácií alebo navrhovaných zmenách realizácie
Požiadavky správou cez e-mail, alebo telefonicky, a ak si to okolnosti budú vyžadovať,
vyžiadať si doplňujúce informácie k realizácií Požiadavky.
3. Po Vyriešení požiadavky Poskytovateľ uzavrie Požiadavku (Ticket) a informuje pracovníka
Objednávateľa o ukončení prác.
4. Objednávateľ v prípade spokojnosti s Vyriešením požiadavky nerobí žiadnu akciu. V opačnom
prípade Objednávateľ znovu otvorí uzavretú Požiadavku (Ticket) správou cez e-mail, alebo
telefonicky a pokračuje sa krokom 2. v tomto bode.

4.2.3

Poskytovateľ si vyhradzuje právo odmietnuť Požiadavku typu Change Request z objektívnych
dôvodov. Objektívnym dôvodom môže byť napríklad neuskutočniteľnosť Požiadavky, alebo
skutočnosť, že realizácia zmeny by mohla mať negatívny dopad na funkcionalitu, alebo
spoľahlivosť IS pokrytého touto servisnou zmluvou. Dôvodom na odmietnutie Požiadavky môže
byť tiež prekročenie rozsahu prác, pokrytých touto zmluvou, potrebných na realizáciu
Požiadavky.

4

5. PREDMET ZMLUVY
5.1

Predmetom tejto zmluvy je záväzok Poskytovateľa poskytovať Objednávateľovi Servisné
práce v rámci rozsahu podľa Prílohy č. 3 a Prílohy č. 4 podľa reakčných časov a Časov
vyriešenia Incidentu uvedených v Prílohe č. 2 na zariadeniach uvedených v Prílohe č. 5
a záväzok Objednávateľa zaplatiť Poskytovateľovi za poskytnuté služby dohodnutú sumu.

5.2

Na Servisné práce podľa Požiadaviek typu Incident sa nevzťahujú Časy vyriešenia
Incidentu podľa Prílohy č. 2 tejto zmluvy, pokiaľ súčasti IS uvedené v Prílohe č. 5 nie sú
pod servisnou podporou výrobcu relevantnou k povahe Incidentu.

5.3

Nevyčerpané hodiny z mesačného rozsahu Prác na vyžiadanie a konzultácie podľa
Prílohy č. 3 sa budú prenášať do nasledujúceho mesiaca maximálne v objeme 50% z
celkového rozsahu mesačných Prác na vyžiadanie a konzultácie.

6. MIESTO PLNENIA
6.1

Miestom plnenia služieb Poskytovateľa uvedených v tejto zmluve sú lokality
Informačných systémov Objednávateľa uvedených v Prílohe č. 5 tejto zmluvy.

6.2

Pokiaľ to situácia bude dovoľovať, Poskytovateľ bude vykonávať služby uvedené v tejto
zmluve prostredníctvom Vzdialeného prístupu elektronicky na diaľku bez ohľadu na
geografickú polohu Servisného pracovníka (Off-Site). Ak budú práce uvedené v tejto
zmluve vyžadovať Servisný výjazd Servisného pracovníka do priestorov Objednávateľa
(On-Site), bude tento výjazd spoplatnený sadzbou podľa Prílohy č. 3 tejto zmluvy.

6.3

Poskytovateľ bude poskytovať služby Manažmentu Požiadaviek elektronicky
prostredníctvom e-mailového kontaktu support@airo.sk a prostredníctvom telefonickej
služby Hotline.

7. SÚČINNOSŤ OBJEDNÁVATEĽA
7.1

Objednávateľ sa zaväzuje poskytnúť Poskytovateľovi a jeho Servisným pracovníkom
nasledovnú súčinnosť:

1. Poskytnúť fyzický prístup do priestorov, ktoré sa týkajú IS pokrytých službami v Predmete tejto
Zmluvy.
2. Poskytnúť vzdialený prístup k IS pokrytých službami v Predmete tejto Zmluvy v rozsahu
potrebnom k plneniu tejto Zmluvy.
3. Poskytnúť prístupové oprávnenia k IS pokrytých službami v Predmete tejto Zmluvy v rozsahu
potrebnom k plneniu tejto Zmluvy.
4. Poskytnúť technickú dokumentáciu potrebnú k plneniu služieb uvedených v Predmete tejto
Zmluvy.
5. Aktualizovať poskytnutú technickú dokumentáciu v prípade, že dôjde k jej zmene.
6. Minimálne 48 hodín vopred informovať Poskytovateľa o plánovaných zmenách na IS
pokrytých službami v Predmete tejto Zmluvy.
7. Poskytnúť informácie o chybovom stave a priložiť výpisy chybových hlášok (ak sú dostupné)
v prípade výskytu Incidentu na IS pokrytých službami v Predmete tejto Zmluvy.
5

8. Poskytnúť inú nevyhnutnú a potrebnú súčinnosť, alebo informácie v závislosti od konkrétnej
situácie alebo požiadaviek Poskytovateľa.
9. Poskytnúť vyjadrenie k žiadosti o akceptáciu za činnosti vykonané v rámci zmluvy.

8. ĎALŠIE POVINNOSTI ZMLUVNÝCH STRÁN
8.1

V prípade, že Objednávateľ nesplní povinnosti plynúce z bodu 7., sa Poskytovateľ
nedostáva do omeškania s plnením povinností podľa tejto zmluvy v Čase vyriešenia (Fix
time) a tento čas sa predĺži o čas, počas ktorého bol Objednávateľ v omeškaní s plnením
svojich povinností.

8.2

Objednávateľ sa zaväzuje dodržiavať technické a prevádzkové podmienky (vymedzené
v prevádzkovej dokumentácii jednotlivých zariadení a softvéru) a parametre prostredia
potrebné pre bezporuchovú funkciu IS. Každú inštaláciu nového resp. iného aplikačného
systému na servery alebo na pracovné stanice, prípadne zmenu konfigurácie systému
musí dať Objednávateľ vopred na odsúhlasenie Poskytovateľovi. Poskytovateľ
neodmietne tento súhlas v prípade, že nový systém nie je na základe spoločného testu
konfliktný. V opačnom prípade Poskytovateľ nenesie zodpovednosť za škody spôsobené
nedodržaním tohto postupu a odstránenie takto vzniknutých chýb v systéme bude brané
ako činnosť spadajúca do bodu 8.5.

8.3

Poskytovateľ sa zaväzuje poskytnúť plnenie podľa tejto Zmluvy odborne spôsobilým
personálom. Pritom sa Poskytovateľ zaväzuje poskytovať plnenie na báze systémových
štandardov a odporúčaní výrobcov komponentov IS, aby zabezpečil kompaktnosť dát a
integritu systému.

8.4

Počas platnosti tejto zmluvy sa objednávateľ zaväzuje používať pre systémy výhradne
Služby podpory Poskytovateľa. V opačnom prípade Poskytovateľ nenesie zodpovednosť
za škody spôsobené nedodržaním tohto postupu a odstránenie takto vzniknutých chýb v
systéme bude brané ako činnosť spadajúca do bodu 8.5.

8.5

Chyba, ktorá vznikne na základe porušenia povinností Objednávateľa podľa bodu 7 a 8.2,
alebo chyba, ktorá vznikne na základe iného zásahu Objednávateľa alebo tretích osôb do
systému, bude kvalifikovaná ako chyba spôsobená Objednávateľom. Na takýto druh
chyby sa nevzťahujú Reakčné časy a oprava bude vykonaná na základe požiadavky
Objednávateľa na jeho náklady.

9. CENA A PLATOBNÉ PODMIENKY
9.1

Za činnosti Poskytovateľa uvedené v Prílohe č.3 tejto Zmluvy zaplatí Objednávateľ
Poskytovateľovi cenu stanovenú vo forme paušálneho mesačného poplatku bez ohľadu
na rozsah čerpaných služieb vo výške 2 327,08 EUR bez DPH. Paušálny mesačný poplatok
bude Poskytovateľ fakturovať mesačne, najneskôr v 10. deň daného mesiaca

9.2

Činnosti, ktoré sú vykonávané nad rámec paušálneho poplatku sú spoplatnené podľa
Prílohy č. 4 tejto Zmluvy.

9.3

Všetky práce nad rámec paušálneho poplatku budú fakturované najneskôr v 10. deň
kalendárneho mesiaca, ktorý nasleduje po mesiaci, v ktorom boli služby vykonané.

6

9.4

V priebehu prvých dvoch mesiacov účinnosti tejto zmluvy zaplatí Objednávateľ
Poskytovateľovi mesačnú paušálnu sumu vo výške uvedenej v bode 9.1 tejto zmluvy, a to
bez ohľadu na časový rozsah poskytnutých služieb, tvoriacich predmet tejto zmluvy.

9.5

Všetky ceny uvedené v tejto Zmluve a jej Prílohách sú uvedené bez DPH. Poskytovateľ je
platiteľom DPH.

9.6

Sadzba DPH sa stanoví podľa zákonných predpisov Slovenskej republiky platných
a účinných vždy k dátumu dodania služby uvedeného na faktúre.

9.7

Poskytovateľ má právo vystaviť faktúru za činnosti uvedené v bode 9.2 po akceptácii
oprávnenej osoby zo strany Objednávateľa. Právo vystaviť faktúru má Poskytovateľ aj
vtedy, ak oprávnená osoba Objednávateľa bezdôvodne nevykoná akceptáciu najneskôr
do 10. dňa nasledujúceho mesiaca, alebo neakceptovanie oprávnenej osoby
Objednávateľa je zjavne neopodstatnené.

9.8

Splatnosť faktúr je pätnásť (15) dní od dátumu doručenia faktúry Objednávateľovi.

10. TRVANIE A UKONČENIE ZMLUVY
10.1 Táto Zmluva nadobúda platnosť a účinnosť dňom jej zverejnenia, resp. dňom označeným
v zverejnení na Centrálnom registri zmlúv a uzatvára sa na dobu dvoch kalendárnych
rokov.
10.2 Túto Zmluvu je možné ukončiť písomnou výpoveďou doručenou druhej zmluvnej strane
s výpovednou lehotou tri (3) mesiace. Výpovedná doba začína plynúť prvým dňom
kalendárneho mesiaca nasledujúceho po doručení výpovede druhej zmluvnej strane.
10.3 Každá zo zmluvných strán môže odstúpiť od Zmluvy, ak druhá zmluvná strana porušila
svoju povinnosť podľa tejto Zmluvy a svoju povinnosť dodatočne nesplnila ani v lehote
tridsať (30) dní po doručení písomnej výzvy druhej zmluvnej strane na dodatočné
splnenie porušenej povinnosti.
10.4 Za podstatné porušenie tejto Zmluvy sa považuje porušenie povinností podľa bodu 12.
V prípade ak zmluvná strana nesplnila svoju povinnosť ani dodatočne v lehote tridsať (30)
dní po doručení písomnej výzvy druhej zmluvnej strane na dodatočné splnenie porušenej
povinnosti, môže zmluvná strana odstúpiť od Zmluvy.
10.5 Odstúpenie od Zmluvy musí mať písomnú formu a je účinné dňom jeho doručenia druhej
zmluvnej strane, v prípade neprevzatia zásielky v sídle spoločnosti podľa obchodného
registra je odstúpenie účinné dňom uplynutia úložnej lehoty. Odstúpením od zmluvy nie
je dotknutý nárok na náhradu škody.
10.6 Túto Zmluvu je možné ukončiť aj dohodou zmluvných strán v 2 mesačnej výpovednej
lehote, ktorá začína plynúť v 1. deň kalendárneho mesiaca po jej doručení.

11. ZODPOVEDNOSŤ ZA ŠKODU A SANKCIE
11.1 Ak Poskytovateľ zodpovedá za škody na zariadeniach, ktoré Objednávateľovi
preukázateľne spôsobil v súvislosti s plnením tejto Zmluvy alebo porušením jeho
povinností, tak v prípade spôsobenia takejto škody uvedie zariadenie do pôvodného
stavu na vlastné náklady, v čase definovanom v prílohe č. 2. a podľa zodpovedajúcej
priority definovanej v bode 3.1.

7

11.2 Ak sa Objednávateľ dostane s úhradou vyfakturovanej ceny do omeškania, má
Poskytovateľ nárok na úrok z omeškania vo výške 0,03% z neuhradenej čiastky za každý,
aj začatý kalendárny deň omeškania.
11.3 V prípade, že poskytovateľ bude v omeškaní s plnením predmetu zmluvy, má
objednávateľ právo na uplatnenie úroku z omeškania vo výške 0,03% zo zmluvnej ceny
za každý, aj začatý kalendárny deň omeškania.
11.4 Objednávateľ je oprávnený vystaviť Poskytovateľovi faktúru na úrok z omeškania
uvedený v bode 11.3, splatnosť ktorej je tridsať (30) dní odo dňa doručenia
Poskytovateľovi.

12. POVINNOSŤ MLČANLIVOSTI
12.1 Ak nebude písomne dohodnuté inak, považuje sa uzavretá Zmluva, všetky informácie
a materiály, ktoré na základe nej budú dodané, pre zmluvné strany za dôverné, a to bez
časového obmedzenia. Informácie nebudú voľne dostupné a použité inak ako na účely
uvedené v predmete zmluvy alebo pre prípad posúdenia skutočnosti plnenia zmluvy.
12.2 Obe zmluvné strany sa zaväzujú udržiavať v tajnosti všetky verbálne a písomné
informácie o druhej zmluvnej strane, prípadne o klientoch druhej zmluvnej strany, o ich
spôsobe práce, organizačnej štruktúre a know-how, zistené pri plnení predmetu podľa
tejto zmluvy a nezverejňovať ich vo vzťahu k tretím stranám, s výnimkou
subdodávateľov, avšak vždy len v rozsahu nevyhnutnom pre dohodnutú realizáciu
plnenia a sú povinné zaviazať mlčanlivosťou všetkých svojich zamestnancov, zástupcov
a zmluvných partnerov, ktorí v ich mene budú povinnosti podľa tejto Zmluvy plniť.
12.3 Žiadna zo zmluvných strán nevyužije akékoľvek informácie a skutočnosti v akejkoľvek
forme, ktoré zistila, alebo s prihliadnutím na okolnosti mohla zistiť pri plnení predmetu
tejto Zmluvy vo svoj prospech, ani v prospech tretích strán, počas trvania zmluvného
vzťahu, ani po jeho ukončení, prípadne odstúpení od Zmluvy.
12.4 Za predmet obchodného tajomstva voči tretím stranám sa považuje aj predmet plnenia
tejto Zmluvy a súvisiace zmluvné dojednania. Zmluvné strany sa dohodli na utajení
skutočností, s ktorými prídu do kontaktu pri plnení predmetu Zmluvy. Jedná sa
predovšetkým o:
12.5 Obchodné tajomstvo, ktorého predmetom sú všetky skutočnosti obchodnej, technickej
a ekonomickej povahy, ktoré súvisia s podnikaním danej zmluvnej strany a sú utajované.
12.6 Skutočnosti, ktorých ochrana je zverená Poskytovateľovi pri plnení predmetu zmluvy,
alebo sa stali pre Poskytovateľa inak prístupné.
12.7 Obchodné zoznamy obchodných partnerov, nákupné ceny strojov a zariadení, dodacie a
platobné podmienky obchodných partnerov, výnosnosť a efektívnosť jednotlivých
obchodných prípadov, stratégia podniku a rozvojové plány.
12.8 Obe zmluvné strany sa zaväzujú zachovávať mlčanlivosť aj o všetkých skutočnostiach,
ktorých zverejnenie by mohlo byť spôsobilé poškodiť obchodné záujmy druhej zmluvnej
strany. Tieto skutočnosti musia byť zmluvnými stranami vyhlásené za dôverné. Každá zo
zmluvných strán sa zaväzuje zachovávať mlčanlivosť o týchto skutočnostiach od okamihu
doručenia písomného vyjadrenia od druhej zmluvnej strany o tom, že niektoré
skutočnosti prípadne informácie boli vyhlásené za dôverné.

8

12.9 Poskytovateľ sa zaväzuje zabezpečiť ochranu osobných údajov fyzických osôb
obsiahnutých v informačnom systéme Objednávateľa, s ktorými môže prísť pri plnení
predmetu tejto Zmluvy do styku alebo ktoré mu môžu byť sprístupnené, a to v súlade
s právnymi predpismi Slovenskej republiky, najmä so zákonom č. 122/2013 Z.z. o ochrane
osobných údajov v znení neskorších predpisov. Poskytovateľ takéto osobné údaje
nespracúva. Ak bude predmet plnenia zabezpečený aj pomocou subdodávateľov,
Poskytovateľ v celom rozsahu zodpovedá aj za dodržiavanie mlčanlivosti a ochrany
subdodávateľmi, ako by predmet plnenia zabezpečoval sám.
12.10 Informácie, s ktorými zmluvné strany nemusia nakladať ako s dôvernými informáciami,
zahŕňajú predovšetkým akékoľvek informácie alebo dokumenty, o ktorých vie zmluvná
strana preukázať, že:
12.10.1 sú alebo boli verejne známe, alebo
12.10.2 boli nezávisle vyvinuté zmluvnou stranou bez použitia dôverných informácií druhej zmluvnej
strany, alebo
12.10.3 ich získala od tretej strany, ktorá nebola vo vzťahu k týmto informáciám viazaná povinnosťou
mlčanlivosti.
12.11 Poskytovateľ a Objednávateľ si vyhradzuje právo uchovávať jednu kompletnú sadu
dokumentov dokladujúcich servisnú činnosť Poskytovateľa ako evidenciu alebo dôkaz, pri
rešpektovaní povinnosti mlčanlivosti.
12.12 V prípade, ak ktorákoľvek zmluvná strana dostane rozhodnutie požadujúce zverejniť
dôverné informácie ako celok alebo ich časť, ktoré je vydané na základe rozsudku alebo
rozhodnutia príslušného súdu alebo rozhodnutia orgánu štátnej správy, táto zmluvná
strana sa zaväzuje:
12.12.1 okamžite druhej strane oznámiť obdŕžanie takéhoto rozhodnutia a relevantné skutočnosti,
12.12.2 konzultovať s druhou stranou oprávnenosť prípadného uskutočnenia právnych krokov
smerujúcich k odmietnutiu alebo obmedzeniu rozsahu prijatého rozhodnutia,
12.12.3 ak zverejnenie dôverných informácií je uznané ako nevyhnutné alebo účelné, vynaložiť
maximálne úsilie na získanie dôveryhodnej záruky, že poskytnuté dôverné informácie nebudú
ďalej zverejňované.
12.13 Záväzky zmluvných strán obsiahnuté v tomto článku trvajú neobmedzenú dobu po
podpísaní tejto Zmluvy a sú nevypovedateľné.

13. ZÁVEREČNE USTANOVENIA
13.1 Túto Zmluvu je možné meniť len formou očíslovaných písomných dodatkov podpísaných oboma
zmluvnými stranami.
13.2 Zmluvné vzťahy neupravené touto Zmluvou sa riadia príslušnými ustanoveniami Obchodného
zákonníka č. 513/1991 Zb. a ostatných všeobecne záväzných právnych predpisov platných
a účinných v Slovenskej republike.
13.3 Táto Zmluva je vyhotovená v štyroch rovnopisoch, z ktorých každá zo Zmluvných strán
dostane dva po jej podpísaní.

9

13.4 Na účely tejto Zmluvy sa písomnosť považuje za doručenú, ak je doručovaná na adresu
sídla/miesta podnikania zmluvnej strany uvedenej v Zmluve alebo na inú adresu, ktorú
zmluvná strana, druhej zmluvnej strane preukázateľne oznámila. Písomnosť doručovaná
na takúto adresu ako doporučená zásielka prostredníctvom Slovenskej pošty a.s. sa
považuje za doručenú uplynutím úložnej lehoty, a to aj keď sa o jej obsahu z akéhokoľvek
dôvodu adresát nedozvedel, alebo aj keď adresát odmietol zásielku prevziať.
13.5 Neoddeliteľnou súčasťou tejto Zmluvy sú jej nasledovné prílohy :
Príloha č. 1

Zoznam Oprávnených zadávateľov a Servisných pracovníkov

Príloha č. 2

Reakčné časy a časy vyriešenia Incidentu a požiadaviek typu Change Request

Príloha č. 3

Činnosti v rámci paušálneho poplatku

Príloha č. 4

Cenník činností nad rámec paušálneho poplatku

Príloha č. 5

Opis služby

V Bratislave, dňa....................

V Bratislave, dňa....................

Za objednávateľa:

Za poskytovateľa:

______________________

_______________________

Slovenské národné stredisko
pre ľudské práva
Mgr. Katarína Szabová
výkonná riaditeľka

airo, s. r. o.
Ladislav Liščák
konateľ

_______________________
airo, s. r. o.
Ing. Tomáš Nečas
konateľ

_______________________
airo, s. r. o.
Ing Štefan Kopaj
konateľ

10

Príloha č. 1
(Zoznam Oprávnených zadávateľov a Servisných pracovníkov)
Oprávnení zadávatelia:
Meno

Tel. kontakt

E-mail

Jana Bubničová

02/208 501 14; +421 918 479 089

bubnicova@snslp.sk

Mgr. Kamila Černáková

02/208 501 15

cernakova@snslp.sk

Meno

Tel. kontakt

E-mail

Ing. Štefan Kopaj

+421 915 226 771

Stefan.Kopaj@airo.sk

Ing. Tomáš Nečas

+421 907 566 751

Tomas.Necas@airo.sk

Ing. Rudolf Törvényi

+421 903 570 391

Rudolf.Torvenyi@airo.sk

Servisní pracovníci:

Kontaktné údaje:
Hotline: +421 905 634 205
Helpdesk URL: https://support.airo.sk
Helpdesk E-mail: support@airo.sk

1

Príloha č. 2
(Reakčné časy a časy vyriešenia Incidentu a požiadaviek typu Change Request (SLA))
Riešenie vzdialeným prístupom
Priorita Incidentu

Reakčný čas (Response
time)

Čas vyriešenia (Fix time)

Vysoká

4 hodiny

Nasledovný kalendárny deň (NCD)

Normálna

24 hodín

Nasledovný pracovný deň (NBD)

Nízka

48 hodín

3. nasledovný pracovný deň (3BD)

Riešenie fyzickým prístupom Centrála (Bratislava):
Priorita Incidentu

Reakčný čas (Response
time)

Čas vyriešenia (Fix time)

Vysoká

4 hodiny

Nasledovný kalendárny deň (NCD)

Normálna

24 hodín

Nasledovný pracovný deň (NBD)

Nízka

48 hodín

3. nasledovný pracovný deň (3BD)

Riešenie fyzickým prístupom pre lokality RK Žilina, RK Banská Bystrica a RK Košice:
Priorita Incidentu

Reakčný čas (Response
time)

Čas vyriešenia (Fix time)

Vysoká

4 hodiny

3. nasledovný pracovný deň (3BD)

Normálna

24 hodín

3. nasledovný pracovný deň (3BD)

Nízka

48 hodín

4. nasledovný pracovný deň (4BD)

Predĺženie času vyriešenia Incidentu:
Do Času vyriešenia Incidentu sa nezapočítava doba, počas ktorej sa čaká na súčinnosť pracovníkov
Objednávateľa alebo súčinnosť výrobcu niektorej časti zasiahnutého IS, alebo HW.

1

Príloha č. 3
(Činnosti v rámci paušálneho poplatku)
Poskytovateľ sa zaväzuje poskytovať Objednávateľovi, za uvedených podmienok, nasledovné práce
v rámci mesačného paušálneho poplatku:
1. Práce na vyžiadanie a konzultácie (Požiadavky typu Change Request a Incident) v rozsahu 30
hodín mesačne. Všetky práce nad rámec paušálneho poplatku sa budú zvlášť účtovať podľa
Prílohy č. 4.
Práce na vyžiadanie a konzultácie predpokladajú vykonávanie nasledovných činností:
 Správa systémov IT a riešenie incidentov
 Správa hardvéru pc/ntb
 Správa multifunkčných tlačiarni
 Správa kamerového systému
 Správa serverovej infraštruktúra (fyzická aj virtuálna)
 Správa dátových úložísk
 LAN switche (serverová infraštruktúra)
 Správa bezpečnosti informačných systémov (Cybersecurity)
 Konzultácie
o Návrhy rozvoja infraštruktúry
o Optimalizácia infraštruktúry
o Školenia
2. Pravidelné práce údržby (Profylaxia), vykonávané mesačne v rozsahu 8 hodín mesačne, ktoré
budú zahŕňať úkony podľa typu súčastí IS uvedených v Prílohe č. 5. 2. Pravidelné práce údržby
predpokladajú vykonávanie nasledovných činností:
Podporované typy zariadení

Pravidelné činnosti

Serverová infraštruktúra
(fyzická aj virtuálna)

Profylaxia serverov kontrola logov a súvislosti medzi zistenými udalosťami,
kontrola zálohovania, návrh riešenia zistených stavov

Security

Profylaxia security zariadení, kontrola logov, inštalácia aktualizácii
firmware, návrh riešenia zistených stavov

Storage

Profylaxia dátových úložísk, kontrola logov, inštalácia aktualizácii firmware,
kontrola zálohovania, návrh riešenia zistených stavov

LAN switche

Profylaxia LAN switchov, kontrola logov, aktualizácia firmware podľa
doporučení výrobcu, návrh riešenia zistených stavov

3. Jednorazový Audit infraštruktúry a zhodnotenie hardvéru na vyradenie v rozsahu 32 hodín.
4. Držanie pohotovosti 9 hodín / 5 dní v pracovné dni v čase od 8:00 do 17:00 a možnosť nahlasovať
Incidenty telefonicky na Hotline.
5. Práce na vyžiadanie a konzultácie v rámci paušálneho poplatku, poskytované v čase mimo
Pracovnej doby Poskytovateľa, budú evidované ako 1,5 násobok reálne odpracovaného času. V
prípade prác poskytovaných počas víkendov a štátnych sviatkov, budú evidované ako 2 násobok
reálne odpracovaného času.
1

6. Dopravné náklady spojené s poskytovaním služieb budú čerpané a odrátané z dohodnutého
počtu predplatených mesačných hodín na Práce na vyžiadanie a konzultácie v rozsahu:
Lokalita
Košice
Žilina
Banská Bystrica

Čerpaný čas v hod.
8,4
4,2
4,2

2

Príloha č. 4
(Cenník činností nad rámec paušálneho poplatku)
1. Servisné práce na Požiadavkách typu Incident a práce na vyžiadanie na Požiadavkách typu Change
Request, ktoré sú vykonávané nad rámec paušálneho poplatku podľa Prílohy č. 3, budú
fakturované podľa skutočne vykonaných prác na základe hodinových sadzieb podľa nasledujúcej
tabuľky:
Popis

Cena

Jednotka

Práce na zariadeniach typu Desktop

56,25

EUR/hod.

Práce na zariadeniach typu Server / Storage

62,5

EUR/hod.

75

EUR/hod.

Práce na zariadeniach typu Citrix / Oracle

87,5

EUR/hod.

Cestovné náklady pre Servisný výjazd mimo Bratislavy

0,35

EUR/km

Práce na zariadeniach typu Networking / Security

2. Dopravné náklady spojené s poskytovaním služieb nad rámec paušálu sa budú deliť na cestovné
náklady, náhradu straty času na ceste a náklady spojené s ubytovaním. Cestovné náklady a
ubytovanie budú fakturované podľa skutočne vykázaného počtu kilometrov vo výške 0,35
EUR/km bez DPH (počítané od hranice mesta Bratislava) a skutočných nákladov na ubytovanie.
Čas strávený na ceste bude vynásobený 40% hodinovej sadzby príslušného systémového inžiniera
podľa bodu č. 1 prílohy č. 4. Každý výjazd mimo mesta Bratislava a náklady s tým spojené musia
byť odsúhlasené Objednávateľom.
Príklad: pri servisnom zásahu nad rámec paušálu mimo BA servisný technik (práce typu
Networking) prejde 100 KM a na ceste strávi 1 hodinu. Výška cestovných nákladov teda bude
30 € za čas strávený na ceste (40% z 75 €) a 35 € za počet najazdených kilometrov
(0,35€ * 100 km = 35 €). Výška cestovných nákladov spolu bude 65 € (bez DPH).
3. Náklady na práce, spojené s poskytovaním služieb nad rámec paušálneho poplatku, poskytované
v čase mimo štandardnej Pracovnej doby Poskytovateľa, budú fakturované s príplatkom 50% nad
hodinovú sadzbu príslušného typu prác. V prípade prác poskytovaných počas víkendov a štátnych
sviatkov, budú fakturované s príplatkom 100% nad hodinovú sadzbu príslušného typu prác.

1

Príloha č. 5
1) Zoznam zariadení a služieb
a. Lokalita: Centrála (Bratislava), Laurinská 18, 811 01 Bratislava
i.
ii.
iii.
iv.
v.

do 20 pracovných klientov
2 PC + monitory
7 notebookov – nepoužívajú sa na každodennú prácu
4 tlačiarne
3 sieťové multifunkčné tlačiarne (sú zdieľane využívané medzi všetkými používateľmi
pre tlač a skenovanie)
vi. Servery (email server, webserver, WINDOWS server, AD server, NAS, VPN server na
vzdialenú správu siete, domino server, centrálne úložisko dát)
vii. 9 telefónov (VoIP telefonovanie)
b. Lokalita: RK Žilina
i. 1 tablet + monitor, klávesnica, myš
ii. 1 PC + monitor
iii. 1 sieťová multifunkčná tlačiareň
iv. 1 telefón (VoIP telefonovanie)
v. 1 kamera - monitorovanie vstupných dverí do prenajatých priestorov

c. Lokalita: RK Banská Bystrica
i. 1 tablet + monitor, klávesnica, myš
ii. 1 PC + monitor
iii. 1 sieťová multifunkčná tlačiareň
iv. 1 telefón (VoIP telefonovanie)
v. 1 kamera - monitorovanie vstupných dverí do prenajatých priestorov
d. Lokalita: RK Košice
i. 1 tablet + monitor, klávesnica, myš
ii. 1 PC + monitor
iii. 1 sieťová multifunkčná tlačiareň
iv. 1 telefón (VoIP telefonovanie)
v. 1 kamera - monitorovanie vstupných dverí do prenajatých priestorov

1

