Reg. číslo: 159/2018-2060-1020
ZMLUVA O DIELO A LICENČNÁ ZMLUVA
uzatvorená podľa § 536 zákona č. 513/1991 Zb. Obchodný zákonník v znení neskorších
predpisov, § 65 a nasl. zákona č. 185/2015 Z. z. Autorský zákon a podľa zákona č. 343/2015
Z. z. o verejnom obstarávaní a o zmene a doplnení niektorých zákonov v znení neskorších
predpisov (ďalej len „zmluva“)
Čl. I.
Zmluvné strany
Názov:
Sídlo:
IČO:
DIČ:
IČ DPH:
Peňažný ústav:
IBAN:
V zastúpení:
Kontaktná osoba / Email:

Ministerstvo hospodárstva Slovenskej republiky
Mlynské nivy 44/a, 827 15 Bratislava 212
00686832
2021056818
nie je platcom DPH
Štátna pokladnica
SK52 8180 00000 0070 0006 1569
Ing. Peter Žiga, PhD.
minister hospodárstva Slovenskej republiky
Tibor Kárász / tibor.karasz@mhsr.sk

(ďalej len „objednávateľ“)
a
Názov:
Sídlo:
IČO:
DIČ:
IČ DPH:
Zapísaný:
Bankové spojenie:
Číslo účtu:
IBAN:
Štatutárny orgán:
Kontaktná osoba/Email:
Telefón:

LEWIK, s.r.o.
Stupavská 8H, 831 06 Bratislava
50631071
2120430037
SK2120430037
v Obchodnom registri Okresného súdu Bratislava I,
Oddiel: Sro, Vložka č.: 116448/B
ČSOB, a.s.
4024360148/7500
SK19 7500 0000 0040 2436 0148
RNDr. Michal Danilák, konateľ
RNDr. Michal Danilák / michal.danilak@lewik.org
+ 421 905 626 913

(ďalej len „zhotoviteľ“)
Čl. II.
Preambula
Zmluvné strany uzatvárajú túto zmluvu ako výsledok verejného obstarávania zákazky
s nízkou hodnotou: „Podpora zabezpečovania ochrany osobných údajov v súlade
s Nariadením EÚ č. 2016/679 - GDPR“, realizovaného podľa § 117 zákona č. 343/2015 Z. z.
1

o verejnom obstarávaní a o zmene a doplnení niektorých zákonov v znení neskorších
predpisov.
Čl. III.
Predmet zmluvy
3.1

Zhotoviteľ sa zaväzuje pre objednávateľa vypracovať dielo špecifikované v bode 3.3
tohto článku zmluvy v rozsahu a podľa podmienok dohodnutých v tejto zmluve.
Presná špecifikácia, rozsah a termíny odovzdania požadovaného diela sú uvedené
v Prílohe č. 1 tejto zmluvy.

3.2

Objednávateľ sa zaväzuje zhotovené dielo prevziať a zaplatiť zhotoviteľovi za riadne
a včasné zhotovenie diela dohodnutú cenu diela podľa čl. V tejto zmluvy. Riadne
a včasné dodanie čiastkových plnení diela (výstupných dokumentov) potvrdí
objednávateľ svojím podpisom na akceptačnom protokole, ktorého vzor tvorí
neoddeliteľnú súčasť tejto zmluvy ako Príloha č. 3.

3.3

Dielom podľa tejto zmluvy sa rozumie spracovanie dokumentácie a procesov
o ochrane osobných údajov v podmienkach objednávateľa v súlade s ustanoveniami
Nariadenia Európskeho parlamentu a Rady (EÚ) 2016/679 z 27. apríla 2016 o ochrane
fyzických osôb pri spracúvaní osobných údajov a o voľnom pohybe takýchto údajov,
ktorým sa zrušuje smernica 95/46/ES (všeobecné nariadenie o ochrane údajov)
a s ustanoveniami zákona č. 18/2018 Z. z. o ochrane osobných údajov a o zmene
a doplnení niektorých zákonov. Dielo bude pozostávať z jednotlivých čiastkových
plnení (výstupných dokumentov) špecifikovaných v Prílohe č. 1. tejto zmluvy.

Čl. IV.
Čas, miesto a spôsob plnenia predmetu zmluvy
4.1

Zhotoviteľ je povinný dielo vypracovať a odovzdať objednávateľovi v súlade
s termínmi uvedenými v Prílohe č. 1 tejto zmluvy.

4.2

Miestom odovzdania diela je sídlo objednávateľa, Mlynské nivy 44/a, 827 15
Bratislava.

4.3

Zhotoviteľ je povinný odovzdať dielo objednávateľovi v tlačenej forme v dvoch
vyhotoveniach (2 ks) a na neprepisovateľnom elektronickom médiu (1 ks).

4.4

Odovzdanie a prevzatie diela sa uskutoční podpísaním akceptačného protokolu
podpísaného oprávnenými zástupcami oboch zmluvných strán v dvoch rovnopisoch.
Podpísaním akceptačného protokolu bez výhrad objednávateľ potvrdí, že plnenie bolo
dodané riadne, včas a v súlade s podmienkami určenými v zmluve.

4.5

Zhotoviteľ predloží plnenie objednávateľovi, ktorý následne preverí, či predložené
plnenie spĺňa rozsah požadovaný zmluvou. V prípade ak plnenie:
a) zodpovedá dohodnutému rozsahu, poverený zástupca objednávateľa podpíše
akceptačný protokol bez výhrad;
b) nezodpovedá dohodnutému rozsahu, poverený zástupca objednávateľa uvedie
v písomnom vyhotovení akceptačného protokolu výhrady k plneniu a doručí ich
zhotoviteľovi (e-mailom, poštou, faxom) a to v lehote do desiatich pracovných dní
od predloženia plnenia zhotoviteľom.

2

4.6

Zhotoviteľ je povinný odstrániť namietané výhrady, resp. zapracovať predložené
pripomienky do desiatich pracovných dní odo dňa doručenia písomných výhrad podľa
bodu 4.5 tohto článku zmluvy. V prípade, že vady budú rozsiahlejšieho charakteru,
zmluvné strany si môžu dohodnúť iný primeraný termín na ich odstránenie. Plnenie sa
bude v takomto prípade považovať za riadne dodané až potom, čo oprávnený zástupca
objednávateľa svojím podpisom na akceptačnom protokole potvrdí, že všetky ním
vznesené výhrady podľa bodu 4.5 písm. b) tohto článku zmluvy boli riadne
odstránené.

4.7

Márnym uplynutím desaťdňovej lehoty podľa bodu 4.5 tohto článku zmluvy
bez oznámenia výhrad/pripomienok voči dodanému plneniu sa bude mať za to, že
objednávateľ nemá k dodanému predmetu zmluvy výhrady a akceptačné konanie sa
bude považovať za ukončené. Akceptačný protokol je za objednávateľa oprávnený
podpísať Tibor Kárász – zodpovedná osoba za ochranu osobných údajov
v podmienkach objednávateľa.
Čl. V.
Cena diela a platobné podmienky

5.1

Cena diela je zmluvnými stranami dohodnutá v zmysle zákona NR SR č. 18/1996 Z. z.
o cenách v znení neskorších predpisov a vyhlášky MF SR č. 87/1996 Z. z., ktorou
sa vykonáva zákon Národnej rady Slovenskej republiky č. 18/1996 Z. z. o cenách
v znení neskorších predpisov ako cena konečná a nemenná za celý predmet zmluvy
v celkovej výške 47 600 € bez DPH (slovom štyridsaťsedem tisíc šesť sto eur bez
DPH), t. j. 57 120 € s DPH (slovom päťdesiatsedem tisíc sto dvadsať eur s DPH).

5.2

Zmluvné strany sa dohodli, že v cene diela sú zohľadnené všetky súvisiace náklady
zhotoviteľa. Objednávateľ neposkytuje na plnenie zmluvy žiadne preddavky.

5.3

Cenová špecifikácia za jednotlivé čiastkové plnenia diela (výstupné dokumenty) tvorí
Prílohu č. 2 tejto zmluvy.

5.4

Úhrada ceny za plnenie bude vykonaná formou bezhotovostného platobného styku na
základe faktúry vystavenej zhotoviteľom po odovzdaní a podpísaní akceptačného
protokolu oprávnenými osobami poskytovateľa a objednávateľa. Zhotoviteľ na každú
faktúru uvedie, za ktoré čiastkové plnenie faktúru vystavil. Faktúra sa považuje za
zaplatenú dňom odpísania fakturovanej sumy z účtu objednávateľa.

5.5

Faktúra musí obsahovať všetky náležitosti podľa § 71 zákona č. 222/2004 Z. z. o dani
z pridanej hodnoty v znení neskorších predpisov. Za správne vyhotovenie faktúry
a správne vyčíslenie DPH zodpovedá v plnom rozsahu zhotoviteľ.

5.6

Zmluvné strany sa dohodli, že faktúra musí obsahovať nasledovné náležitosti:
a) názov a sídlo zhotoviteľa, názov a sídlo objednávateľa,
b) označenie faktúry a jej číslo,
c) registračné číslo a dátum podpisu zmluvy,
d) predmet plnenia (podrobná špecifikácia) a deň jeho splnenia,
e) dátum vyhotovenia a lehotu splatnosti faktúry,
f) označenie banky a číslo účtu objednávateľa,
g) celkovú fakturovanú čiastku a náležitosti na účely DPH,
h) prílohy požadované objednávateľom,
i) označenie banky a číslo účtu zhotoviteľa,
j) podpis a odtlačok pečiatky zhotoviteľa.

3

5.7

V prípade, ak faktúra nebude obsahovať všetky náležitosti určené všeobecne
záväzným právnym predpisom alebo touto zmluvou, objednávateľ je oprávnený
do 7 (siedmich) dní od riadneho doručenia faktúru vrátiť zhotoviteľovi na doplnenie
s uvedením nedostatkov. V tomto prípade sa preruší plynutie lehoty splatnosti a nová
30-dňová lehota splatnosti začne plynúť dňom riadneho doručenia opravenej faktúry
objednávateľovi.

5.8

Splatnosť faktúry je 30 dní odo dňa jej riadneho doručenia objednávateľovi. Faktúru je
nevyhnutné zasielať doporučene v obálke označenej slovom „faktúra“ na adresu sídla
objednávateľa. Neoddeliteľnou súčasťou faktúry je akceptačný protokol podpísaný
oprávnenými osobami zhotoviteľa a objednávateľa.

5.9

Ak bude objednávateľ v omeškaní s úhradou faktúry, zhotoviteľ má právo uplatniť
úrok z omeškania vo výške 0,03 % z dlžnej sumy za každý i začatý deň omeškania.
Objednávateľ nie je v omeškaní s úhradou faktúry, pokiaľ najneskôr v posledný deň
jej splatnosti bola suma z jeho účtu odpísaná v prospech účtu zhotoviteľa.

Čl. VI.
Povinnosti zmluvných strán
6.1

Zhotoviteľ sa zaväzuje vykonať dielo vo svojom mene a na vlastné nebezpečenstvo
podľa dohodnutých podmienok v súlade s touto zmluvou a Prílohou č. 1 zmluvy.

6.2

Zhotoviteľ je povinný zabezpečiť, aby plnenie predmetu zmluvy bolo vykonané
osobami, ktoré sú odborne spôsobilé na vykonanie činností, ktoré zahŕňa predmet tejto
zmluvy.

6.3

Zhotoviteľ zodpovedá za odbornú starostlivosť pri výbere subdodávateľa, ako aj
za činnosť vykonávanú na základe zmluvy o subdodávke. Zhotoviteľ sa zaväzuje
overiť, že každý ním vybraný subdodávateľ spĺňa alebo najneskôr v čase plnenia
zmluvy bude spĺňať všetky podmienky stanovené zákonom č. 343/2015 Z. z.
o verejnom obstarávaní a o zmene a doplnení niektorých zákonov v znení neskorších
predpisov, čo následne preukáže objednávateľovi.

6.4

Zhotoviteľ sa zaväzuje písomne oznámiť objednávateľovi každú zmenu
subdodávateľa. Zmena subdodávateľa môže byť uskutočnená iba s predchádzajúcim
písomným súhlasom objednávateľa bez potreby uzatvorenia dodatku k tejto zmluve.

6.5

Zhotoviteľ sa zaväzuje zachovať mlčanlivosť o všetkých skutočnostiach, o ktorých sa
dozvedel v súvislosti s plnením predmetu zmluvy, a to aj po zániku platnosti
a účinnosti tejto zmluvy.

6.6

Objednávateľ sa zaväzuje poskytnúť zhotoviteľovi na jeho žiadosť primeranú
súčinnosť pri plnení predmetu zmluvy a to pokiaľ možno bez zbytočného odkladu.
Súčinnosťou sa rozumie najmä poskytnutie informácií, podkladov, spresnení,
vyjadrení nevyhnutných pre riadne plnenie predmetu zmluvy.

6.7

Objednávateľ sa zaväzuje uhradiť zhotoviteľovi za riadne a včasné vykonanie diela
dohodnutú cenu.

4

Čl. VII.
Zodpovednosť za vady, zmluvné pokuty
7.1

Zhotoviteľ zodpovedá za to, že dielo vyhotoví v súlade s požiadavkami uvedenými
v tejto zmluve a s platnými právnymi predpismi.

7.2

Vykonané plnenie má vady, ak nezodpovedá dohodnutému predmetu zmluvy, ktorý je
požadovaný touto zmluvou a nezodpovedá účelu, na ktorý bolo dielo vytvorené, alebo
svojím rozsahom nezodpovedá rozsahu stanovenému touto zmluvou.

7.3

Zhotoviteľ zodpovedá za vady plnenia, ktoré objednávateľ zistil do desiatich
pracovných dní po prevzatí plnenia. Objednávateľ bez zbytočného odkladu, písomne
oznámi zhotoviteľovi zistené vady v súlade s článkom IV. bod 4.5 tejto zmluvy.

7.4

Objednávateľ má v prípade zistenia vád po prevzatí plnenia právo na ich bezplatné
odstránenie.

7.5

Zhotoviteľ má povinnosť bez zbytočného odkladu, po písomnom oznámení
objednávateľa, začať s odstraňovaním vád, riadne v diele pokračovať a vady odstrániť.

7.6

V prípade, že zhotoviteľ bude v omeškaní s odovzdaním plnenia predmetu zmluvy,
objednávateľ je oprávnený uplatniť voči zhotoviteľovi zmluvnú pokutu vo výške
0,03 % z hodnoty nevykonanej časti plnenia za každý, aj začatý deň omeškania.
Čl. VIII.
Licenčné dojednania

8.1

Na predmet zmluvy vyhotovený zhotoviteľom poskytuje zhotoviteľ objednávateľovi
výlučné právo vo forme bezodplatnej, časovo neobmedzenej, výhradnej licencie pre
územie Slovenskej republiky v zmysle zákona č. 185/2015 Z. z. Autorský zákon
v znení neskorších predpisov (ďalej len „Autorský zákon“) nakladať s takýmto
predmetom ochrany práva duševného vlastníctva na účely plnenia tejto zmluvy
v rozsahu podľa bodu 8.3 tohto článku zmluvy aj po ukončení zmluvy.

8.2

Zmluvné strany sa dohodli, že odmena za udelenie licencie je zahrnutá v cene diela,
a to v čl. V. bod 5.1 zmluvy a zmluvné strany majú za to, že je primeraná k rozsahu
a spôsobu použitia predmetov ochrany práva duševného vlastníctva na celú dobu
autorskoprávnej ochrany.

8.3

Zhotoviteľ poskytuje objednávateľovi k dielu vzniknutému na základe tejto zmluvy,
súhlas na použitie v nasledovnom rozsahu:
a) vyhotovenie rozmnoženín diela,
b) právo na verejné vystavenie diela, verejné vykonanie diela a verejný prenos diela,
c) upraviť pôvodné dielo a vytvoriť odvodené dielo založené na pôvodnom diele,
d) rozširovať dielo alebo jeho rozmnoženiny,
e) sublicenciou poskytnúť práva k dielu alebo jeho rozmnoženinám.

8.4

Ak zhotoviteľ pri vytváraní diela, prípadne jeho častí, ktorá bude predstavovať dielo
podľa Autorského zákona, poveril tretiu osobu, je zhotoviteľ povinný zabezpečiť, aby
mu táto osoba udelila licenciu na jeho použitie v rovnakom rozsahu, ako je uvedené
v bode 8.3 tohto článku zmluvy, a to tak, aby zhotoviteľ bol oprávnený licenciu
postúpiť na objednávateľa v súlade s touto zmluvou v rozsahu uvedenom v tomto
článku zmluvy. Zároveň je zhotoviteľ povinný odovzdať objednávateľovi
pri odovzdaní diela písomné vyhlásenie tretej osoby potvrdzujúce splnenie
zhotoviteľovej povinnosti podľa tohto bodu zmluvy a súhlas s postúpením licencie.
5

Čl. IX.
Odstúpenie od zmluvy, ukončenie zmluvy
9.1

Táto zmluva zaniká uplynutím doby, na ktorú bola uzatvorená. Zmluvné strany môžu
túto zmluvu pred uplynutím doby, na ktorú bola uzatvorená, ukončiť vzájomnou
písomnou dohodou alebo odstúpením od zmluvy. Od tejto zmluvy možno písomne
odstúpiť iba v prípadoch, ktoré ustanovuje táto zmluva alebo príslušné právne
predpisy.

9.2

Ktorákoľvek zo zmluvných strán je oprávnená okamžite odstúpiť od zmluvy
v prípade, ak druhá zmluvná strana poruší povinnosti vyplývajúce zo zmluvy
podstatným spôsobom.

9.3

Zmluvné strany sa dohodli, že akékoľvek porušenie zmluvných povinností zhotoviteľa
sa bude považovať za podstatné porušenie jeho zmluvnej povinnosti v zmysle ust.
§ 345 ods. 1 zákona č. 513/1991 Obchodného zákonníka v znení neskorších predpisov
(ďalej len „Obchodný zákonník“).

9.4

Za podstatné porušenie zmluvných podmienok objednávateľom sa bude považovať
najmä ak objednávateľ ani po písomnom upozornení zhotoviteľa nesplní povinnosti,
ktoré mu vyplývajú z ustanovení tejto zmluvy.

9.5

Odstúpenie od zmluvy oznámi odstupujúca strana druhej strane písomne,
doporučeným listom. Od tejto zmluvy možno písomne odstúpiť iba v prípadoch, ktoré
ustanovuje zmluva alebo zákon.

9.6

Odstúpenie od zmluvy sa doručuje druhej zmluvnej strane doporučenou zásielkou
na adresu sídla zmluvnej strany uvedenej v zmluve. V prípade neúspešného doručenia
uvedenej písomnosti doporučenou listovou zásielkou sa deň vrátenia zásielky
odosielateľovi bude považovať za deň riadneho doručenia. Písomnosť sa bude
považovať za riadne doručenú aj vtedy, ak ju adresát odmietne prevziať, pričom deň
odmietnutia prevzatia zásielky, sa bude považovať za deň doručenia.

9.7

Pri ukončení zmluvy zo strany objednávateľa alebo zhotoviteľa v štádiu
rozpracovanosti plnenia, procesy rozpracované ku dňu ukončenia zmluvy si zhotoviteľ
vyúčtuje na základe ich prevzatia a odsúhlasenia zo strany objednávateľa.
Čl. X.
Záverečné ustanovenia

10.1

Zmluva sa uzatvára na dobu určitú do riadneho odovzdania plnenia objednávateľovi
v súlade s požiadavkami uvedenými v zmluve.

10.2

Práva a povinnosti zmluvných strán, ktoré nie sú upravené v tejto zmluve, riadia
sa ustanoveniami Obchodného zákonníka a ustanoveniami všeobecne záväzných
právnych predpisov platných na území Slovenskej republiky a Európskej únie.

10.3

Túto zmluvu je možné meniť alebo dopĺňať iba písomnými a očíslovanými dodatkami
podpísanými oprávnenými zástupcami obidvoch zmluvných strán.

10.4

Zhotoviteľ dáva súhlas na spracúvanie osobných údajov poskytnutých
objednávateľovi podľa zákona č. 18/2018 Z. z. o ochrane osobných údajov a o zmene
a doplnení niektorých zákonov a objednávateľ sa zaväzuje, že osobné údaje budú
spracovávané a použité výlučne v súvislosti s vykonaním plnenia podľa tejto zmluvy

6

a budú chránené podľa zákona č. 18/2018 Z. z. o ochrane osobných údajov a o zmene
a doplnení niektorých zákonov.
10.5

Zmluva je vyhotovená v šiestich rovnopisoch, z ktorých objednávateľ prevezme štyri
a zhotoviteľ dva rovnopisy.

10.6

Táto zmluva nadobúda platnosť dňom jej podpísania oprávnenými zástupcami oboch
zmluvných strán.

10.7

Táto zmluva nadobúda účinnosť dňom nasledujúcim po dni jej zverejnenia
v Centrálnom registri zmlúv vedenom Úradom vlády Slovenskej republiky. Táto
zmluva je povinne zverejňovanou podľa § 5a zákona č. 211/2000 Z. z. o slobodnom
prístupe k informáciám a o zmene a doplnení niektorých zákonov (zákon o slobode
informácií) v znení neskorších predpisov.

10.8

Zmluvné strany prehlasujú, že si zmluvu pred jej podpísaním prečítali, oboznámili sa
s obsahom jej podmienok a súhlasia s nimi, sú prejavom ich slobodnej a vážnej vôle.
Zmluva bola uzatvorená po vzájomnom prerokovaní, nie v tiesni ani za nápadne
jednostranne nevýhodných podmienok. Na dôkaz toho pripájajú svoje podpisy
a odtlačky pečiatok.

10.9

Neoddeliteľnou súčasťou tejto zmluvy sú: Príloha č. 1 – Technická špecifikácia
predmetu zmluvy, Príloha č. 2 – Cenová špecifikácia a Príloha č. 3 – Akceptačný
protokol.

V Bratislave, dňa
za objednávateľa:

.......................................................
Ing. Peter Žiga, PhD.
minister hospodárstva SR

V Bratislave, dňa
za zhotoviteľa:

...........................................................
RNDr. Michal Danilák
konateľ

Príloha č. 1: Technická špecifikácia predmetu zmluvy
Príloha č. 2: Cenová špecifikácia
Príloha č. 3: Akceptačný protokol

7

Príloha č. 1 k Zmluve o dielo a licenčnej zmluve, reg. číslo: 159/2018-2060-1020
Technická špecifikácia predmetu zmluvy
Názov zákazky:

Podpora zabezpečovania ochrany osobných údajov v súlade s Nariadením EÚ č. 2016/679 –
GDPR
Podrobný opis predmetu zákazky a jeho technická špecifikácia

Podpora zabezpečovania ochrany osobných údajov v súlade s ustanoveniami Nariadenia
Európskeho parlamentu a Rady (EÚ) č. 2016/679 z 26. apríla 2016 o ochrane fyzických osôb
pri spracúvaní osobných údajov a o voľnom pohybe takýchto údajov, ktorým sa zrušuje
smernica 95/46/ES (všeobecné nariadenie o ochrane údajov) (ďalej len „GDPR“)
a s ustanoveniami zákona č. 18/2018 Z. z. o ochrane osobných údajov a o zmene a doplnení
niektorých zákonov (ďalej len „zákon“) v podmienkach Ministerstva hospodárstva Slovenskej
republiky (ďalej len „MH SR“) v rozsahu:
1. Identifikácia všetkých regulácií vyplývajúcich zo zákona a z GDPR relevantných pre
MH SR. Transformácia identifikovaných regulácií do požiadaviek a dopadov na MH SR.
V rámci tejto oblasti spracovať výstupný dokument:
 Požiadavky GDPR na MH SR.
Realizácia aktivity: do 2 týždňov odo dňa nadobudnutia účinnosti zmluvy.
2. V rámci dopadovej analýzy poskytnúť pre zabezpečenie ochrany osobných údajov
v súlade s ustanoveniami GDPR realizáciu aktivít vrátane konzultačnej podpory pre cca.
40 identifikovaných spracovateľských činností (resp. informačných systémov):
a. Sumarizáciu spracovateľských operácií pre jednotlivé IS.
b. Zmapovanie dátových tokov osobných údajov.
c. Aktualizáciu analýz rizík z bezpečnostných projektov.
d. Analýzy rizík pre novo identifikované IS s osobnými údajmi, vrátane posúdenia rizík
pre práva a slobody fyzických osôb.
e. Posúdenie potreby DPIA analýzy (posúdenia vplyvu na ochranu údajov - Data
Protection Impact Assessment) pre IS s osobitnými kategóriami osobných údajov.
f. Podpora realizácie DPIA analýzy pre IS, kde je potrebná.
g. Posúdenie dopadov jednotlivých požiadaviek GDPR na činnosť MH SR.
h. Posúdenie stavu pripravenosti podriadených organizácií a právnických osôb
v pôsobnosti MH SR (akciových spoločností, v ktorých je MH SR akcionárom
a spoločností s ručením obmedzeným, v ktorých je MH SR spoločníkom) (ďalej len
„podriadené organizácie a právnické osoby v pôsobnosti MH SR“) na základe
vyplnených dotazníkov.
V rámci tejto oblasti spracovať nasledovné výstupné dokumenty:
 Aktualizácia analýzy rizík z bezpečnostných projektov.
 Vysokoúrovňová analýza rizík pre novo identifikované IS s osobnými údajmi vrátane
potreby posúdenia vplyvov.
 Posúdenie dopadov jednotlivých požiadaviek GDPR na činnosť MH SR.

8

 Posúdenie stavu pripravenosti podriadených organizácií a právnických osôb
v pôsobnosti MH SR.
V rámci tejto oblasti poskytnúť minimálne konzultačnú podporu k:
 Sumarizácii spracovateľských operácií pre jednotlivé IS.
 Zmapovaniu dátových tokov osobných údajov.
 Realizácii posúdenia vplyvov pre IS, kde je potrebná.
Realizácia aktivít v rámci tejto oblasti: do 3 mesiacov odo dňa nadobudnutia účinnosti
zmluvy.
3. V rámci prípravy technických implementačných opatrení poskytnúť realizáciu aktivít
vrátane konzultačnej podpory pre:
a. Komunikáciu s dodávateľmi IS o miere súladu zabezpečenia dodaných IS s GDPR
a potrebe zmenových konaní na zabezpečenie ochrany osobných údajov v súlade
s GDPR.
b. Posúdenie primeranosti existujúcich technických opatrení na ochranu osobných
údajov.
c. Vypracovanie špecifikácie požiadaviek na jednotlivé IS, ako zabezpečiť informačné
povinnosti voči fyzickým osobám podľa zákona.
d. Návrh rámca dodatočných primeraných technických opatrení na ochranu osobných
údajov.
V rámci tejto oblasti spracovať nasledovné výstupné dokumenty:
 Posúdenie primeranosti existujúcich technických opatrení na ochranu osobných
údajov.
 Návrh rámca dodatočných primeraných technických opatrení na ochranu osobných
údajov.
V rámci tejto oblasti poskytnúť minimálne konzultačnú podporu ku:
 Komunikácii s dodávateľmi IS o miere súladu dodaných IS s GDPR a potrebe
zmenových konaní na zabezpečenie súladu.
 Vypracovaniu špecifikácie požiadaviek na jednotlivé IS, ako zabezpečiť informačné
povinnosti voči fyzickým osobám podľa zákona.
Realizácia aktivít v rámci tejto oblasti: do 4 mesiacov odo dňa nadobudnutia účinnosti
zmluvy.
4. V rámci prípravy netechnických implementačných opatrení poskytnúť realizáciu aktivít
vrátane konzultačnej podpory pre:
a. Špecifikáciu potreby a rozsahu doplnenia evidencie spracovateľských operácií pre
všetky IS.
b. Podporu komunikácie s dodávateľmi bezpečnostných a monitorovacích aplikácií
ohľadom posúdenia logov generovaných aplikáciami vo vzťahu k osobným údajom.
c. Identifikáciu a posúdenie sprostredkovateľov z hľadiska požiadaviek GDPR
(bezpečnostné opatrenia, zmluvné vzťahy), návrh nápravných opatrení.
d. Vzdelávací proces ohľadom GDPR zodpovedných osôb, útvarov zodpovedných
za bezpečnosť a ochranu osobných údajov, v menšom rozsahu ďalších odborných
útvarov.
e. Návrh a špecifikáciu agend, ktoré je potrebné v zmysle požiadaviek GDPR
realizovať.
9

f. Návrh zmien v riadiacej dokumentácii.
V rámci tejto oblasti spracovať nasledovné výstupné dokumenty:
 Návrh a špecifikácia agend, ktoré je potrebné v zmysle požiadaviek GDPR
realizovať.
 Návrh zmien v riadiacej dokumentácii.
V rámci tejto oblasti poskytnúť minimálne konzultačnú podporu ku:
 Špecifikácii potreby a rozsahu doplnenia evidencie spracovateľských operácií
pre všetky IS.
 Podporu komunikácie s dodávateľmi bezpečnostných a monitorovacích aplikácií
ohľadom posúdenia logov generovaných aplikáciami vo vzťahu k osobným údajom.
 Identifikácii a posúdeniu sprostredkovateľov z hľadiska požiadaviek GDPR
(bezpečnostné opatrenia, zmluvné vzťahy), návrh nápravných opatrení.
 Vzdelávaciemu procesu ohľadom GDPR zodpovedných osôb, útvarov zodpovedných
za bezpečnosť a ochranu osobných údajov, v menšom rozsahu ďalších odborných
útvarov.
Realizácia aktivít v rámci tejto oblasti: do 5 mesiacov odo dňa nadobudnutia účinnosti
zmluvy.
5. V rámci koordinácie aktivít GDPR s požiadavkami nového zákona č. 69/2018 Z. z.
o kybernetickej bezpečnosti a o zmene a doplnení niektorých zákonov poskytnúť
realizáciu aktivít vrátane konzultačnej podpory pre:
a. Identifikáciu relevantných regulácií zákona o kybernetickej bezpečnosti pre MH SR.
b. Transformáciu identifikovaných regulácií do požiadaviek a dopadov na MH SR
a posúdenie ich prekrytia s požiadavkami GDPR.
c. Návrhy konkrétnych aktivít pre zabezpečovanie súladu so zákonom o kybernetickej
bezpečnosti tak, aby boli minimalizované duplicity voči plneniu požiadaviek GDPR.
V rámci tejto oblasti spracovať nasledovné výstupné dokumenty:
 Požiadavky zákona o kybernetickej bezpečnosti na MH SR.
 Návrh aktivít pre zabezpečenie súladu so zákonom o kybernetickej bezpečnosti.
V rámci tejto oblasti poskytnúť minimálne konzultačnú podporu ku:
 Identifikácii relevantných regulácií zákona o kybernetickej bezpečnosti pre MH SR.
 Transformácii identifikovaných regulácií do požiadaviek a dopadov na MH SR
a posúdeniu ich prekrytia s požiadavkami GDPR.
Realizácia aktivít v rámci tejto oblasti: do 3 mesiacov odo dňa nadobudnutia účinnosti
zmluvy.

10

Príloha č. 2 k Zmluve o dielo a licenčnej zmluve, reg. číslo: 159/2018-2060-1020

Cenová špecifikácia za čiastkové plnenia

P.č. Názov položky

1

2

3

4

5

bod 1 „Špecifikácie zákazky“:
Realizácia požadovaných aktivít v rámci transformácie
identifikovaných regulácií do požiadaviek a dopadov na
MH SR
bod 2 „Špecifikácie zákazky“:
Realizácia požadovaných aktivít (vrátane konzultačnej
podpory) v rámci dopadovej analýzy pre cca. 40
spracovateľských činností
bod 3 „Špecifikácie zákazky“:
Realizácia požadovaných aktivít (vrátane konzultačnej
podpory) v rámci prípravy technických implementačných
opatrení
bod 4 „Špecifikácie zákazky“:
Realizácia požadovaných aktivít (vrátane konzultačnej
podpory) v rámci prípravy netechnických implementačných
opatrení
bod 5 „Špecifikácie zákazky“:
Realizácia požadovaných aktivít (vrátane konzultačnej
podpory) v rámci koordinácie GDPR s požiadavkami
nového zákona č. 69/2018 Z. z. o kybernetickej bezpečnosti
a o zmene a doplnení niektorých zákonov
Celý predmet zákazky

Cena v €
bez DPH

Cena v €
s DPH

2 400

2 880

37 200

44 640

2 800

3 360

2 800

3 360

2 400

2 880

47 600

57 120

11

Príloha č. 3 k Zmluve o dielo a licenčnej zmluve, reg. číslo: 159/2018-2060-1020

AKCEPTAČNÝ PROTOKOL
k Zmluve o dielo a licenčnej zmluve reg. č. .................................... zo dňa...................,
(ďalej len „zmluva“)
1. Základné údaje
Plnenie:

Podpora zabezpečovania ochrany osobných údajov v súlade s Nariadením
EÚ č. 2016/679 - GDPR

Preberajúci:

Ministerstvo hospodárstva Slovenskej republiky, Mlynské Nivy 44/a,
827 15 Bratislava 212 (objednávateľ)

Odovzdávajúci:

LEWIK, s.r.o. (zhotoviteľ)

2. Predmet
A. Týmto Akceptačným protokolom zhotoviteľ v súlade s ust. Čl. IV bod 4.4 a bod 4.5
zmluvy odovzdáva objednávateľovi plnenie v súlade s podmienkami dohodnutými
v zmluve, a to v tlačenej forme v 2 vyhotoveniach a na elektronickom médiu v 1
vyhotovení.
Za zhotoviteľa

___________________________
meno priezvisko
Dátum:
___________________________
Podpis
B. Objednávateľ dielo od zhotoviteľa preberá, pričom konštatuje, že dielo bolo / nebolo
dodané riadne, v súlade s požiadavkami uvedenými v zmluve.
Špecifikácia výhrad k plneniu
..........................................................................................................................................
...........................................................................................................................................
...........................................................................................................................................
.....................................
12

Za objednávateľa
___________________________
meno priezvisko
Dátum:
___________________________
Podpis

3. Potvrdenie prevzatia riadne dodaného plnenia po odstránení vád
A. Zhotoviteľ týmto v súlade s ust. Čl. IV bod 4.6 zmluvy odovzdáva objednávateľovi
plnenie po odstránení vád.
Za zhotoviteľa:
meno priezvisko
Dátum:
___________________________
Podpis
B. Objednávateľ týmto v zmysle ust. Čl. IV. bod 4.6 zmluvy preberá od zhotoviteľa
plnenie po odstránení vád a potvrdzuje, že všetky ním vznesené výhrady boli riadne
odstránené.
Za objednávateľa
meno priezvisko
Dátum:
___________________________
Podpis

13

