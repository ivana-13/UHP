Zmluva o dodávke diela
uzatvorená podľa § 536 a nasl. Obchodného zákonníka
(ďalej len „zmluva“)
Zmluvné strany:
1. Objednávateľ :

Obchodné meno: Slovenská pošta, a. s.
Sídlo:
Partizánska cesta 9
975 99 Banská Bystrica
Zastúpený:
Ing. Róbert Gálik, generálny riaditeľ a predseda predstavenstva
Ing. Ivana Piňosová, riaditeľka úseku generálneho riaditeľa a
financií
obidvaja na základe poverenia predstavenstva Slovenskej pošty, a.s.
podľa platného podpisového poriadku OS – 03
IČO:
36 631 124
DIČ:
2021879959
IČ DPH:
SK 2021879959
Bankové spojenie: Poštová Banka, a.s., pobočka Bratislava
IBAN:
SK97 6500 0000 0030 0113 0011
SWIFT/BIC:
POBNSKBA
Spoločnosť zapísaná v Obchodnom registri Okresného súdu
Banská Bystrica, oddiel Sa, vložka číslo 803/S
(ďalej len „Objednávateľ“)
2. Poskytovateľ :
Obchodné meno: KP Solutions, s.r.o.
Sídlo:
Trenčianska 53/B, 821 09 Bratislava
IČO:
44 186 126
DIČ:
2022628564
IČ DPH:
SK2022628564
Bankové spojenie: UniCredit Bank Czech Republic and Slovakia, a.s.,
IBAN:
SWIFT/BIC
Zapísaná:
Zastúpený:

SK03 1111 0000 0010 33391014
UNCRSKBX
v Obchodnom registry Okr. súdu Bratislava I., oddiel: Sro, vložka č.
52604/B
Ing. Vladimír Kušnírik
(ďalej len „Poskytovateľ“)

Parafy:

Analýza elektronizácie klientskych dokumentov pre potreby
elektronického podpisovania dokumentov.
Strana 1/9

Garant
GRaF-S IT
Ev. číslo:
1365/2016
*VEREJNÉ*

Článok I
Predmet zmluvy
1. Predmetom tejto zmluvy je záväzok Poskytovateľa dodať analýzu súčasných postupov pri obehu
klientskych dokumentov na priehradkách pošty, nových procesných možností ich
obehu, spracovať doporučenia funkčnej špecifikácie navrhovaného systému a návrh rozširenia
elektronizácie dokumentov pre externých partnerov. Uvedené dodanie je bližšie špecifikované v
Prílohe č. 1 tejto zmluvy.
2. Miestom plnenia predmetu zmluvy je pracovisko Objednávateľa - Námestie SNP 35, 81420
Bratislava a sídlo Poskytovateľa Trenčianks 53/B, 82109 Bratislava.
3. Poskytovateľ sa zaväzuje dodať výsledok plnenia predmetu tejto zmluvy - Dokument procesnej
analýzy, Dokument doporučení funkčnej špecifikácie pre elektronizáciu klientských dokumentov
a Návrh zozšírenia pre externých partnerov (ďalej aj ako „Dielo“) Objednávateľovi v jednom
vyhotovení v písomnej forme podpísanej oprávneným zástupcom Poskytovateľa a súčasne
v jednom vyhotovení v elektronickej forme na ľubovoľnom štandardne používanom nosiči (CD,
DVD, USB a pod.).
4. Termín dodania Diela je 2 mesiace od účinnosti zmluvy.
5. Poskytovateľ začne so zberom údajov pre analýzu a požiadaviek pre navrhovaný systém
bezodkladne po nadobudnutí účinnosti tejto zmluvy s tým, že všetky práce musia byť dokončené
v termíne uvedenom v ods. 4 tohto článku zmluvy. Návrh Dokumentu procesnej analýzy a
Dokumentu funkčnej špecifikácie bude predložený Objednávateľovi na posúdenie a
pripomienkovanie.
6. Poskytovateľ je oprávnený použiť na splnenie predmetu tejto zmluvy subdodávateľov. Tým nie
je dotknutá zodpovednosť Poskytovateľa za splnenie predmetu tejto zmluvy.

Článok II
Práva a povinnosti zmluvných strán
1. Poskytovateľ sa zaväzuje vykonať analýzu súčasného stavu, návrh metodických a procesných
zmien a dodať funkčnú špecifikáciu navrhovaného systému v súlade s požiadavkami podľa tejto
zmluvy a Prílohy č. 1.
2. Objednávateľ je povinný zabezpečiť, aby bol Poskytovateľovi v čase vykonávania analytických
prác k dispozícii príslušný kvalifikovaný personál. Oprávnená osoba Poskytovateľa uvedená v
texte tejto zmluvy bude kontaktnou osobou na účely plnenia tejto zmluvy po celú dobu
poskytovania plnenia podľa tejto zmluvy.
3. Objednávateľ sa zaväzuje spolupracovať s Poskytovateľom a jeho subdodávateľmi a poskytnúť
im všetku súčinnosť potrebnú na plnenie tejto zmluvy, okrem iného Objednávateľ poskytne
Poskytovateľovi a jeho subdodávateľom včasný prístup k údajom, Systémom, informáciám,
priestorom a pracovníkom Objednávateľa alebo iných osôb, ktorých spolupráca je nevyhnutná,
a ktorí majú primerané zručnosti a skúsenosti na plnenie zmluvy.

Parafy:

Analýza elektronizácie klientskych dokumentov pre potreby
elektronického podpisovania dokumentov.
Strana 2/9

Garant
GRaF-S IT
Ev. číslo:
1365/2016
*VEREJNÉ*

4. Objednávateľ zodpovedá za konanie svojich pracovníkov a zástupcov, za včasnosť, presnosť a
úplnosť všetkých údajov a informácií, ktoré Poskytovateľovi a jeho subdodávateľom poskytne
alebo budú poskytnuté v jeho mene.
5. Plnenie tejto zmluvy závisí od včasného plnenia povinností Objednávateľa v zmysle tejto zmluvy.
Článok III
Záručná doba a záručný servis
1. Poskytovateľ zodpovedá za vady, ktoré má Dielo v čase jeho akceptácie Objednávateľom.
Vzniknuté vady Diela, za ktoré Poskytovateľ zodpovedá je Poskytovateľ povinný odstrániť
bezodplatne.
2. Poskytovateľ poskytuje záruku, že na základe tejto zmluvy služby poskytne v dobrej viere
a s vynaložením riadnej odbornej starostlivosti a zručnosti.
3. Poskytovateľ nemá povinnosť monitorovať udalosti, ktoré nastali po dátume poskytnutia plnenia
ani aktualizovať Dielo.
Článok IV
Zmluvné sankcie
1. V prípade, že bude jednej zo zmluvných strán spôsobená škoda porušením povinností podľa
tejto zmluvy druhou zmluvnou stranou, má poškodená zmluvná strana právo na náhradu škody
v preukázateľnej výške.
2. V prípade omeškania Objednávateľa so zaplatením faktúry v lehote podľa čl. V ods. 3 je
Poskytovateľ oprávnený uplatniť voči Objednávateľovi úroky z omeškania v zmysle platných
právnych predpisov.
3. V prípade omeškania Poskytovateľa s poskytnutím Diela alebo ak Poskytovateľ v termíne
dohodnutov v čl. I ods. 4 tejto zmluvy nevykoná Dielo v súlade s prílohami tejto zmluvy, je
Objednávateľ oprávnený požadovať zmluvnú pokutu vo výške 0,1% z celkovej ceny Diela
dohodnutej v čl. V ods. 1 tejto zmluvy a to za každý začatý deň omeškania.
4. Ustanovenia ods. 2 a 3 tohto článku sa neuplatnia v prípade zásahu vyššej moci na strane
Objednávateľa alebo Poskytovateľa. V prípade zásahu vyššej moci je dotknutá zmluvná strana
povinná túto skutočnosť ihneď oznámiť druhej strane a preukázať jej trvanie.
5. Zaplatením zmluvných pokút nie sú dotknuté nároky zmluvných strán na náhradu škody v
rozsahu, v ktorom tento nárok presahuje zmluvnú pokutu.
Článok V
Cenové podmienky
1. Cena Diela je stanovená dohodou zmluvných strán v zmysle zákona č. 18/1996 Z. z. o cenách
v znení neskorších predpisov a vyhlášky MF SR č. 87/1996 Z. z., ktorou sa vykonáva zákon č.
18/1996 Z. z. o cenách v znení neskorších predpisov ako cena maximálna nasledovne:

Parafy:

Analýza elektronizácie klientskych dokumentov pre potreby
elektronického podpisovania dokumentov.
Strana 3/9

Garant
GRaF-S IT
Ev. číslo:
1365/2016
*VEREJNÉ*

-

Plnenie
predmetu zmluvy
Vykonanie procesnej analýzy a návrh zmeny
procesov a metodiky bod.1. a 2. príloha č.1

-

Vypracovanie doporučení funkčnej špecifikácie
systému bod.3. príloha č.1

-

Vypracovanie návrhu rozšírenia pre externých
partnerov bod. 4. príloha č.1

Počet

Celková cena
Dielav Eur bez DPH

1

49.800,- EUR

2. Poskytovateľ je oprávnený fakturovať si cenu diela až po jeho úplnom splnení a po
protokolárnom odovzdaní predmetu zmluvy Objednávateľovi. Prílohou faktúry musí byť
obojstranne podpísaný protokol o odovzdaní predmetu zmluvy Objednávateľovi.
3. Objednávateľ je povinný uhradiť faktúru prevodom na účet Poskytovateľa v lehote splatnosti 30
dní odo dňa jej doručenia Objednávateľovi. Splatnosť faktúry začína plynúť dňom jej doručenia
Objednávateľovi. Faktúra bude uhradená výhradne prevodným príkazom.
4. Faktúra vystavená Poskytovateľom musí obsahovať všetky náležitosti v zmysle § 74 ods. 1
Zákona č.222/2004 Z.z. o DPH vyžadované všeobecno-záväznými právnymi predpismi alebo
dohodnuté v tejto zmluve. V prípade, že predložená faktúra nebude obsahovať náležitosti
uvedené v predchádzajúcej vete, Objednávateľ vráti faktúru Poskytovateľovi, ktorý je povinný
vystaviť novú faktúru s novou lehotou splatnosti.
5. Objednávateľ neposkytuje na predmet zmluvy žiadne preddavky ani zálohy.
6. Poskytovateľ garantuje, že pri cenovej ponuke zohľadnil všetky náklady a náročnosť predmetu
tejto zmluvy a ceny predmetu zmluvy uvedené v odseku 1 tohto článku zmluvy pokrývajú všetky
jeho činnosti a náklady, ktoré vynaloží pri plnení predmetu tejto zmluvy. Podpisom tejto zmluvy
Poskytovateľ potvrdzuje, že ceny uvedené v tejto zmluve sú postačujúce a pokiaľ nebude
Objednávateľ požadovať plnenia nad rámec dohodnutý v tejto zmluve, sú takto určené ceny
konečné a Poskytovateľ sa zaväzuje ich dodržať.
Článok VI
Oprávnené osoby
1. Zmluvné strany sa dohodli, že oprávnenými osobami, prostredníctvom ktorých bude
zabezpečovaná výmena informácií a koordinácia činností zmluvných strán pri plnení povinností
vyplývajúcich z tejto zmluvy sú:
za Objednávateľa:
meno:
tel.:
e-mail:
za Poskytovateľa:
meno: Ing. Vladimír Kušnírik
tel.:
0903 790760
e-mail: vladimir.kusnirik@kpsolutions.sk
Oprávnená osoba za Objednávateľa je splnomocnená na konanie za Objednávateľa vo
všetkých vzťahoch na Poskytovateľa v rozsahu predmetu tejto zmluvy.

Parafy:

Analýza elektronizácie klientskych dokumentov pre potreby
elektronického podpisovania dokumentov.
Strana 4/9

Garant
GRaF-S IT
Ev. číslo:
1365/2016
*VEREJNÉ*

2. Každá zo zmluvných strán môže koordináciou za svoju stranu poveriť inú osobu, formou
písomného oznámenia doručeného druhej zmluvnej strane, bez potreby uzatvárania dodatku
k tejto zmluve.
Článok VII
Trvanie zmluvy
1. Zmluvné strany uzatvárajú túto zmluvu na dobu určitú od dňa nadobudnutia účinnosti tejto
zmluvy a to do doby splnenia celého predmetu tejto zmluvy.
2. Túto zmluvu možno ukončiť:
2.1. písomnou dohodou zmluvných strán,
2.2. odstúpením od zmluvy podľa §344 a nasl. zákona č. 513/1991 Zb. Obchodný zákonník
z dôvodu akéhokoľvek porušenia zmluvných povinností vyplývajúcich z tejto zmluvy.
Zmluvné strany sa dohodli, že za porušenie zmluvných povinností, okrem povinností
ustanovených touto zmluvou sa označujú aj prípady, ak Objednávateľ neuhradí faktúru za
vykonané služby s meškaním o viac ako 30 dní po lehote ich splatnosti,
2.3

písomnou výpoveďou Objednávateľa bez uvedenia dôvodu s výpovednou lehotou 1
mesiac, ktorá začína plynúť prvým dňom kalendárneho mesiaca nasledujúceho po
doručení výpovede,

2.4

Poskytovateľ je oprávnený ukončiť zmluvu s okamžitým účinkom na základe písomnej
výpovede doručenej Objednávateľovi, ak zistí, že sa zmenili okolnosti (okrem iného vrátane
zmeny v príslušnej legislatíve alebo v dôsledku rozhodnutia štátneho orgánu alebo inej
príslušnej profesijnej organizácie alebo zmeny vo vlastníckej štruktúre Objednávateľa
alebo jeho pridružených osôb), na základe ktorých by plnenie ktorejkoľvek časti zmluvy zo
strany Poskytovateľa bolo protiprávne alebo inak nezákonné alebo v rozpore s pravidlami
nezávislosti alebo pravidlami profesijnej etiky.

3. V prípade, ak bude táto zmluva ukončená výpoveďou zo strany Objednávateľa podľa bodu 2.3.
tejto zmluvy, je Objednávateľ povinný uhradiť Poskytovateľovi pomernú časť odmeny uvedenej
v tejto zmluve zodpovedajúcu stupňu rozpracovanosti predmetu tejto zmluvy ku dňu doručenia
výpovede.
4. V prípade, ak dôjde k odstúpeniu od tejto zmluvy zo strany Objednávateľa podľa bodu 2.2. tejto
zmluvy, nevzniká Poskytovateľovi nárok na úhradu odmeny alebo jej časti za dovtedy poskytnuté
plnenia podľa tejto zmluvy ani nárok na úhradu nákladov s tým spojených.
5. V ostatných prípadoch predčasného ukončenia tejto zmluvy zmluvné strany dohodnú spôsob
vysporiadania dovtedy poskytnutých plnení podľa tejto zmluvy.
Čl. VIII
Dôverné informácie
1. Všetky informácie obsiahnuté v tejto zmluve, pokiaľ ďalej nie je uvedené inak, ako i tie, ktoré si
strany pre splnenie predmetu zmluvy navzájom poskytli, sa považujú za dôverné a poskytnúť
tieto informácie tretej osobe môže zmluvná strana len po predchádzajúcom písomnom súhlase
druhej zmluvnej strany. Tento záväzok mlčanlivosti platí aj po ukončení tohto zmluvného vzťahu.
Povinnosť mlčanlivosti Poskytovateľa sa neuplatní vo vzťahu k subdodávateľom za podmienky,
že sú viazaní záväzkom mlčanlivosti.

Parafy:

Analýza elektronizácie klientskych dokumentov pre potreby
elektronického podpisovania dokumentov.
Strana 5/9

Garant
GRaF-S IT
Ev. číslo:
1365/2016
*VEREJNÉ*

2. Povinnosť Objednávateľa sprístupniť informácie podľa odseku 1 podľa zákona č. 211/2000 Z.z.
o slobodnom prístupe k informáciám a o zmene a doplnení niektorých zákonov v znení
neskorších predpisov týmto nie je dotknutá.
3. Všetky informácie obsiahnuté v zmluve a poskytnuté na jej realizáciu sa použijú len na účely jej
prípravy a plnenia.
4. Žiadna zo zmluvných strán nesmie bez predchádzajúceho súhlasu druhej zmluvnej strany
previesť záväzky vyplývajúce z tejto zmluvy na tretiu osobu. Tým však nie je dotknuté právo
Poskytovateľa zabezpečiť časť predmetu plnenia podľa tejto zmluvy prostredníctvom
subdodávateľa.
Čl. IX
Ochrana osobných údajov
1.

Objednávateľ sa zaväzuje neposkytovať Poskytovateľovi vrámci predmetu tejto zmluvy(t.j. na
účely poskytovania služieb podľa tejto zmluvy) akékoľvek osobné údaje.

2.

V súlade s ustanoveniami zákona č. 297/2008 Z.z. ochrane pred legalizáciou príjmov z trestnej
činnosti a o ochrane pred financovaním terorizmu a o zmene a doplnení niektorých zákonov
v znení neskorších predpisov bude Poskytovateľ ako prevádzkovateľ spracúvať osobné údaje,
ktoré je Objednávateľ povinný poskytnúť na účely vykonania starostlivosti vo vzťahu ku klientovi
(t.j. Objednávateľovi). Spracúvaním osobných údajov na tento účel poveril Poskytovateľ iné
subjekty KP Solutions, s.r.o. v rámci krajín zabezpečujúcich primeranú úroveň ochrany.Na
spracúvanie osobných údajov tak ako je uvedené v tomto bode je Poskytovateľ oprávnený po
dobu stanovenú príslušnými právnymi predpismi a v súlade s ustanoveniami zákona č.
122/2013 Z.z. o ochrane osobných údajov a o zmene a doplnení niektorých zákonov.
Čl. X
Záverečné ustanovenia

1. Zmluva nadobúda platnosť dňom podpisu oboma zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv, vedenom Úradom vlády SR.
2. Žiaden subjekt poskytovateľa ani Objednávateľ nesmie použiť ochranné známky, servisné
značky, logá a/alebo obchodné mená druhej strany v propagačných materiáloch na externé
použitie bez predchádzajúceho písomného (vrátane prostredníctvom e-mailu) súhlasu danej
druhej zmluvnej strany.
3. Táto zmluva je povinne zverejňovanou zmluvou v zmysle § 5a zákona č. 211/2000 Z.z. o
slobodnom prístupe k informáciám a o zmene a doplnení niektorých zákonov (zákon o slobode
informácií) v platnom znení. Zmluvné strany berú na vedomie a súhlasia, že táto zmluva vrátane
všetkých jej súčastí a príloh bude zverejnená v Centrálnom registri zmlúv (ďalej len „register“).
Register je verejný zoznam povinne zverejňovaných zmlúv, ktorý vedie Úrad vlády Slovenskej
republiky v elektronickej podobe. Zverejnenie Zmluvy v registri sa nepovažuje za porušenie ani
za ohrozenie obchodného tajomstva a informácie označené v tejto zmluve ako dôverné v zmysle
§ 271 odsek 1 Obchodného zákonníka sa nepovažujú za dôverné informácie.
4. Akékoľvek ustanovenia zmluvy, ktorých platnosť výslovne alebo na základe ich povahy pretrváva
po uplynutí alebo ukončení platnosti tejto zmluvy, zostanú v platnosti aj po takomto uplynutí
alebo ukončení platnosti zmluvy vrátane ustanovení upravujúcich trvanie zmluvy, autorských
práv, zmluvných sankcií, záruk a dôverných informácií.

Parafy:

Analýza elektronizácie klientskych dokumentov pre potreby
elektronického podpisovania dokumentov.
Strana 6/9

Garant
GRaF-S IT
Ev. číslo:
1365/2016
*VEREJNÉ*

5. Zmluva sa môže meniť výlučne formou písomných dodatkov podpísaných oboma zmluvnými
stranami ak zmluva neurčuje inak.
6. Zánikom zmluvy nezaniká povinnosť zmluvných strán vyrovnať všetky záväzky vzniknuté na
základe tejto zmluvy a bezodkladne uskutočniť všetky úkony nutné k zabráneniu vzniku škody
druhej zmluvnej strane.
7. Vzájomné vzťahy zmluvných strán neupravené touto zmluvou sa riadia príslušnými
ustanoveniami Obchodného zákonníka a ostatnými všeobecne záväznými právnymi predpismi
platnými na území SR.
8. Táto zmluva je vyhotovená v 5 rovnopisoch, z ktorých 3 obdrží Objednávateľ a 2 Poskytovateľ.
9. Zmluvné strany prehlasujú, že ich vôľa vyjadrená touto zmluvou je vážna, slobodná a určitá, ich
zmluvné prejavy sú dostatočne zrozumiteľné, že zmluvu uzatvorili nie v tiesni ani za nápadne
nevýhodných podmienok a na znak súhlasu ju podpisujú.
V ____________, dňa:

V ____________, dňa:

Za Objednávateľa :

Za Poskytovateľa:

__________________________

___________________________

Ing. Róbert Gálik

Ing. Vladimír Kušnírik

generálny riaditeľ SP, a. s.

konateľ

__________________________
Ing. Ivana Piňosová
riaditeľka úseku generálneho
riaditeľa a financií

Parafy:

Analýza elektronizácie klientskych dokumentov pre potreby
elektronického podpisovania dokumentov.
Strana 7/9

Garant
GRaF-S IT
Ev. číslo:
1365/2016
*VEREJNÉ*

Príloha č. 1 – Rozsah dodávaných služieb
Výstupom z dodávaných služieb bude:

1. Analýza aktuálneho stavu obehu klientských dokumentov na priehradkách pošty
(Primárne bude zameraná na podpis dokumentov k poštovej karte) a back office.
2. Posúdenie navrhovaných nových procesov obehu klientských dokumentov, pričom sa
bude prihliadať na:
o Komfort klienta – aby klient videl pridanú hodnotu v elektronizácii
dokumentov a boli zmeny jednoduché a pochopiteľné.
o Komfort pracovníka – aby zmeny boli pre pracovníka rýchlo pochopiteľné
a aby zvýšili komfort a prijatie pracovníkmi.
o Dopad na procesy – aby zmena nemala dopad na čakacie dĺžky na
priehradkách.
3. Doporučenia funkčnej špecifikácie navrhovaného systému Obsahuje časti:
 Funkčné a nefunkčné požiadavky systému – na základe navrhovaných zmien
vznikne katalóg požiadaviek, ktorý bude odzrkadlovať požiadavky na jednotlivé
systémy (existujúce aj nové)
 Typové úlohy (Use cases) – Funkčné požiadavky budú premietnuté do typových
úloh, ktoré budú presne popisovať správanie sa jednotlivých systémov.
 Doménový model
 Dopady do existujúcich systémov – Ak budú mať navrhované zmeny dopad do
existujúcich systémov, tieto budú musieť byť následne popísané, tak aby bolo
možné exaktne identifikovať finančné a časové dopady na zmeny.
 Dopady na procesy, smernice a IT architektúru – V rámci tejto oblasti bude
potrebné identifikovať aké dopady bude mať elektronizácia klientských
dokumentov na procesy (priehradkové, Back office, atď), smernice a dopady
jednotlivých možností na zmeny v IT architektúre.
 Návrh rozhraní – Výstupom analýzy má byť aj identifikácia rozhraní a ich návrh
v rámci komunikácie medzi príslušnými systémami.
4. Návrh rozšírenia elektronizácie dokumentov pre externých partnerov – Návrh bude
obsahovať, čo bude musieť byť zmenené, aké štandardy budú musieť byť dodržané (za
stranu SP aj externých partnerov), pre vznik novej služby elektronizácie a podpisovania
dokumentov pre externých partnerov.
Formát výstupu bude:
 Dokument procesnej analýzy - obsahuje body 1. a 2. tejto prílohy
 Dokument doporučení funkčnej špecifikácie a dopadovej analýzy - obsahuje bod 3. tejto
prílohy.

Parafy:

Analýza elektronizácie klientskych dokumentov pre potreby
elektronického podpisovania dokumentov.
Strana 8/9

Garant
GRaF-S IT
Ev. číslo:
1365/2016
*VEREJNÉ*



Návrh rozšírenia pre externých partnerov – obsahuje bod 4. Tejto prílohy

Parafy:

Analýza elektronizácie klientskych dokumentov pre potreby
elektronického podpisovania dokumentov.
Strana 9/9

Garant
GRaF-S IT
Ev. číslo:
1365/2016
*VEREJNÉ*

