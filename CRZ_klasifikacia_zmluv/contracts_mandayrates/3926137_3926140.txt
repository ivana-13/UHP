RÁMCOVÁ DOHODA
o poskytovaní služieb registračného a párovacieho systému

I.
Objednávateľ:
Sídlo:
IČO:
Bankové spojenie:
Číslo účtu:
IBAN:
Štatutárny zástupca:

Slovenská agentúra pre rozvoj investícií a obchodu
Trnavská cesta 100, 821 01 Bratislava
36070513 070
Štátna pokladnica
7000242052/8180
SK97 8180 0000 0070 0024 2052
Ing. Róbert Šimončič, generálny riaditeľ
Založená rozhodnutím Ministra hospodárstva SR č. 94/2001

(ďalej len „Objednávateľ")
a
II.
Dodávateľ:
ELET, s.r.o.
Sídlo:
Gorazdova 24, Bratislava 811 04
IČO:
31 394 981
IČ DPH/DIČ:
SK2020305562
Zastúpená:
Ing. Rudolf Bista, konateľ
Zapísaná v Obchodnom registri Okresného súdu Bratislava I, oddiel Sa, vložka číslo 1142/B
(ďalej len "Dodávateľ“)

uzatvárajú v zmysle ust. § 269 ods. 2 Obchodného zákonníka túto

Rámcovú dohodu o poskytovaní služieb (ďalej len „Rámcová dohoda“):

ČL.I PREDMET RÁMCOVEJ DOHODY
I.1

Predmetom Rámcovej dohody je záväzok Dodávateľa poskytovať služby registračného a
párovacieho systému za účelom registrácie slovenských podnikateľov a zahraničných spoločností
na jednotlivé podujatia agentúry SARIO, ako aj podujatia Národného projektu „Podpora
internacionalizácie MSP“ (podnikateľské misie v SR a v zahraničí, sourcingové podujatia v SR a v
zahraničí, kooperačné podujatia v SR).

I.2

Predmetom tejto Rámcovej dohody je záväzok Objednávateľa zaplatiť za služby ceny stanovené
touto Zmluvou.
ČL.II

II.1

POPIS SLUŽIEB

Dodávateľ sa počas trvania tejto Rámcovej dohody zaväzuje poskytovať tieto služby:
II.1.1 Naprogramovanie a administrácia registračno- párovacieho systému („ďalej aj ako Systém“),
každého podujatia podľa bodu II.2.2 tohto článku, v rozsahu a podľa požiadaviek
Objednávateľa v súlade s podmienkami a cenami uvedenými v Prílohe č. 1
II.1.2 Prístup do redakčného systému, správa, prevádzka a dohľad nad bezchybnou funkčnosťou
registračno- párovacieho systému v rozsahu podľa Prílohy č. 2 k tejto Zmluve.
II.1.3 Inovácia Systému podľa požiadaviek Objednávateľa v súlade s podmienkami a cenami
uvedenými v Prílohe č. 2
ďalej aj ako „Služby“

II.2

Špecifikácia a požiadavky na služby:

1

II.2.1 Registračno- párovací systém umožní nezávisle spravovať podujatia, ktoré bude každé na
vlastnej subdoméne v tvare názovpodujatia.sario.sk. Každé z pripravovaných podujatí je
jedinečné a vyžaduje vytvorenie osobitného registračného formulára so špecifikáciou daného
podujatia.
II.2.2 Počet podujatí, na ktoré bude systém potrebný, je 115 (a to podnikateľské misie v SR a v
zahraničí, sourcingové podujatia v SR a v zahraničí, kooperačné podujatia v SR)
II.2.3 Na základe požiadaviek zo strany registrovaných spoločností Systém automaticky
vygeneruje harmonogram naplánovaných B2B rokovaní, ktorý následne zašle do ich
vytvorených profilov.
II.2.4 Súčasťou registračno- párovacieho systému bude podporný systém pre mobilné zariadenia
(aplikácia / responzívny web). Jej úlohou bude možnosť párovania spoločností priamo na
podujatí v prípade, že sa niektorým spoločnostiam zmení harmonogram a vznikne im voľný
čas na stretnutie.
II.2.5 Na overenie účasti spoločnosti na konferencii bude slúžiť registračný systém. Účasť bude
potvrdená prostredníctvom zoskenovaného elektronického čiarového/QR kódu, ktorý bude
účastníkovi doručený spolu s harmonogramom stretnutí. S týmto doručeným čiarovým/QR
kódom sa preukáže pri príchode na konferenciu.
II.3

Požiadavky na vlastnosti Systému a jeho častí:
II.3.1 Vlastnosti systému z pohľadu užívateľa:
•
•
•
•
•
•
•
•

On-line registrácia spoločností a ich reprezentantov - účastníkov podujatí. Registračný proces
bude spustený na vopred dohodnuté obdobie.
V poslednom kroku registračného procesu sa zobrazí suma, ktorú budú spoločnosti za účasť
na podujatí uhrádzať.
Po schválení registrácie bude môcť účastník v admine spravovať svoje registračné údaje.
Zobrazenie všetkých aktuálne zaregistrovaných spoločností na stránke aj s možnosťou
vyhľadávania a filtrovania.
Možnosť požiadať inú spoločnosť o stretnutie na konferencii (vopred nadefinovaný maximálny
počet stretnutí pre spoločnosť na danej konferencii).
Potvrdenie alebo odmietnutie stretnutia so spoločnosťou ktorá o stretnutie požiadala.
Možnosť stiahnutia PDF zasadacieho harmonogramu po procese párovania spoločností.
Zobrazovanie iných statických / dynamických správ od organizátorov konferencie.

II.3.2 Vlastnosti systému z pohľadu admina:
•
Možnosť editácie statických stránok – redakčný systém.
•
Editácia údajov už zaregistrovaných firiem a účastníkov, zmena stavu registrácie, atď.
•
Automatické vytvorenie harmonogramu rokovaní na základe vopred nadefinovaných kritérií
výberu jednotlivých spoločností (počet dní, stolov, dĺžka stretnutí,...).
•
Exporty spoločností do excelu (informácie o zaregistrovaných účastníkoch podujatia).
•
Generovanie PDF všetkých spoločností podľa stolov, podľa firiem, podľa časových slotov.
•
Rozposielanie mailing listov (upozornenie na párovanie spoločností, pripomienky na platbu,
pripomienka na rozpis stretnutí, zasielanie harmonogramu B2B rokovaní,...).
•
Možnosť manuálnej úpravy harmonogramov a organizácie dodatočných rokovaní priamo počas
konania podujatí.
•
Možnosť online komunikácie s účastníkmi konferencie prostredníctvom mobilnej aplikácie, resp.
SMS správ. Zasielanie hromadných SMS správ, notifikácií.
II.3.3 Podporný on-line systém pre mobilné zariadenia (mobilná aplikácia / responzívny web):
•
Podporný systém bude prepojený s hlavným systémom portálu a jeho úlohou bude on-line
komunikácia a párovanie B2B rokovaní priamo na konferencii prostredníctvom mobilného
zariadenia.
•
Spustením aplikácie, resp. na vopred známej URL adrese sa účastníkovi na mobilnom
zariadení zobrazí individuálny harmonogram s voľnými termínmi.
•
V aplikácii bude mať účastník možnosť vyhľadať partnerov a požiadať ich o stretnutie vo
voľných termínoch.
•
Účastníci musia byť v reálnom čase informovaný o každej novej žiadosti o stretnutie napr.
formou SMS, notifikácie do aplikácie a pod.
•
Stretnutie môže účastník konferencie prijať, alebo odmietnuť.
•
Pri žiadosti o stretnutie sa bude posielať informácia o čase stretnutia. Následne bude
účastníkovi doručená informácia o potvrdení, resp. odmietnutí možného stretnutia.
•
Informácia o prípadnom dohodnutom stretnutí sa zobrazí aj v hlavnom systéme a zohľadní sa

2

pri ďalšom párovaní, resp. vyhľadávaní dostupných účastníkov.
II.3.4 Mobilná aplikácia - registrácia účasti na konferencii (funkcionalita na mobilný web):
•
Účastníkovi konferencie bude doručený s harmonogramom stretnutí aj vygenerovaná
vstupenka s elektronickým čiarovým/QR kódom.
•
Po príchode na konferenciu bude čiarový/QR kód zosnímaný systémom a účasť zaevidovaná v
systéme.
•
Informácia o potvrdenej účasti aj s časom skenovania sa následne zobrazí v systéme.
ČL.III

TERMÍNY TVORBY A DODANIA SLUŽIEB

III.1

Dodávateľ je povinný vytvoriť a odovzdať prístup k Systému Objednávateľovi do 5 pracovných dní
od podpisu tejto Rámcovej dohody, predloženia všetkých podkladov uvedených v prílohe č. 1 zo
strany Objednávateľa a po uhradení ceny podľa bodu VI.2. Objednávateľ je oprávnený sa vyjadriť
k predloženej časti systému do 5 dní od predloženia, pričom svojím vyjadrením vysloví súhlas
s predloženým návrhom alebo vo vyjadrení podá písomne pripomienky k nemu, ktoré sú pre
Dodávateľa pre účely pokračovania v programovaní systému záväzné, ibaže by ich nebolo možné
akceptovať z titulu objektívneho funkčného alebo technického problému alebo v dôsledku toho, že
pripomienky vedú k rozšíreniu systému oproti prvotným požiadavkám, o čom bude Dodávateľ
Objednávateľa bezodkladne písomne informovať. V prípade, že sa Objednávateľ v danej lehote
nevyjadrí, má sa za to, že súhlasí s predloženým návrhom.

III.2

Keď bude Systém pripravený na odovzdanie, umiestni ho Dodávateľ na testovaciu internetovú
adresu prístupnú len pre Objednávateľa, pričom o tomto bude v deň umiestnenia Objednávateľa
písomne informovať. Objednávateľ je povinný, bezodkladne po oznámení, najneskôr však do 3
pracovných dní vykonať skúšku Systému. Po vykonaní skúšky sa zmluvné strany v dohodnutom
mieste a dohodnutom termíne zídu za účelom spísania a podpísania Akceptačného protokolu.
V prípade, že Systém bude pripravené na spustenie do takej miery, že jeho spustením na Serveri
bude funkčné a bez chýb alebo bude mať len také vady, ktoré nebránia jeho spusteniu
a prevádzkovaniu na Serveri, Objednávateľ podpíše Akceptačný protokol, v ktorom budú uvedené
zistené vady, ktoré je Dodávateľ povinný bezodkladne, najneskôr do 3 dní, odstrániť. V prípade, že
Systém bude mať také vady, pri ktorých nebude Objednávateľ povinný podpísať Akceptačný
protokol, zmluvné strany spíšu vady, ktoré bránili v jeho odovzdaní a Dodávateľ je povinný ich
bezodkladne, najneskôr do 3 dní, odstrániť. V prípade, že Objednávateľ riadne a včas Systém
nepreskúša, alebo sa nedostaví na spísanie Akceptačného protokolu alebo odmietne podpísať
Akceptačný protokol, hoci je povinný ho podpísať, má sa za to, že Akceptačný protokol bol
podpísaný v 3. kalendárny deň po oznámení Dodávateľa o umiestnení Systému na testovaciu
adresu. Po podpísaní Akceptačného protokolu Dodávateľ zabezpečí jeho spustenie na Serveri.
V prípade, že dodaná bola len časť služieb, Zmluvné strany túto skutočnosť vyznačia
v Akceptačnom protokole, ktorý sa bude považovať za čiastočne splnený. Na základe tohto
protokolu vzniká Dodávateľovi bezodkladne, najneskôr do stanovenej lehoty, a to najviac dvadsať
(20) pracovných dní povinnosť dodať chýbajúce časti. V prípade ak do tohto dátumu Dodávateľ
nedodá chýbajúce časti prostredníctvom Dodatočného preberacieho protokolu alebo bude
v omeškaní s riadnym plnením je povinný vrátiť celú sumu za služby uhradenú Dodávateľovi.

III.3

Objednávateľ a Dodávateľ sa dohodli, že inováciu Systému, t.j. Službu podľa bodu II.1.3 si bude za
pomoci redakčného systému vykonávať Objednávateľ sám, pričom pokiaľ by mal záujem o pomoc
zo strany Dodávateľa, Dodávateľ bude plniť Služby podľa bodu II.1.3 priebežne na základe
písomnej objednávky Objednávateľa. Na základe objednávky Objednávateľa si Dodávateľ
a Objednávateľ dohodnú termín dodania inovácie Systému a termín dodania potrebných podkladov
a informácií zo strany Objednávateľa. Služba je dodaná momentom sprevádzkovania inovovaných
častí Systému Objednávateľa na Serveri Dodávateľa. Dodávateľ zabezpečí aj primerané školenie
podľa jemu oznámených termínov.

III.4

Dodávateľ informoval Objednávateľa, že na zabezpečenie riadnej prevádzky Systému na jeho
Serveri bude nevyhnutné, aby vykonával pravidelnú údržbu, inovácie a vylepšenia Servera, na čo
bude nevyhnutné prerušiť prevádzkovanie alebo obmedziť prevádzkovanie Systému Objednávateľa.
Dodávateľ bude vykonávať pravidelnú údržbu v čase vopred odsúhlasenom s Objednávateľom.
Objednávateľ dané akceptuje a potvrdzuje, že prerušenie alebo obmedzenie prevádzky Systému
z tohto dôvodu nie je porušením povinností Dodávateľa podľa tejto Rámcovej dohody. Zmluvné
strany sa dohodli, že o obmedzení alebo prerušení prevádzky Systému na tieto účely, bude
Dodávateľ zároveň písomne informovať Objednávateľa, pričom v oznámení uvedie aj
predpokladaný čas trvania prerušenia alebo obmedzenia prevádzky. Ustanovenia tohto bodu aj pre
prípad, že obmedzenie alebo nefunkčnosť Systému bude spôsobený v dôsledku vykonávania
inovácie Systému Dodávateľom.

III.5

V prípade, že Objednávateľ je v omeškaní s plnením svojich povinností, ktoré predchádzajú alebo
sú potrebné k plneniu povinností zo strany Dodávateľa, lehoty stanovené na plnenie povinností
Dodávateľa sa predĺžia o dobu, počas ktorej je Objednávateľ v omeškaní. Dodávateľ je oprávnený

3

plniť svoje povinnosti podľa tejto Rámcovej dohody počas plynutia lehoty, t.j. je oprávnený
poskytovať Služby kedykoľvek počas plynutia lehoty.
III.6

Službu podľa bodu II.1.2 dodáva Dodávateľ Objednávateľovi priebežne. Chyby, ktoré spôsobujú
nefunkčnosť alebo chybnú funkčnosť Systému a ich odstránenie súvisí s povinnosťami Dodávateľa
v rámci plnenia Služieb podľa prílohy č. 2, je Dodávateľ povinný odstrániť do 24 hodín v rámci
pracovných dní a pracovnej doby od 8:00 do 17:00 od nahlásenia chýb zo strany Objednávateľa.
V prípade, že nahlásenie chýb nastane mimo pracovných dní alebo pracovných hodín, začína
lehota podľa predchádzajúcej vety plynúť najbližšou pracovnou hodinou v najbližšom pracovnom
dni.

III.7

V prípade, ak Dodávateľ bez pričinenia Objednávateľa nezabezpečí naprogramovanie a prevádzku
Systému podľa pokynov Objednávateľa a neodovzdá prístup k Systému v súlade s touto Rámcovou
dohodou, vzniká mu povinnosť vrátiť celú sumu dohodnutú v bode VI. 1 a zároveň aj VI. 2.
V prípade neskorého odovzdania prístupu k systému alebo jeho časti je povinný uhradiť
Dodávateľovi úroky z omeškania vo výške 0,05% denne za každý začatí deň omeškania z celkovej
sumy podľa bodu VI 1. Touto sankciou nie je dotknuté právo Objednávateľa na náhradu škody.

III.8

Pokiaľ Dodávateľ nezabezpečí funkčnosť systému ihneď po nahlásení porúch zo strany
Objednávateľa, vzniká Objednávateľovi nárok na zmluvnú pokutu vo výške 10 EUR každý začatý
deň, v ktorom nebola zabezpečená funkčnosť systému.

III.9

Pokiaľ Dodávateľ nezabezpečí funkčnosť systému ani po 48 hodinách od nahlásenia porúch zo
strany Objednávateľa, vzniká Objednávateľovi nárok na zmluvnú pokutu vo výške 500 EUR každý
začatý mesiac, v ktorom nebola zabezpečená funkčnosť Systému.

ČL.IV

POVINNOSTI OBJEDNÁVATEĽA PRI POSKYTOVANÍ SLUŽIEB ZO STRANY DODÁVATEĽA

IV.1

Objednávateľ sa zaväzuje riadne a včas poskytnúť Dodávateľovi textové, obrazové podklady
a ďalšie podklady a svoje požiadavky potrebné na plnenie povinností Dodávateľa v rámci plnenia
Služieb podľa bodu II.1, pričom textové podklady musí dodať v elektronickej forme v bežne
používanom formáte MS Word.

IV.2

Objednávateľ je povinný pred poskytnutím podkladov vysporiadať všetky práva tretích osôb s nimi
súvisiace, najmä autorské práva a iné práva tretích osôb. Objednávateľ vyhlasuje, že má právo
nakladať s podkladmi do takej miery, že je ich možné použiť pri úprave a/alebo inovácii Systému,
pričom týmto dáva súhlas na spracovanie podkladov v rámci úpravy a/alebo inovácii Systému.
V prípade, že si akákoľvek tretia osoba bude uplatňovať práva voči Dodávateľovi, je Objednávateľ
povinný práva tretej osoby vysporiadať a/alebo uhradiť náklady, ktoré musel vynaložiť Dodávateľ na
svoju ochranu alebo na vysporiadanie práv tretej osoby.

IV.3

Objednávateľ zodpovedá za to, že obsah Systému neporušuje práva tretích osôb a je v súlade so
zákonmi a ďalšími právnymi predpismi Slovenskej republiky, pričom ak sa preukáže opak,
Dodávateľ je oprávnený vykonať také opatrenia, vďaka ktorým nebude Systém Objednávateľa
prístupný jeho Zákazníkom. Dodávateľ je oprávnený vykonať opatrenia na zneprístupnenie Systému
Objednávateľa jeho Zákazníkom aj vtedy, ak bude o to požiadaný akýmkoľvek správnym alebo
štátnym alebo iným orgánom vykonávajúcim štátnu moc, ktorý tak urobí v rámci riešenia porušenia
právnych predpisov zo strany Objednávateľom, v rozsahu svojich právomocí. Opatrenia podľa tohto
bodu nemajú vplyv na povinnosť Objednávateľa platiť cenu podľa bodu VI.2.

IV.4

Objednávateľ je povinný počas správy Systému bezodkladne odpovedať na dotazy Dodávateľa
súvisiace so Systémom a jeho konečným spracovaním. Objednávateľ je povinný poskytnúť
Dodávateľovi aj ďalšiu súčinnosť, o ktorú bude požiadaný a bude potrebná pri plnení povinností
Dodávateľa podľa tejto Rámcovej dohody, pričom ju bude poskytovať bezodkladne po požiadaní.

IV.5

Ak nie je Dodávateľ správca DNS záznamov pre Doménu Objednávateľa, je Objednávateľ povinný
do 2 pracovných dní od podpisu tejto Rámcovej dohody, nastaviť DNS záznamy tak, aby smerovali
na Server Dodávateľa. V prípade, že tak Objednávateľ neurobí, Dodávateľovi vzniká nárok na cenu
podľa bodu VI.1 bez ohľadu na to, či Systém je spustené na Serveri Dodávateľa alebo nie.

IV.6

Objednávateľ týmto udeľuje súhlas s tým, že Dodávateľ umiestni krátky text do 15 slov a hyperlinku
z tohto textu na spodnej časti Systému Objednávateľa, ktorý bude informovať o použitej technológii
spracovania Systému a právach copyright-u patriacich Dodávateľovi. Hyperlinka bude odkazovať na
Systém Dodávateľa.

4

ČL.V
V.1

KOMUNIKÁCIA ZMLUVNÝCH STRÁN

Pre účely plnenia povinností podľa tejto Rámcovej dohody, pre účely zasielania čiastkových
objednávok, upozorňovania na nefunkčnosť resp. obmedzenú funkčnosť systému, pre účely
uplatňovania práv a nárokov voči druhej strane, ktoré vzniknú zmluvným stranám počas trvania tejto
Rámcovej dohody si Objednávateľ a Dodávateľ určujú týmto kontaktné osoby, ktoré budú
oprávnené konať v mene tej ktorej strany, pričom týmito osobami sú:
V.1.1 Kontaktná osoba za Objednávateľa:
Meno a priezvisko:
adresa:
e-mail:
tel. č.:
Kontaktná osoba za Dodávateľa:
Meno a priezvisko:
adresa:
e-mail:
tel.:

V.2

Určením kontaktných osôb nie sú obmedzené možnosti štatutárnych orgánov a ich členov
zmluvných strán konať v mene zmluvných strán. Právne úkony týkajúce sa zmien tejto Rámcovej
dohody alebo jej ukončenia môžu vykonať len osoby, ktoré sú v mene zmluvnej strany oprávnené
konať ako štatutárni zástupcovi alebo osoby, s postavením a/alebo pracovným zaradením, s ktorými
je spojené oprávnenie vykonať, v mene tej ktorej zmluvnej strany, dané právne úkony.

V.3

Kontaktné osoby určené v bode V.1 sú oprávnené konať za tú ktorú zmluvnú stranu až do doby,
kým tá ktorá zmluvná strana písomne neoznámi zmenu kontaktnej osoby. Zmluvné strany v prípade
zmeny kontaktných údajov oznámia nové údaje písomne, pričom nové údaje sú pre druhú zmluvnú
stranu záväzné až oznámením.

V.4

V prípade, že podľa tejto Rámcovej dohody sa vyžaduje, aby bol ten ktorý úkon pri plnení tejto
Rámcovej dohody urobený písomne, je ho možné vykonať mailom, faxom alebo listom, a to na
adresy a čísla uvedené v bode V.1 alebo oznámené podľa bodu V.3, pokiaľ táto Rámcová dohoda
výslovne nehovorí inak. Úkony smerujúce k zmene alebo zrušeniu tejto Rámcovej dohody, je možné
vykonať len listom alebo osobitným dokumentom.

ČL.VI

DOHODA O CENÁCH

VI.1

Objednávateľ sa zaväzuje zaplatiť Dodávateľovi cenu za Služby podľa bodu II.1.1 sumu vo výške
36 800 € (slovom: tridsaťšesťtisícosemsto eur) plus platná DPH na základe čiastkových objednávok
(vo výške 320 EUR plus platná DPH) pred konaním jednotlivých podujatí v rozsahu 8 osobohodín /1
podujatie. V cene sú zahrnuté služby, uvedené v Prílohe č. 1. Cenu za Službu podľa bodu II.1.1 nad
rámec 8 osobohodín / 1 podujatie si určia Objednávateľ s Dodávateľom dohodou, pričom pokiaľ sa
nedohodnú na cene, Dodávateľ nie je povinný Službu vykonať.

VI.2

Objednávateľ sa zaväzuje za poskytovanie Služieb podľa bodu II.1.2 platiť Dodávateľovi mesačne
cenu vo výške 208,33 € (slovom: dvestoosem eur a tridsaťtri centov) plus platná DPH v zmysle
platných predpisov (celková úhrnná cena vo výške do 10 000 €, slovom: desaťtisíc eur plus platná
DPH). V cene sú zahrnuté služby aktualizácie systému v dĺžke 1 osobohodiny / mesiac uvedené
v prílohe č. 2.

VI.3

Nárok na cenu za Služby podľa bodu II.1.1 vzniká Dodávateľovi podpísaním Akceptačného
protokolu Objednávateľom a momentom spustenia Systému na Serveri Dodávateľa pod Doménou
určenou Objednávateľom.

VI.4

Dodávateľovi vzniká nárok na uhradenie ceny za Služby a podľa bodu II.1.2 momentom jej
poskytnutia na základe platnej čiastkovej Objednávky podpísanej štatutárnym zástupcom
Objednávateľa.

VI.5

Ceny podľa predchádzajúcich bodov sú splatné na základe vystavenej faktúry, pričom splatnosť
faktúr je 60 dní od ich doručenia druhej zmluvnej strane. Dodávateľ je oprávnený vystaviť faktúru po
tom, čo mu vznikne nárok na uhradenie danej ceny. Cenu podľa bodu VI.2 si môže Dodávateľ
vyfakturovať najskôr prvým dňom mesiaca nasledujúceho po prvom mesiaci, za ktorý sa cena hradí
a ďalšie ceny si bude Dodávateľ fakturovať vždy po uplynutí mesiaca, na ktorý sa tá ktorá cena
vzťahuje. / Cenu podľa bodu VI.1 si môže Dodávateľ prvý krát vyfakturovať v deň, keď vzniká nárok
na cenu za Služby.

5

VI.6

Cena je uhradená až dňom jej pripísania na účet Dodávateľa.

VI.7

V prípade omeškania Objednávateľa s uhradením ceny je Dodávateľ oprávnený účtovať
Objednávateľovi úroky z omeškania vo výške 0,05% denne z dlžnej sumy za každý i začatý deň
omeškania v prípade ak na omeškanie Objednávateľa vopred upozorní výzvou (elektronickou
formou na e-mail adresu kontaktnej osoby Objednávateľa),
ktorou o možnosti sankcií
Objednávateľa informuje.

ČL.VII

ZODPOVEDNOSŤ ZA ŠKODY

VII.1

Zmluvné strany nezodpovedajú za porušenie povinnosti podľa Rámcovej dohody, pokiaľ je
porušenie povinnosti spôsobené okolnosťou vylučujúcou zodpovednosť podľa ust. § 373
Obchodného zákonníka.

VII.2

Zmluvné strany sa zaväzujú navzájom bez zbytočného odkladu informovať o porušení zmluvnej
povinnosti z dôvodu okolnosti vylučujúcej zodpovednosť.

VII.3

Každá zmluvná strana bude oslobodená od plnenia akejkoľvek povinnosti vyplývajúcej zo Rámcovej
dohody pokiaľ, a do tej miery, do ktorej je toto plnenie závažne obmedzené alebo znemožnené
mimoriadnymi okolnosťami nezávislými od vôle danej zmluvnej strany, vrátane (do miery
aplikovateľnej), ale nielen, vojny, štrajku, povstania, občianskych nepokojov, požiaru, teroristického
útoku, povodne alebo inej živelnej katastrofy alebo reštrikcií na vývoz alebo dovoz zo strany
zahraničných alebo vládnych právnych predpisov, akejkoľvek inej okolnosti mimo jej dosahu, za
predpokladu, že táto zmluvná strana, ktorá požaduje takéto ospravedlnenie, ihneď oznámi druhej
zmluvnej strane začatie a skončenie akejkoľvek podobnej okolnosti a vynaloží maximálne úsilie, aby
minimalizovala nemožnosť plnenia svojich povinností podľa tejto Rámcovej dohody. Po skončení
tejto okolnosti ospravedlnená zmluvná strana bude ihneď pokračovať v plnení všetkých povinností,
ktorých plnenie bolo touto okolnosťou prerušené. Ak by táto okolnosť trvala nepretržite viac ako
6 mesiacov, môžu sa zmluvné strany rozhodnúť, jednomyseľne prijatým rozhodnutím, či by
Rámcová dohoda mala byť upravená alebo ukončená v dôsledku takejto udalosti vyššej moci.

VII.4

Dodávateľ nezodpovedá za škody, ktoré vzniknú Objednávateľovi v dôsledku porúch funkčnosti
Systému, za ktoré objektívne zodpovedá, v trvaní od prejavenia sa problémov až do uplynutia lehoty
podľa bodu III.6, v ktorej má Dodávateľ povinnosť odstrániť poruchy, ktoré spôsobujú nefunkčnosť
alebo obmedzenú funkčnosť Systému.

VII.5

Dodávateľ zodpovedá za škody, ktoré vzniknú Objednávateľovi v súvislosti so Systémom iba do
takej miery, v akej je povinný plniť povinnosti podľa tejto Rámcovej dohody.
ČL.VIII

VIII.1

PRÁVA PRIEMYSELNÉHO VLASTNÍCTVA, OBCHODNÉ TAJOMSTVO

Dodávateľ týmto udeľuje súhlas na prístup a využívanie redakčného systému Objednávateľovi za
týchto podmienok:
VIII.1.1
len v tej podobe, v akej bol dodaný zo strany Dodávateľa;
VIII.1.2
len pre účely spracovania Systému Objednávateľa, ktorý sa nachádza na Serveri
Dodávateľa;
VIII.1.3
Objednávateľ nie je oprávnený bez predchádzajúceho písomného súhlasu Dodávateľa
redakčný systém meniť, zasahovať do neho, využívať ho pri tvorbe iných diel a používať ho
a využívať iným spôsobom ako spôsobom stanoveným v tejto Zmluve.
VIII.1.4
Odmena za prístup a použitie redakčného systému v rámci Systému Objednávateľa je
zahrnutá v cene podľa bodu VI.1.

ČL.IX

POVINNOSŤ MLČANLIVOSTI, OCHRANA OSOBNÝCH ÚDAJOV

IX.1

Dodržiavaním bodov VIII.2 až VIII.4 nie je dotknutá povinnosť zverejnenia tejto Rámcovej dohody
v Centrálnom registri zmlúv Úradu vlády Slovenskej republiky.

IX.2

Zmluvné strany sa dohodli, že sú povinné zachovávať mlčanlivosť o všetkých informáciách
a údajoch s ktorými sa oboznámili v súvislosti s touto Rámcovou dohodou (ďalej len Dôverné
informácie).

IX.3

Objednávateľ sa zaväzuje, že Dôverné informácie Dodávateľa bez predchádzajúceho písomného
súhlasu Dodávateľa ďalej neposkytne tretím osobám a ani neumožní prístup tretích osôb k týmto
informáciám.

IX.4

Dodávateľ sa zaväzuje, že Dôverné informácie Objednávateľa bez predchádzajúceho písomného
súhlasu Objednávateľa ďalej neposkytne tretím osobám a ani neumožní prístup tretích osôb k týmto
informáciám.

6

IX.5

Dodávateľ ako sprostredkovateľ je oprávnený pre Objednávateľa spracúvať osobné údaje len v
rozsahu, za podmienok a na účel dojednaný s Objednávateľom a spôsobom stanoveným podľa
GDPR a iných všeobecne záväzných právnych predpisov.

IX.6

Dodávateľ je povinný zabezpečiť ochranu Osobných údajov implementovaním a zdokumentovaním
bezpečnostných opatrení v súlade s čl. 28 ods. 3 písm. c), a čl. 32 GDPR v spojení s čl. 5 ods. 1 a
ods. 2 GDPR. Bezpečnostné opatrenia, ktoré majú byť prijaté, musia zaistiť ochranu Osobných
údajov s úrovňou bezpečnosti primeranej riziku, ktoré predstavuje spracúvanie pre práva dotknutých
osôb a s ohľadom na zabezpečenie trvalej dôvernosti, integrity, dostupnosti a odolnosti systémov
spracúvania. Dodávateľ pritom zohľadní najnovšie poznatky (stav techniky na úrovni state-of-theart), náklady na vykonanie opatrení a povahu, rozsah a účely spracúvania, s cieľom zabrániť
náhodnému alebo nezákonnému zničeniu, strate, neoprávnenému poskytnutiu, zverejneniu
Osobných údajov, neoprávnenému prístupu k nim alebo akejkoľvek inej spracovateľskej operácii.

IX.7

Dodávateľ, jeho zamestnanci a iné osoby, ktoré prichádzajú do styku s Osobnými údajmi
prostredníctvom Dodávateľa, sú povinní zachovávať o nich mlčanlivosť; povinnosť mlčanlivosti trvá
aj po ukončení spracúvania Osobných údajov. Dodávateľ je oprávnený sprístupniť Osobné údaje
zamestnancom alebo iným osobám, s ktorými má Dodávateľ uzatvorený právny vzťah, len na
zabezpečenie svojich povinností pri plnení Účelu a za podmienok stanovených v tejto Zmluve

IX.8

V prípade poskytnutia Osobných údajov zamestnancom alebo iným osobám, s ktorými má
Dodávateľ uzatvorený právny vzťah, je Dodávateľ povinný tieto osoby poučiť o povinnosti dodržať
ustanovenia tohto článku Zmluvy a zaviazať tieto osoby záväzkom mlčanlivosti v rovnakom rozsahu
v akom je zaviazaný Dodávateľ , pričom tento záväzok mlčanlivosti bude trvať aj po skončení
daného právneho vzťahu tejto osoby.

IX.9

Dodávateľ nie je oprávnený poskytovať Osobné údaje akýmkoľvek tretím osobám, s výnimkou, ak je
takéto poskytnutie nevyhnutné pre
- zamestnancov Dodávateľa,
- subdodávateľov,
- tretie osoby, ak je takéto poskytnutie vyžadované právnym predpisom alebo právoplatným a
vykonateľným rozhodnutím súdu alebo iného orgánu verejnej moci Slovenskej republiky.
ČL.X

TRVANIE A UKONČENIE RÁMCOVEJ DOHODY

X.1

Túto Rámcovú dohodu uzatvárajú zmluvné strany na dobu určitú, a to v trvaní 48 mesiacov, alebo
do vyčerpania celkovej ceny vo výške 46 800 Eur (slovom: štyridsaťšesťtisícosemsto eur) plus
platná DPH.

X.2

Túto Rámcovú dohodu je možné ukončiť písomnou dohodou zmluvných strán, odstúpením od tejto
Rámcovej dohody podľa bodu IX.3 alebo vypovedaním tejto Rámcovej dohody v zmysle bodu IX.4,
zánikom zmluvnej strany bez právneho nástupcu.

X.3

Od tejto Rámcovej dohody je možné odstúpiť v prípade podstatného porušenia zmluvných
povinností, pričom za podstatné porušenie zmluvných povinností sa považuje ak sa Objednávateľ
dostane do omeškania s úhradou ceny v termínoch podľa bodu VI.5 o viac ako 30 dní, užívanie práv
duševného vlastníctva Dodávateľa zo strany Objednávateľa v rozpore s bodom VIII.1, ak sa
Dodávateľ dostane do omeškania s poskytovaním služieb v termínoch uvedených v čl. III tejto
Rámcovej dohody o viac ako 30 dní, ak Dodávateľ neposkytne na žiadosť Objednávateľa náhľad do
funkčného systému po nejakú dobu, alebo pokiaľ Dodávateľ nezabezpečí funkčnosť Systému ani po
48 hodinách od nahlásenia porúch zo strany Objednávateľa, avšak iba pokiaľ za poruchy
zodpovedá a je ich povinný odstrániť Dodávateľ podľa tejto Rámcovej dohody, s tým, že:
X.3.1 odstúpenie od tejto Rámcovej dohody musí byť vykonané v písomnej forme, musí byť
doručené druhej zmluvnej strane a musí v ňom byť uvedený konkrétny dôvod odstúpenia od
Rámcovej dohody s odvolaním sa na konkrétne ustanovenie tejto Rámcovej dohody, inak je
neplatné,
X.3.2 odstúpením od Rámcovej dohody sa Rámcová dohoda ruší dňom doručenia oznámenia o
odstúpení druhej zmluvnej strane, pokiaľ v odstúpení nebude určený neskorší termín
ukončenia Rámcovej dohody,
X.3.3 oznámenie o odstúpení od tejto Rámcovej dohody sa bude považovať za doručené i márnym
uplynutím odbernej lehoty na pošte podľa posledného známeho sídla zmluvnej strany, ktorá
svoje zmluvné povinnosti porušila.

X.4

Túto Rámcovú dohodu môže bez uvedenia dôvodu vypovedať ktorákoľvek zo zmluvných strán,
pričom výpovedná lehota je zmluvnými stranami dohodnutá na tri mesiace a začína plynúť prvým
dňom kalendárneho mesiaca, nasledujúceho po mesiaci, v ktorom bola výpoveď druhej zmluvnej
strane doručená. Ohľadne doručovania výpovede platí tiež bod IX.3.3

X.5

V prípade ak dôjde k odstúpeniu od Rámcovej dohody Dodávateľom, je Objednávateľ oprávnený:

7

(i) ponechať si prístup k Systému resp. žiadať jeho dodanie, pričom v prípade ak Objednávateľ
nebol jeho vlastníkom, stáva sa ním okamihom odstúpenia od Rámcovej dohody, alebo
(ii) požadovať vrátenie všetkej zaplatenej Ceny
voľba nároku medzi (i) a (ii) patrí Objednávateľovi.

ČL.XI

OSTATNÉ DOJEDNANIA

XI.1

Dodávateľ bude pri plnení svojich zmluvných povinností postupovať s odbornou starostlivosťou, v
súlade s platnou legislatívou a v prípade financovania predmetu plnenia z prostriedkov Európskej
únie alebo z iných finančných mechanizmov, aj v súlade so zmluvou o poskytnutí nenávratného
finančného príspevku (ďalej aj len ako „NFP“) a všetkými právnymi dokumentmi a inými záväznými
pokynmi, na ktoré zmluva o poskytnutí NFP odkazuje, najmä schváleným projektom, dokumentmi
riadiaceho orgánu/sprostredkovateľského orgánu pod riadiacim orgánom a inými strategickými
dokumentmi, o ktorých musí byť zo strany Objednávateľa informovaný.

XI.2

Dodávateľ je povinný strpieť výkon kontroly/auditu zo strany oprávnených osôb na výkon
kontroly/auditu v zmysle príslušných právnych predpisov SR a EÚ vo veciach týkajúcich sa plnenia
tejto Zmluvy, najmä zákona č. 292/2014 Z. z. o príspevku poskytovanom z európskych
štrukturálnych a investičných fondov a o zmene a doplnení niektorých zákonov v znení neskorších
predpisov a zákona č. 357/2015 Z. z. o finančnej kontrole a audite a o zmene a doplnení
niektorých zákonov v znení neskorších predpisov počas platnosti a účinnosti Zmluvy o poskytnutí
NFP oprávnenými osobami, ktorými sú najmä:
-

Objednávateľ a ním poverené osoby;

-

Ministerstvo školstva, vedy, výskumu a šport SR zastúpené Ministerstvom hospodárstva SR
a ním poverené osoby;

-

Útvar vnútorného auditu Ministerstva školstva, vedy, výskumu a šport Slovenskej republiky,
útvar vnútorného auditu Ministerstva hospodárstva Slovenskej republiky a nimi poverené osoby;

-

Najvyšší kontrolný úrad SR, Úrad vládneho auditu, Certifikačný orgán a nimi poverené osoby;

-

Orgán auditu, jeho spolupracujúce orgány a osoby poverené na výkon kontroly/auditu;

-

Splnomocnení zástupcovia Európskej komisie a Európskeho dvora audítorov;

-

Osoby prizvané orgánmi uvedenými v predchádzajúcich bodoch v súlade s príslušnými
právnymi predpismi SR a právnymi aktami EÚ.

Oprávnené osoby uvedené v tomto odseku sú oprávnené vykonať kontrolu alebo audit v súvislosti
o zmluvou o poskytnutí nenávratného finančného príspevku, ktorej predmetom je národný projekt
uvedený v čl. I. ods. 1.1. tejto zmluvy, a to do 31. 12. 2028.
XI.3

Dodávateľ je povinný vytvoriť primerané podmienky na riadne a včasné vykonanie kontroly/auditu a
zdržať sa konania, ktoré by mohlo ohroziť začatie a riadny priebeh výkonu kontroly/auditu.

ČL.XII

ZÁVEREČNÉ USTANOVENIA

XII.1

Žiadna zo zmluvných strán nemôže postúpiť, založiť, previesť alebo inak scudziť, resp. disponovať
s pohľadávkami a inými majetkovými právami voči druhej zmluvnej strane, ktoré druhej zmluvnej
strane vzniknú na základe Rámcovej dohody na tretiu osobu bez predchádzajúceho písomného
súhlasu druhej zmluvnej strany.

XII.2

Nadpisy v Rámcovej dohody slúžia len pre uľahčenie orientácie jej čitateľa a nemajú vplyv na výklad
jednotlivých ustanovení.

XII.3

Zmluvné vzťahy touto Rámcovou dohodou neupravené sa riadia príslušnými ustanoveniami
Obchodného zákonníka a iných právnych predpisov, platných v Slovenskej republike.

XII.4

Ak niektoré ustanovenia Rámcovej dohody nie sú celkom alebo sčasti platné alebo účinné alebo
neskôr stratia platnosť alebo účinnosť, nie je tým dotknutá platnosť a účinnosť ostatných
ustanovení. Namiesto neplatných, resp. neúčinných ustanovení a na vyplnenie medzier sa použije
úprava, ktorá, pokiaľ je to právne možné, sa čo najviac približuje zmyslu a účelu Rámcovej dohody,
pokiaľ pri uzatváraní Rámcovej dohody zmluvné strany túto otázku brali do úvahy.

8

XII.5

Túto Rámcovú dohodu je možné meniť jedine vzájomnou dohodou zmluvných strán, a to formou
písomných dodatkov k tejto Rámcovej dohode.

XII.6

Zmluvné strany sú povinné so všetkými informáciami, ktoré nie sú verejne ani všeobecne dostupné,
zaobchádzať ako s dôvernými informáciami.

XII.7

Táto Rámcová dohoda je vyhotovená v troch exemplároch, z ktorých každá Dodávateľ obdrží jedno
vyhotovenie a Objednávateľ dve vyhotovenia.

XII.8

Túto Rámcovú dohodu uzatvárajú zmluvné strany slobodne, vážne, určite a zrozumiteľne, teda tak,
aby v budúcnosti nevznikli žiadne pochybnosti o tom, čo chceli jej obsahom vyjadriť. Rámcovú
dohodu si zmluvné strany prečítali, jej obsahu porozumeli a s týmto súhlasia, na znak čoho ju
vlastnoručne podpisujú.

XII.9

Táto Rámcová dohoda nadobúda platnosť dňom jej podpisu zmluvnými stranami a účinnosť dňom
schválenia kontroly zo strany Sprostredkovateľského orgánu ktorým je Ministerstvo hospodárstva
SR.

V Bratislave, dňa 22.02.2019

V Bratislave, dňa 22.02.2019

Za Dodávateľa

Za Objednávateľa

................................................
Ing. Rudolf Bista, konateľ
ELET, s.r.o.

.............................................
Ing. Róbert Šimončič CSc.
generálny riaditeľ
SARIO

9

PRÍLOHA č.1:
V celkovej cene vo výške 36 800 € na 115 podujatí je zahrnutých 8 osobohodín / podujatie na:
•
•
•
•
•
•

Prípravu a nasadenie novej konferencie (DB + PHP)
Konfiguráciu systému podľa parametrov konferencie
Úpravu textov na základe dodaných podkladov
Úpravu e-mailových šablón na základe podkladov
Po registračnej fáze vygenerovanie zasadacieho poriadku
Grafickú úpravu generovaných PDF dokumentov (farby, banner)

1 osobohodina= 40 € bez DPH

10

PRÍLOHA č.2:
V cene prevádzky, aktualizácie a inovácie systému v celkovej úhrnnej sume do výšky 10 000 € (208,33 €
mesačne) je zahrnuté:
•
•
•
•
•
•
•
•

Umožnenie umiestnenia Web sídla na Serveri Dodávateľa
Prevádzka portálu
Odstraňovanie porúch systému, pokiaľ spôsobujú obmedzenie funkčnosti alebo nefunkčnosť portálu
Denná záloha portálu Objednávateľa.
Správa DNS záznamu.
Poradenstvo a konzultácie v súvislosti s portálom Objednávateľa v pracovnom čase.
Aktualizácia systému v dĺžke 1 osobohodina / mesiac (1 osobohodina=40 € bez DPH)
Inovácia systému (1 osobohodina = 40€ bez DPH)

11

