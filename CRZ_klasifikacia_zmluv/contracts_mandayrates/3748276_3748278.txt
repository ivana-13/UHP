Zmluva o poskytovaní služieb
v zmysle § 269 ods. 2 zákona č. 513/1991 Zb. Obchodný zákonník
v znení neskorších predpisov
č. 274/2018
Čl. I. ZMLUVNÉ STRANY
Názov:
Sídlo:

Ministerstvo zdravotníctva Slovenskej republiky
Limbová 2, 837 51 Bratislava
Slovenská republika

Zastúpená:
IČO:
DIČ:
Banka:

JUDr. Ing. Jozef Ráž
00165565
SK 2020830141
Štátna pokladnica
Radlinskeho 32
810 05 Bratislava, Slovenská republika

Číslo účtu :
SWIFT :
(ďalej len „objednávateľ“)
Obchodné meno:
Sídlo :
Štatutárny orgán:

eBIZ Corp s.r.o.
Lehotského 1, 811 06 Bratislava
Ing. Boris Kordoš , konateľ

IČO:
DIČ :
IČ DPH:

35 758 643,
2020221126,
SK 2020221126

Bankové spojenie:
Číslo účtu:
Registrácia :

Zapísaný v Obchodnom registri Okresného súdu Bratislava I, oddiel Sro,
vložka č. 18363/B,

(ďalej len „poskytovateľ“)
V prípade, ak sa v zmluve vyskytuje pojem " verejný obstarávateľ “, rozumie sa ním objednávateľ v postavení
verejného obstarávateľa v zmysle zákona č. 343/2015 Z. z. o verejnom obstarávaní a o zmene a doplnení
niektorých zákonov v znení neskorších predpisov (ďalej len "zákon o verejnom obstarávaní").
Čl. II. PREDMET ZMLUVY
1.

Zmluvné sa strany dohodli, že poskytovateľ za podmienok dohodnutých v tejto zmluve pre
objednávateľa vykoná realizáciu procesu verejného obstarávania, uskutoční prípravu a priebeh
verejného obstarávania podľa zákona č. 343/2015 Z. z. o verejnom obstarávaní a o zmene a
doplnení niektorých zákonov v znení neskorších predpisov.
Názov zákazky: „Podpora verejného obstarávania pre výber dodávateľov konzultačných služieb
na realizáciu projektov Ministerstva zdravotnctva SR“.

2.
2.1
2.2

3.

Pri postupoch v zmysle zákona o verejnom obstarávaní budú vykonané najmä nasledujúce
činnosti:
Poradenská činnosť pre zabezpečenie verejného obstarávania v potrebnom rozsahu a realizácia
procesu verejného obstarávania podľa zákona o verejnom obstarávaní,
Organizácia, administrácia, realizácia a proces zvoleného postupu v zmysle zákona o verejnom
obstarávaní, t.j. najmä:
a) vypracovanie oznámenia o vyhlásení verejného obstarávania do Vestníka verejného
obstarávania,
b) vypracovanie komplexných súťažných podkladov podľa zákona o verejnom obstarávaní,
c) na základe predložených žiadostí o vysvetlenie vypracovanie podkladov k vysvetľovaniu
súťažných podkladov,
d) vypracovanie podkladov pre menovanie členov komisie na vyhodnotenie ponúk vrátane
čestného vyhlásenia pre členov komisie,
e) vypracovanie potvrdenia o prevzatí ponúk,
f) účasť a organizovanie otvárania obálok s ponukami,
g) vypracovanie podkladov pre komisiu na vyhodnotenie ponúk,
h) vypracovanie oznámenia o poradí úspešnosti ponúk s odôvodnením,
i) vypracovanie podkladov pre zrušenie vyhlásenej metódy verejného obstarávania, ak k nemu
dôjde v súlade so zákonom o verejnom obstarávaní,
j) odovzdanie kompletnej dokumentácie za realizovanú zákazku objednávateľovi
k) realizácia elektronickej aukcie
l) zverejňovanie dokumentov v profile verejného obstarávateľa z procesu verejného
obstarávania.
Všetky návrhy písomných dokladov poskytovateľ predloží objednávateľovi vopred na
odsúhlasenie (napr. oznámenie do vestníka verejného obstarávania, súťažné podklady,
menovanie, čestné vyhlásenie, korešpondencia).
Čl. III. ODPLATA A PLATOBNÉ PODMIENKY

1.

2.

Odplata za činnosti vykonané poskytovateľom pri plnení predmetu tejto zmluvy je 7.080,‐ EUR
(sedemtisícosemdesiat EUR) spolu s daňou z pridanej hodnoty. Cena za plnenie predmetu
zmluvy bude poskytovateľovi uhradená na základe faktúr vystavených poskytovateľom v
nasledujúcich termínoch: 40% z odmeny po zverejnení Oznámenia/Výzvy vo vestníku verejného
obstarávania, 60% z odmeny po skončení termínov umožňujúcich uchádzačom využiť revízne
postupy proti výsledkom verejného obstarávania. Odplata za plnenie v zmysle predmetu zmluvy
bude poskytovateľovi uhradená na základe faktúry vystavenej poskytovateľom v termíne po
márnom uplynutí lehoty umožňujúcej uchádzačom využiť revízne postupy proti výsledkom
verejného obstarávania. Faktúry budú obsahovať všetky náležitosti podľa § 74 ods. 1 zákona č.
222/2004 Z. z. o dani z pridanej hodnoty v znení neskorších predpisov. Faktúra je splatná v lehote
30 dní od jej obdržania objednávateľom.
K cenám podľa tohto článku zmluvy bude poskytovateľom pripočítaná DPH podľa platných
právnych predpisov.
Čl. IV. ČAS PLNENIA ZMLUVY

1.
2.

Dĺžka trvania zmluvy je dohodnutá do ukončenia súťaže na výber dodávateľa zákazky uvedenej
v čl. II, ods. 1 zmluvy.
Poskytovateľ splní dohodnuté termíny a výkony za podmienky, že objednávateľ včas odovzdá
poskytovateľovi potrebné podklady pre výkon predmetu zmluvy (najmä podklady pre
vypracovanie súťažných podkladov, t.j. podrobné špecifikovanie a definovanie predmetu
obstarávania, k nahliadnutiu potrebné materiály a pod.) a poskytne potrebnú súčinnosť pri
prerokúvaní a odsúhlasovaní spracovaných materiálov poskytovateľom. Prípadné omeškanie

2

objednávateľa pri predkladaní potrebných podkladov sa premietne do termínov plnenia zmluvy,
s čím bude objednávateľ súhlasiť.
Čl. V. ZMLUVNÉ POKUTY A NÁHRADA ŠKODY
1.

2.

V prípade nedodržania zmluvne dohodnutých termínov poskytovateľom má objednávateľ právo
požadovať od poskytovateľa zmluvnú pokutu vo výške 0,01% z dohodnutej zmluvnej ceny za
každý deň omeškania a táto pokuta bude odpočítaná z fakturovanej čiastky, pokiaľ sa zmluvné
strany nedohodnú inak v súlade s čl. IV. ods. 2.
V prípade omeškania objednávateľa s úhradou faktúry, poskytovateľ má právo na úrok z
omeškania vo výške 0,01% z dlžnej sumy za každý deň omeškania.
Čl . VI. SPÔSOB PLNENIA PREDMETU ZMLUVY

1.

2.

3.

4.
5.

Pri plnení predmetu tejto zmluvy sa poskytovateľ zaväzuje dodržiavať ustanovenia zákona o
verejnom obstarávaní a súvisiace predpisy, všeobecne záväzné predpisy a ustanovenia tejto
zmluvy a bude sa riadiť východzími podkladmi a pokynmi objednávateľa.
Úkony potrebné k poskytovaniu odbornej pomoci a služieb podľa tejto zmluvy sú predmetom
činnosti poskytovateľa, ktorý prehlasuje, že disponuje takými odborníkmi a odbornými
znalosťami, ktoré sú k plneniu predmetu tejto zmluvy potrebné.
Odborne spôsobilá osoba na verejné obstarávania za poskytovateľa je Mgr. Pavel
Aschenbrenner, ktorej objednávateľ poskytne prístup do IS ZU Úradu pre verejné obstarávanie
za účelom zverejnenia výzvy na predkladanie ponúk a ďalších dokumentov. Poskytovateľ môže
počas platnosti zmluvy určiť aj inú odborne spôsobilú osobu na verejné obstarávanie za
poskytovateľa.
Poskytovateľ sa zaväzuje poskytovať odbornú pomoc a služby podľa tejto zmluvy ihneď po
zadaní požiadavky objednávateľa.
Poskytovateľ je povinný ihneď oboznámiť objednávateľa o vzniku akejkoľvek udalosti, ktorá mu
bráni alebo sťažuje poskytovať odbornú pomoc a služby podľa tejto zmluvy, alebo odovzdať včas
príslušnú písomnú dokumentáciu.
Čl. VII. SPOLUPÔSOBENIE A PODKLADY OBJEDNÁVATEĽA

1.

2.

3.

4.
5.

Plnenie predmetu tejto zmluvy podľa čl. II. uskutoční poskytovateľ podľa podkladov, ktoré
objednávateľ odovzdá poskytovateľovi v lehote min. 10 dní pred uvažovaným termínom plnenia
(pre spracovanie návrhu oznámenia do vestníka) a ktorých poskytnutie je závislé od
objednávateľa. Za správnosť a úplnosť týchto podkladov zodpovedá objednávateľ.
Plnenie predmetu tejto zmluvy zabezpečí poskytovateľ na základe podkladov, ktorých prípadná
ďalšia potreba vznikne aj v priebehu plnenia predmetu zmluvy a ktorých poskytnutie je závislé
od objednávateľa. Budú požadované poskytovateľom v rámci spolupôsobenia.
Zmluvné strany sa dohodli, že požiadavky objednávateľa na poskytnutie odbornej pomoci
a služieb podľa tejto zmluvy musia mať písomnú formu. Za písomnú formu sa považuje aj
požiadavka doručená elektronickými prostriedkami. Uvedená forma sa nevzťahuje na
požiadavku na poskytnutie informácie alebo krátkeho poradenstva súvisiaceho s verejným
obstarávaním, ktorá bude vybavená telefonicky alebo e‐mailom.
V priebehu plnenia tejto zmluvy sa bude objednávateľ zúčastňovať konzultácií s poskytovateľom
podľa vlastného uváženia a požiadavky, príp. na základe výzvy poskytovateľa.
V prípade uplatnenia revíznych postupov a vysvetľovania v zmysle zákona o verejnom
obstarávaní objednávateľ bezodkladne o tom upovedomí poskytovateľa a poskytovateľ vykoná
potrebné úkony v lehotách vyplývajúcich zo zákona o verejnom obstarávaní. Objednávateľ
poskytne poskytovateľovi súčinnosť v prípade uplatnenia revíznych postupov a vysvetľovaní pri
vypracovávaní stanovísk a odpovedí, predovšetkým v otázkach týkajúcich sa predmetu zákazky,

3

podmienok účasti a pod. Pokiaľ tak objednávateľ neurobí, poskytovateľ nepreberá zodpovednosť
za nedodržanie predpísaných termínov.
Čl. VIII ZODPOVEDNOSŤ ZA VADY A ZÁRUKA
1.

2.

3.

Poskytovateľ nezodpovedá za vady, ktoré boli spôsobené použitím podkladov prevzatých od
objednávateľa a poskytovateľ ani pri vynaložení všetkej starostlivosti nemohol zistiť ich
nevhodnosť, prípadne na ne upozornil objednávateľa a ten na ich použití trval.
Prípadnú reklamáciu vady plnenia predmetu tejto zmluvy je objednávateľ povinný uplatniť
bezodkladne, najneskôr do 5 pracovných dní po zistení vady, v písomnej forme adresovanej
poskytovateľovi.
Pre prípad, ak by kontrolné orgány namietali správnosť zvoleného postupu a činností pri výbere
zmluvného partnera, poskytovateľ sa zaväzuje bezplatne vypracovať na základe požiadavky
objednávateľa odborné podklady pre odôvodnenie svojho postupu.
Čl. IX OSOBITNÉ UJEDNANIA

1.
2.
3.
4.

Objednávateľ je povinný menovať členov komisie na vyhodnotenie ponúk, ktorí sa zúčastnia
činnosti tejto komisie.
Poskytovateľ je povinný postupovať pri zariaďovaní záležitostí s odbornou starostlivosťou a k
spokojnosti objednávateľa.
Poskytovateľ je povinný oznámiť objednávateľovi všetky okolnosti, ktoré zistil pri zariaďovaní
záležitostí, a ktoré môžu mať vplyv na zmenu pokynov objednávateľa.
Zmluvné strany sa dohodli, že budú zachovávať mlčanlivosť o údajoch a skutočnostiach, s
ktorými sa oboznámia pri plnení tejto mandátnej zmluvy a týkajúcich sa predmetu obstarávania
s tým, že nebudú použité na akýkoľvek iný než zmluvný účel a nebudú poskytnuté tretej osobe.
Čl. X. TRVANIE ZMLUVY

1.
2.
3.

4.

5.

6.

7.

Táto zmluva sa uzatvára na dobu určitú do ukončenia súťaže na výber dodávateľa zákazky
uvedenej v čl. II, ods. 1 zmluvy.
Objednávateľ môže zmluvu kedykoľvek čiastočne alebo v celom rozsahu písomne vypovedať aj
bez uvedenia dôvodu.
Ak výpoveď neurčuje neskoršiu účinnosť, nadobúda účinnosť dňom, keď sa o nej poskytovateľ
dozvedel alebo mohol dozvedieť, najneskôr doručením písomnej výpovede na adresu uvedenú v
Čl. I. tejto zmluvy.
Od účinnosti výpovede je poskytovateľ povinný nepokračovať v činnosti, na ktorú sa výpoveď
vzťahuje okrem činností, ktorých priebeh nemôže ovplyvniť. Je však povinný objednávateľa
upozorniť na opatrenia potrebné na to, aby sa zabránilo vzniku škody bezprostredne hroziacej
objednávateľovi nedokončením alebo prerušením činnosti súvisiacej so zariaďovaním záležitostí.
Za činnosť riadne uskutočnenú do účinnosti výpovede má poskytovateľ nárok na primeranú časť
odplaty. Primeranou časťou odplaty sa rozumie 40% po schválení súťažných podkladov
objednávateľom a zverejnením zákazky vo vestníku verejného obstarávania, 40% po
vyhodnotení ponúk, resp. po realizácií elektronickej aukcie.
Poskytovateľ môže zmluvu písomne vypovedať s účinnosťou ku koncu kalendárneho mesiaca
nasledujúceho po mesiaci, v ktorom bola výpoveď doručená objednávateľovi, ak z výpovede
nevyplýva neskorší čas.
Ku dňu účinnosti výpovede zaniká záväzok poskytovateľa uskutočňovať činnosť, na ktorú sa
zaviazal. Ak by týmto prerušením činnosti vznikla objednávateľovi škoda, je poskytovateľ povinný
ho upozorniť, aké opatrenia treba urobiť na jej odvrátenie. Ak objednávateľ tieto opatrenia
nemôže urobiť ani pomocou iných osôb a požiada poskytovateľa, aby ich urobil sám, je
poskytovateľ na to povinný podľa podmienok dohodnutých v tejto zmluve.

4

Čl. XII. VŠEOBECNÉ USTANOVENIA
1.

2.
3.
4.

5.

Táto zmluva nadobúda platnosť dňom jej podpísania oprávnenými zástupcami oboch zmluvných
strán a účinnosť dňom nasledujúcim po dni zverejnenia v Centrálnom registri zmlúv podľa § 47a
zákona č. 40/1964 Zb. Občianskeho zákonníka, vedenom Úradom vlády Slovenskej republiky.
Táto zmluva je vyhotovená v piatich vyhotoveniach, z ktorých po jej podpísaní obdrží
objednávateľ tri vyhotovenia a poskytovateľ obdrží dve vyhotovenia.
Túto zmluvu je možné meniť a dopĺňať iba písomnými vzájomne odsúhlasenými dodatkami
podpísanými zástupcami obidvoch zmluvných strán.
Účastníci svojimi vlastnoručnými podpismi potvrdzujú autentičnosť tejto zmluvy a prehlasujú, že
túto zmluvu riadne prečítali a že táto zmluva nebola uzavieraná v tiesni ani za inak nevýhodných
podmienok.
Objednávateľ sa zaväzuje, že akceptuje autorské práva poskytovateľa k písomným materiálom,
ktoré od neho obdrží a prehlasuje, že ich použije len pre účely určené touto zmluvou.

V Bratislave, dňa

V Bratislave, dňa

Za objednávateľa:

Za poskytovateľa:

____________________
JUDr. Ing. Jozef Ráž

____________________

Generálny tajomník služobného úradu
Ministerstvo zdravotníctva Slovenskej republiky

5

