Ev. č. 182/17/Mi

Rámcová zmluva o poskytovaní služieb Microsoft Premier support
uzatvorená podľa § 269 ods. 2 v spojení s § 536 a nasl. zákona č. 513/1991 Zb. Obchodný zákonník
v znení neskorších právnych predpisov medzi zmluvnými stranami:
1. Objednávateľ

Slovenský plynárenský priemysel, a.s.

Sídlo:
Mlynské nivy 44/a, 825 11 Bratislava 26
Akciová spoločnosť zapísaná v Obchodnom registri Okresného súdu Bratislava I.
Oddiel Sa, vložka 2749/B
Splnomocnený zástupca:
JUDr. Adriana Khandlová, vedúca útvaru obstarávania
IČO
35 815 256
IČ DPH
SK2020259802
DIČ
2020259802
Bankové spojenie EUR
VÚB a.s.
SWIFT (BIC)
SUBASKBX
IBAN
SK85 0200 0000 0000 3110 0012
Bankové spojenie USD
VÚB a.s.
BIC /SWIFT/
SUBASKBX
IBAN/SEPA
SK94 0200 0000 0014 0397 9553
Bankové spojenie EUR
Tatra banka a.s.
BIC /SWIFT/
TATRSKBX
IBAN/SEPA
SK55 1100 0000 0026 4700 0019
Osoba oprávnená zastupovať
Mgr. Zuzana Lomnická, strategický nákupca – senior
Objednávateľa vo veciach zmluvných
Osoba oprávnená zastupovať
Ing. Jozef Krajčovič, vedúci odboru prevádzky
Objednávateľa vo veciach technických
ďalej len „Objednávateľ“
a
2. Dodávateľ

Gratex International, a.s.

Sídlo:
Galvaniho 17/C, 821 04 Bratislava
Akciová spoločnosť zapísaná v Obchodnom registri Okresného súdu Bratislava I.,
Oddiel Sa, vložka číslo 1696/B
Ing. Jozef Kožár, predseda predstavenstva
Splnomocnený zástupca:
Ing. Martin Polek, člen predstavenstva
IČO
35 743 468
IČ DPH
SK2020270604
DIČ
2020270604
Bankové spojenie EUR:
UniCredit Bank Czech republic and Slovakia a.s.
BIC /SWIFT/
IBAN/SEPA
Osoba oprávnená zastupovať
Dodávateľa vo veciach zmluvných
Osoba oprávnená zastupovať
Dodávateľa vo veciach technických
ďalej len „Dodávateľ

UNCRSKBX
SK18 1111 0000 0010 2764 0002
Ing. Jozef Kožár, predseda predstavenstva
Ing. Martin Polek, člen predstavenstva
Ing. Marián Srnka, business development

1 / 12

1.

2.

1.

1.1.

1.2.

2.
3.

4.

5.

6.
6.1.

I.
DEFINÍCIE
Premier support – sa pre účely tejto zmluvy rozumie poskytovanie podporných služieb
softvérového produktu Microsoft Premier support, ktoré sú vykonávané pracovníkmi
spoločnosti Microsoft. Služba zahŕňa konzultačné a poradenské služby, riešenie problémov
s používaním a nastavovaním softvérových produktov.
Človekohodina (MH) - sa pre účely tejto zmluvy rozumie 1 (jedna) hodina, t.j. 60 minút,
strávená 1 (jedným) pracovníkom Dodávateľa/Microsoftu poskytovaním príslušného plnenia
predmetu tejto zmluvy v prospech Objednávateľa.
II.
PREDMET ZMLUVY
Predmetom tejto zmluvy je záväzok Dodávateľa, ako partnera spoločnosti Microsoft,
poskytovať v prospech Objednávateľa za podmienok dohodnutých v tejto zmluve služby
Microsoft Premier Support v rozsahu a za podmienok dohodnutých v tejto zmluve. Podrobná
špecifikácia plnenia predmetu zmluvy je uvedená v Prílohe č. 1 tejto zmluvy. Zmluvné strany
sa dohodli, že plnenie predmetu zmluvy je rozdelené na nasledovné časti:
1. časť - Základná dodávka - poskytovanie služieb Premier support v rozsahu 250
človekohodín, v zmysle špecifikácie uvedenej v Prílohe č. 1 bod 2.1 Tabuľka č.1 a Tabuľka č.2
v priebehu prvého roka platnosti tejto zmluvy.
2. časť - Rámcová dodávka - poskytovanie služieb Premier support v priebehu druhého roka
platnosti tejto zmluvy na základe čiastkových zmlúv (objednávok), vystavených
Objednávateľom súhrnne v rozsahu maximálne 250 človekohodín. Potvrdením o vykonaní
služieb Premier support je protokol o poskytnutí služieb, podpísaný oprávnenou osobou za
Objednávateľa.
Objednávateľ sa zaväzuje za riadne poskytnuté plnenia zaplatiť Dodávateľovi cenu v zmysle
čl. IV. tejto zmluvy.
Zmluvné strany sa dohodli, že plnenie predmetu tejto zmluvy v 1. časti Základná dodávka
podľa bodu 1.1 tohto článku je možné plniť len na základe písomných žiadostí Objednávateľa
doručených Dodávateľovi, ktoré musia obsahovať minimálne tieto náležitosti: presný rozsah
a druh predmetu plnenia podľa Prílohy č. 1 bod 2.1 vrátane počtu požadovaných
človekohodín a lehoty plnenia. Dodávateľ sa zaväzuje bezodkladne, najneskôr do dvoch (2)
pracovných dní odo dňa doručenia žiadosti, akceptovať a potvrdiť každú žiadosť
Objednávateľa doručenú Dodávateľovi v súlade s touto zmluvou na adresu uvedenú v bode 9.
tohto článku. Dňom doručenia akceptovanej žiadosti Objednávateľovi začína plynúť lehota jej
plnenia.
Zmluvné strany sa dohodli, že plnenie predmetu tejto zmluvy v 2. časti Rámcová dodávka
podľa bodu 1.2. tohto článku zmluvy je možné len na základe čiastkových zmlúv, ktoré môžu
byť uzatvorené aj formou objednávky vystavenej zo strany Objednávateľa a akceptovanej zo
strany Dodávateľa za podmienok ustanovených touto zmluvou. Zmluvné strany sa dohodli, že
Objednávateľ je oprávnený vystaviť Dodávateľovi objednávky na poskytnutie predmetu
plnenia podľa bodu 1.2. tohto článku zmluvy v rozsahu podľa svojich potrieb, teda aj
v menšom rozsahu ako je uvedený v bode 1.2. tohto článku. Dodávateľ sa zaväzuje
akceptovať všetky objednávky Objednávateľa vystavené a doručené Dodávateľovi v súlade
s touto zmluvou, a to spôsobom a v lehote podľa bodu 5. tohto článku zmluvy. Pre účely tejto
zmluvy majú pojmy čiastková zmluva a objednávka identický obsah.
Rozsah a druh plnenia podľa bodu 1.2. tohto článku Objednávateľ určí v čiastkovej zmluve,
resp. objednávke, ktorá musí obsahovať minimálne tieto náležitosti:
(i). označenie zmluvných strán,
(ii) presný popis a rozsah predmetu plnenia čiastkovej zmluvy, ktorý má byť na základe
konkrétnej čiastkovej zmluvy poskytnutý,
(iii) cena takéhoto predmetu plnenia čiastkovej zmluvy určená spôsobom dohodnutým v tejto
zmluve,
(iv) termín a miesto plnenia predmetu čiastkovej zmluvy,
(v) dátum a podpis oprávnenej osoby Objednávateľa.
Dodávateľ sa zaväzuje poskytnúť požadované plnenie v rozsahu určenom:
v bode 1.1. tohto článku v termínoch a rozsahu poskytovaných služieb Premier support
písomne dohodnutými a potvrdenými zmluvnými stranami. Zmluvné strany sa dohodli, že

2 / 12

6.2.

7.

8.

9.
10.

1.
2.

3.

1.

2.

3.

4.
5.

záväzok poskytnúť plnenie podľa bodu 1.1. tohto článku vzniká Dodávateľovi nadobudnutím
platnosti a účinnosti tejto zmluvy;
v objednávke, vystavenej v súlade s touto zmluvou podľa bodu 3. a 4. tohto článku, najneskôr
v termíne určenom v objednávke. Zmluvné strany sa dohodli, že záväzok poskytnúť plnenie
na základe objednávky vzniká Dodávateľovi akceptovaním objednávky.
Objednávky obsahujúce dátum a podpis oprávnených osôb Objednávateľa bude Objednávateľ
zasielať Dodávateľovi naskenované na e-mailovú adresu Dodávateľa uvedenú v bode 9. tohto
článku. Dodávateľ sa zaväzuje bezodkladne, najneskôr však do dvoch (2) pracovných dní odo
dňa jej doručenia akceptovať a potvrdiť každú objednávku Objednávateľa vyhotovenú
a doručenú v súlade s touto zmluvou. Dodávateľ akceptuje a potvrdí objednávku tým
spôsobom, že ju podpíše osoba oprávnená konať za Dodávateľa, pričom sa uvedie meno,
priezvisko a podpis oprávnenej osoby, odtlačok pečiatky Dodávateľa a dátum s poznámkou
potvrdzujem. Potvrdenú akceptovanú objednávku je Dodávateľ povinný zaslať
Objednávateľovi naskenovanú na e-mailovú adresu Objednávateľa uvedenú v objednávke.
Neakceptovanie, resp. nepotvrdenie objednávky vyhotovenej Objednávateľom v súlade
s touto zmluvou Dodávateľom sa považuje za podstatné porušenie zmluvných povinností .
V prípade, ak Objednávateľ zašle Dodávateľovi objednávku označenú ako tzv. „elektronická
objednávka“ Dodávateľ nie je povinný objednávku podpísať oprávnenou osobou a opatriť ju
odtlačkom pečiatky Dodávateľa, je však povinný ju do dvoch pracovných dní akceptovať tak,
že zašle Objednávateľovi súhlas s objednávkou prostredníctvom e-mailu na e-mailovú adresu
Objednávateľa uvedeného v objednávke. Neakceptovanie objednávky zo strany Dodávateľa
sa považuje za podstatné porušenie zmluvných povinností.
E-mailová adresa Dodávateľa pre doručovanie objednávok podľa vyššie uvedených bodov je
sales@gratex.com.
V prípade, ak sa zmení e-mailová adresa Dodávateľa určená pre zasielanie objednávky,
Dodávateľ je povinný o tejto zmene bezodkladne, prostredníctvom e-mailu, informovať
Objednávateľa. V prípade zmeny e-mailovej adresy pre zasielanie objednávky nie je nutné
uzatvárať dodatok k tejto zmluve a postačuje e-mailová informácia podľa predchádzajúcej
vety.
III.
MIESTO A TERMÍNY PLNENIA ZMLUVY
Miestom plnenia tejto zmluvy sú prevádzkové priestory Objednávateľa nachádzajúce sa na
adrese sídla Objednávateľa v Bratislave.
Dodávateľ sa zaväzuje poskytovať Objednávateľovi služby plnenia predmetu zmluvy
v zmysle čl. II. bod 1.1. priebežne v prvom roku platnosti zmluvy, v termínoch vzájomne
dohodnutých zmluvným stranami a písomne potvrdených v súlade s čl. II. bod 3. tejto zmluvy.
Termín začatia plnenia služieb podľa čl. II. bod 1.2. do troch (3) pracovných dní odo dňa
potvrdenia objednávky, alebo zmluvnými stranami vzájomne dohodnutom termíne.
IV.
CENA, PLATOBNÉ A FAKTURAČNÉ PODMIENKY
Zmluvné strany sa dohodli na cene za poskytované plnenie predmetu zmluvy v súlade so
zákonom č. 18/1996 Z. z. o cenách v platnom znení. Ceny sú uvedené bez dane z pridanej
hodnoty. K fakturovaným cenám bude uplatnená DPH v zmysle platných právnych predpisov.
Cena za plnenie podľa čl. II. bod 1.1. tejto zmluvy bude fakturovaná raz štvrťročne vo výške
9.375,00 Eur bez DPH (slovom deväťtisíctristosedemdesiatpäť eur) v zmysle Prílohy č. 1 tejto
zmluvy, na začiatku príslušného štvrťroka poskytovania služieb.
Cena za plnenie podľa čl. II. bod 1.2. tejto zmluvy bude fakturovaná vždy po vykonaní a
prevzatí plnenia na základe uzavretej čiastkovej zmluvy (objednávky) a oboma zmluvnými
stranami schváleného preberacieho protokolu. Cena uvedená na faktúre bude určená ako
súčin počtu človekohodín poskytnutých služieb Premier support a jednotkovej ceny
človekohodiny. Jednotková cena človekohodiny je vo výške 155,00 Eur bez DPH (slovom
stopäťdesiatpäť eur). Ak bude v kalendárnom mesiaci uskutočnených viacero plnení,
Dodávateľ môže vystaviť za všetky plnenia jednu súhrnnú faktúru.
Ceny v zmysle bodov 2. a 3. obsahujú všetky náklady súvisiace s poskytovaním plnenia
v zmysle čl. II. tejto zmluvy.
Právo na zaplatenie ceny vzniká Dodávateľovi riadnym a včasným splnením záväzku. Cena sa
uhrádza na základe faktúr vystavených Dodávateľom. Faktúry budú vystavené a uhradené
3 / 12

6.

7.

8.

9.

10.
11.

12.

13.

14.
15.

1.

v mene EURO. Súčasťou každej faktúry musí byť preberací protokol alebo dodací list
potvrdený Objednávateľom, pokiaľ v tejto zmluve nie je uvedené inak.
Faktúra musí obsahovať všetky platným zákonom o DPH stanovené náležitosti a ďalej musí
obsahovať:
- označenie, že ide o faktúru;
- IČO a bankové spojenie oboch zmluvných strán vo forme IBAN/SEPA a BIC /SWIFT/;
- číslo objednávky zaevidovanej v SAPe;
- odpočet uhradených záloh (v prípade existencie záloh);
- sumu celkom k úhrade v mene, v ktorej sa bude uhrádzať.
Faktúra ďalej môže obsahovať:
- číslo zmluvy (vrátane platných dodatkov);
- pečiatku vystavovateľa faktúry;
- miesto plnenia; konštantný symbol;
- dohodnutú formu úhrady;
- meno, podpis a telefonické / e-mailové spojenie zodpovedného pracovníka
vystavovateľa; deň splatnosti faktúry (potrebné uvádzať počet dní od doručenia faktúry).
V prípade, že faktúra nebude obsahovať náležitosti podľa tejto zmluvy, Objednávateľ má právo
vrátiť faktúru v lehote splatnosti bez zaplatenia. Oprávneným vrátením faktúry prestáva plynúť
lehota splatnosti a táto plynie odznova odo dňa doručenia novej (opravenej) faktúry.
Bankové spojenie veriteľa vo forme IBAN/SEPA + SWIFT (BIC), uvedené na faktúre musí byť
zhodné s bankovým spojením dohodnutým v zmluve. V opačnom prípade je dlžník oprávnený
uhradiť fakturovanú sumu na bankové spojenie, uvedené na faktúre, pričom v takom prípade
nezodpovedá za prípadnú škodu, ktorá môže Dodávateľovi v dôsledku nesprávne adresovanej
úhrady vzniknúť. V prípade, ak z takéhoto dôvodu škoda vznikla na ťarchu dlžníka, dlžník má
právo uplatniť si náhradu škody u veriteľa, ktorý škodu spôsobil, a to v plnej výške formou
vystavenej faktúry.
Zmluvné strany sa dohodli, že žiadna zmluvná strana nesmie previesť svoje práva vyplývajúce
z tejto zmluvy bez predchádzajúceho písomného súhlasu druhej zmluvnej strany. Zmluvné
strany sa tiež dohodli, že v prípade vzniku vzájomných pohľadávok, žiadna zmluvná strana
nie je oprávnená vykonať započítanie nároku bez súhlasu druhej zmluvnej strany.
Bankové poplatky Objednávateľa znáša Objednávateľ, bankové poplatky Dodávateľa znáša
Dodávateľ.
Zmluvné strany postupujú pri vysporiadaní svojich daňových povinností podľa právnych
predpisov platných v Slovenskej republike s vylúčením možnosti prevzatia daňovej povinnosti
za obchodného partnera.
Lehota splatnosti faktúr je 60 dní odo dňa ich doručenia druhej zmluvnej strane. Za deň
splnenia peňažného záväzku sa považuje deň odpísania dlžnej sumy z účtu dlžníka
v prospech účtu veriteľa. Pokiaľ posledný deň lehoty splatnosti pripadne podľa slovenského
kalendára na deň pracovného voľna, pokoja alebo sviatok ako deň splnenia peňažného
záväzku bude zmluvným partnerom za rovnako dohodnutých cenových a platobných
podmienok akceptovaný nasledujúci prvý pracovný deň.
Objednávateľ je povinný oznámiť Dodávateľovi všetky údaje potrebné pre vystavenie faktúry,
v zmysle bodu 6 tohto článku zmluvy, ktoré nie sú uvedené v tejto zmluve alebo inak bežne
dostupné (napr. číslo objednávky) minimálne 7 dní pred plánovaným termínom fakturácie.
Vystavené faktúry budú zaslané na adresu sídla Objednávateľa: Slovenský plynárenský
priemysel, a.s., Mlynské nivy 44/a, 825 11 Bratislava.
Obe zmluvné strany vylučujú postúpenie pohľadávky/záväzku bez predchádzajúcej písomnej
dohody.
V.
DAŇOVÉ PODMIENKY
Dodávateľ, ktorý je platiteľom dane v zmysle zákona č. 222/2004 Z.z. o dani z pridanej
hodnoty v znení neskorších predpisov („zákon o DPH“) vyhlasuje, že ku dňu uzavretia zmluvy
u neho nenastali dôvody na zrušenie registrácie pre daň z pridanej hodnoty podľa § 81 ods. 4
písm. b) druhého bodu zákona o DPH a/alebo nie je zverejnený v príslušnom zozname
platiteľov dane z pridanej hodnoty, u ktorých nastali dôvody na zrušenie registrácie vedenom
Finančným riaditeľstvom Slovenskej republiky v zmysle ustanovenia § 69 ods. 14 písm. b) a §
69 ods. 15 zákona o DPH (ďalej aj ako „zoznam DPH platiteľov vedený Finančným
riaditeľstvom Slovenskej republiky“) .

4 / 12

Dodávateľ vyhlasuje, že ku dňu uzavretia zmluvy jeho štatutárny orgán, člen štatutárneho
orgánu alebo spoločník nie je štatutárnym orgánom, členom štatutárneho orgánu alebo
spoločníkom Objednávateľa.
V prípade, ak kedykoľvek po uzavretí zmluvy a pred zánikom zmluvy
a) nastanú u Dodávateľa dôvody na zrušenie registrácie pre daň z pridanej hodnoty podľa
§ 81 ods. 4 písm. b) druhého bodu zákona o DPH a/alebo Dodávateľ bude zverejnený
v príslušnom zozname DPH platiteľov vedenom Finančným riaditeľstvom Slovenskej
republiky, alebo
b) štatutárny orgán, člen štatutárneho orgánu alebo spoločník Dodávateľa sa stane
štatutárnym orgánom, členom štatutárneho orgánu alebo spoločníkom Objednávateľa
okrem prípadu, ak je Dodávateľom spoločnosť, v ktorej má Objednávateľ priamu
majetkovú účasť alebo ak je Dodávateľom spoločnosť, ktorá má priamu majetkovú
účasť v spoločnosti Objednávateľa, alebo
c) vstúpi Dodávateľ do likvidácie, začne sa voči Dodávateľovi konkurzné konanie alebo
reštrukturalizačné konanie,
sa Dodávateľ zaväzuje najneskôr do 3 dní od vzniku tejto skutočnosti písomne oznámiť vznik
tejto skutočnosti Objednávateľovi. V prípade, že Dodávateľ v stanovenej lehote neoznámi
písomne vznik niektorej zo skutočností uvedených v písm. a), b) a c) tohto bodu
Objednávateľovi, je Objednávateľ oprávnený vyúčtovať Dodávateľovi zmluvnú pokutu vo
výške 2.000 Eur. Dodávateľ je povinný Objednávateľom vyúčtovanú zmluvnú pokutu zaplatiť
Objednávateľovi. Zaplatením zmluvnej pokuty nie je dotknutý nárok Objednávateľa na
náhradu vzniknutej škody v celom rozsahu.
V prípade, ak kedykoľvek po uzavretí zmluvy a pred zánikom zmluvy vznikne (nastane)
ktorákoľvek zo skutočností uvedených v písm. a), b) a c) tohto bodu vyššie, má Objednávateľ
právo zadržať z ceny plnenia alebo z častí ceny plnenia fakturovaných Dodávateľom podľa
zmluvy, čiastku vo výške zodpovedajúcej výške dane z pridanej hodnoty uvedenej na
príslušnej faktúre (ďalej aj ako „nevyplatená čiastka z ceny plnenia“). Vo vzťahu k
nevyplatenej čiastke z ceny plnenia sa Objednávateľ nedostáva do omeškania ani sa
nedopúšťa iného porušenia zmluvy, ak nevyplatenú čiastku z ceny plnenia vysporiada alebo
použije podľa ustanovení tohto bodu.
Objednávateľ uhradí Dodávateľovi nevyplatenú čiastku z ceny plnenia bezodkladne po tom,
čo Dodávateľ Objednávateľovi preukáže, že daň z pridanej hodnoty uvedenú na faktúre pre
Objednávateľa podľa zmluvy v plnej výške odviedol príslušnému daňovému úradu.
Ak daňový úrad rozhodnutím uloží Objednávateľovi ako ručiteľovi uhradiť Dodávateľom
nezaplatenú daň z pridanej hodnoty (ďalej aj ako „nezaplatená daň“), Objednávateľ túto
skutočnosť bezodkladne oznámi Dodávateľovi. Dodávateľ je povinný bezodkladne, najneskôr
však do 3 dní odo dňa doručenia oznámenia Objednávateľa podľa predchádzajúcej vety,
poskytnúť Objednávateľovi všetky informácie a dokumenty, na základe ktorých možno uplatniť
námietky voči povinnosti Objednávateľa ako ručiteľa uhradiť daňovému úradu Dodávateľom
nezaplatenú daň. Komunikácia medzi zmluvnými stranami môže byť v tomto prípade
realizovaná e-mailom na adresu Dodávateľa sales@gratex.com a adresu Objednávateľa
dph@spp.sk a zoskenovanými prílohami, na požiadanie je každá zo zmluvných strán
povinná potvrdiť druhej zmluvnej strane príslušné oznámenie písomne. Dokumenty
umožňujúce uplatnenie námietky voči povinnosti Objednávateľa ako ručiteľa uhradiť
daňovému úradu Dodávateľom nezaplatenú daň je Dodávateľ povinný poskytnúť
Objednávateľovi v origináli alebo v notársky overenej kópii.
Ak daňový úrad uloží Objednávateľovi ako ručiteľovi povinnosť uhradiť Dodávateľom
nezaplatenú daň, Objednávateľ je oprávnený použiť nevyplatenú čiastku z ceny plnenia na
úhradu takejto nezaplatenej dane. Objednávateľ ako ručiteľ je oprávnený použiť na úhradu
Dodávateľom nezaplatenej dane na základe rozhodnutia daňového úradu akúkoľvek
nevyplatenú čiastku z ceny plnenia, vrátane nevyplatených čiastok z ceny plnenia z iných
faktúr vystavených Dodávateľom Objednávateľovi, a to aj na základe iných zmlúv uzavretých
medzi Objednávateľom a Dodávateľom. Objednávateľ je oprávnený, nie však povinný,
uplatniť akékoľvek opravné prostriedky proti rozhodnutiu daňového úradu, ktorým
Objednávateľovi ako ručiteľovi uloží zaplatiť Dodávateľom nezaplatenú daň. V prípade
rozhodnutia Objednávateľa o podaní opravného prostriedku je Dodávateľ povinný poskytnúť
Objednávateľovi plnú súčinnosť. O použití príslušnej nevyplatenej čiastky z ceny plnenia na
úhradu Dodávateľom nezaplatenej dane bude Objednávateľ informovať Dodávateľa.
Dodávateľ nemá nárok na vyplatenie nevyplatenej čiastky z ceny plnenia, ktorú Objednávateľ
použil podľa tohto bodu. Objednávateľ je oprávnený postupovať podľa tohto odseku bez
ohľadu na vykonanie oznámení podľa predchádzajúceho odseku.

5 / 12

Ak Objednávateľ ako ručiteľ uhradí daňovému úradu Dodávateľom nezaplatenú daň
a z akéhokoľvek dôvodu nebude pre Objednávateľa možné alebo vhodné použiť na úhradu
nevyplatenú čiastku z ceny plnenia, vzniká Objednávateľovi pohľadávka voči Dodávateľovi vo
výške takto zaplatenej dane (ďalej aj ako „Pohľadávka“). O zaplatení dane z titulu ručenia za
Dodávateľa bez použitia nevyplatenej čiastky z ceny plnenia bude Objednávateľ informovať
Dodávateľa. Vzniknutá Pohľadávka sa stáva splatnou dňom nasledujúcim po dni odpísania
zaplatenej dane z účtu Objednávateľa. Objednávateľ je oprávnený jednostranne si započítať
Pohľadávku proti akejkoľvek pohľadávke alebo pohľadávkam Dodávateľa voči
Objednávateľovi, a to bez ohľadu na skutočnosť, či sú splatné alebo nesplatné. Objednávateľ
je tiež oprávnený vymáhať voči Dodávateľovi zaplatenie Pohľadávky všetkými právnymi
prostriedkami. Pre vylúčenie pochybností platí, že Dodávateľ nie je oprávnený jednostranne si
započítať nevyplatenú čiastku z ceny plnenia proti Pohľadávke ani proti akýmkoľvek iným
pohľadávkam Objednávateľa voči Dodávateľovi a Dodávateľ tiež nie je oprávnený postúpiť
pohľadávku spočívajúcu v nevyplatenej čiastke z ceny plnenia na tretiu osobu bez
predchádzajúceho písomného súhlasu Objednávateľa.
Ustanovenia tohto bodu majú prednosť pred akýmikoľvek odchylnými ustanoveniami zmluvy
a zostávajú zachované aj v prípade zániku zmluvy, týmto zmluvné strany vylučujú vo vzťahu
k tomuto bodu aplikovateľnosť ustanovenia § 273 ods. 2 Obchodného zákonníka. zmluvné
strany výslovne vylučujú oprávnenie Dodávateľa ako dlžníka podľa ustanovenia § 309
Obchodného zákonníka na uplatnenie námietok voči Objednávateľovi ako ručiteľovi, ak
Objednávateľ ako ručiteľ uhradí z titulu ručenia daň nezaplatenú Dodávateľom ako dlžníkom
bez vedomia Dodávateľa.

1.

2.

3.

4.

5.

6.
7.

8.

VI.
PRÁVA A POVINNOSTI ZMLUVNÝCH STRÁN
Dodávateľ je povinný plniť túto zmluvu prostredníctvom vhodného a odborne
vysokokvalifikovaného personálu spoločnosti Microsoft. Dodávateľ zároveň potvrdzuje, že je
partnerom spoločnosti Microsoft a je oprávnený poskytovať predmet plnenia tejto zmluvy.
Objednávateľ má právo pred každým plnením overiť člena personálu na poskytovanie
predmetu zmluvy. Objednávateľ má právo v odôvodnených prípadoch jednotlivých členov
personálu Dodávateľa odmietnuť a požadovať odborne vyhovujúceho špecialistu.
Porušenie bodu 1. tohto článku, ak Dodávateľ neposkytne služby špecialistu spoločnosti
Microsoft, zo strany Dodávateľa predstavuje hrubé porušenie tejto zmluvy. Objednávateľ má
v tomto prípade právo odstúpiť od tejto zmluvy a požadovať zaplatenie zmluvnej pokuty vo
výške 1 000,- Eur.
Dodávateľ je povinný na písomné požiadanie Objednávateľa preukázať zabezpečenie služby
podľa čl. II. bod 1 tejto zmluvy pre Objednávateľa u spoločnosti Microsoft. Dodávateľ je
povinný preukázať zabezpečenia služby podľa predchádzajúcej vety do 5 pracovných dní od
doručenia písomnej požiadavky. Nesplnenie tejto požiadavky sa považuje za podstatné
porušenie zmluvných povinností.
Objednávateľ je povinný poskytnúť Dodávateľovi riadne a včas súčinnosť, nevyhnutne
potrebnú na splnenie predmetu tejto zmluvy. Objednávateľ je povinný umožniť Dodávateľovi
prístup do miesta plnenia predmetu zmluvy. Dodávateľ sa zaväzuje, že pri realizácii plnenia
nebude v neprimeranej miere zasahovať do prevádzkovej činnosti Objednávateľa.
Zmluvné strany sa dohodli, že ak jedna zo zmluvných strán bude mať vedomosť o akejkoľvek
skutočnosti alebo okolnosti, ktorá by mohla mať priamo alebo nepriamo vplyv na plnenie
predmetu zmluvy, je táto zmluvná strana povinná bez zbytočného odkladu o tejto skutočnosti
alebo okolnosti informovať druhú zmluvnú stranu.
Dodávateľ sa zaväzuje, že dodané plnenie bude aj v súlade s platnými všeobecne záväznými
právnymi predpismi Slovenskej republiky, inak zodpovedá Objednávateľovi za škodu.
Dodávateľ nebude v omeškaní, ak jeho záväzok na plnenia a/alebo činnosti podľa tejto zmluvy
nemohol byť riadne a včas splnený preto, že Objednávateľ mu riadne a včas neposkytol
súčinnosť povinnú podľa tejto zmluvy.
Dodávateľ sa zaväzuje
a. dodržiavať právne predpisy na zaistenie BOZP a PO; dodržiavať ostatné predpisy,
zásady bezpečnej práce, zásady ochrany zdravia pri práci a zásady bezpečného
správania na pracoviskách Objednávateľa, určené pracovné postupy a interné pokyny
Objednávateľa na zaistenie BOZP a PO, s ktorými bol preukázateľne oboznámený,
b. vykonávať iba práce, obsluhovať iba stroje a zariadenia a používať látky, ktoré sú
určené špecifikáciou predmetu zmluvy a ktoré neohrozujú zamestnancov
Objednávateľa,
6 / 12

c.

9.
10.

11.

12.
13.

1.

2.

3.

1.

2.

1.

v súvislosti s plnením zmluvy náležite inštalovať, používať a udržiavať bezpečnostné a
ochranné zariadenia nevyhnutné pre ochranu zamestnancov Objednávateľa,
d. plniť predmet zmluvy iba zamestnancami a osobami, konajúcimi v jeho mene, ktorým bol
Objednávateľom udelený súhlas na vstup do jeho objektov.
Dodávateľ je povinný zabezpečiť pohyb svojich zamestnancov a ďalších osôb, konajúcich
v jeho mene len na pracoviskách a priestoroch súvisiacich s plnením predmetu tejto zmluvy.
Osobou poverenou konať vo veciach realizácie predmetu zmluvy za Objednávateľa je:
Ľubomír Farský tel. číslo: +421 2 6262 3337 e-mail: lubomir.farsky@spp.sk (osoba
poverená za Objednávateľa), alebo v prípade jeho neprítomnosti, nimi vopred písomnou
formou poverená osoba. Poverenie inej osoby bude písomne oznámené osobe poverenej
Dodávateľom.
Osoba poverená za Objednávateľa je oprávnená v mene Objednávateľa:
a) dohodovať podmienky realizácie predmetu tejto zmluvy,
b) zabezpečovať poskytovanie súčinnosti Objednávateľa,
c) schvaľovať preberacie protokoly alebo dodacie listy.
Osobou poverenou konať vo veciach realizácie predmetu zmluvy za Dodávateľa je: Marián
Srnka, tel. číslo: +421 905 813 269, e-mail: msrnka@gratex.com (osoba poverená za
Dodávateľa), alebo ním vopred písomnou formou poverená osoba. Poverenie inej osoby bude
písomne oznámené osobe poverenej za Objednávateľa.
Osoba poverená za Dodávateľa je oprávnená v mene Dodávateľa:
a) dohodovať podmienky realizácie predmetu tejto zmluvy
b) podpisovať preberacie protokoly alebo dodacie listy.
Zmluvné strany môžu kedykoľvek zmeniť nimi poverenú osobu. Zmena je voči druhej zmluvnej
strane účinná odo dňa doručenia písomného oznámenia o zmene poverenej osoby.
Zmluvné strany môžu kedykoľvek zmeniť, alebo doplniť nimi dohodnuté kontaktné čísla
a adresy. Zmena voči druhej zmluvnej strane je účinná odo dňa doručenia písomného
oznámenia o zmene kontaktných údajov.
VII.
ZODPOVEDNOSŤ ZA VADY A ZÁRUKA
Dodávateľ zodpovedá za bezchybné vykonávanie služieb, tvoriacich predmet plnenia tejto
zmluvy, ako aj za to, že tieto služby vykonáva v súlade so všeobecne záväznými právnymi
predpismi Slovenskej republiky a technickými normami.
Dodávateľ poskytuje na vykonané služby/plnenia záruku v dĺžke trvania 12 mesiacov. Záručná
doba začína plynúť odo dňa prevzatia výsledku plnenia Objednávateľom. Počas záručnej
doby vzniká Objednávateľovi právo požadovať a Dodávateľovi povinnosť bezplatne odstrániť
vzniknuté vady bez ďalšej úhrady nákladov.
Objednávateľ je povinný u Dodávateľa písomne reklamovať vadu poskytnutého plnenia bez
zbytočného odkladu po jej zistení najneskôr do konca platnosti záruky na vykonané
služby/plnenia podľa bodu 2. tohto článku. Dodávateľ je povinný začať s odstraňovaním
reklamovanej vady bez zbytočného odkladu a zabezpečiť jej odstránenie bez zbytočného
odkladu alebo v dobe, dohodnutej zmluvnými stranami, podľa závažnosti a rozsahu vady.
VIII.
ZODPOVEDNOSŤ ZA ŠKODU
Ak poruší jedna zmluvná strana svoje povinnosti alebo akýkoľvek záväzok, vyplývajúci z tejto
zmluvy je povinná nahradiť škodu tým spôsobenú druhej zmluvnej strane. Za škodu sa
považuje skutočná škoda, ušlý zisk a náklady vzniknuté poškodenej zmluvnej strane
v súvislosti so škodovou udalosťou.
Zmluvná strana, ktorá porušila svoju povinnosť alebo akýkoľvek záväzok, vyplývajúci z tejto
zmluvy, sa môže zbaviť zodpovednosti na náhradu škody, ak preukáže, že k porušeniu
povinnosti alebo akéhokoľvek záväzku, vyplývajúceho z tejto zmluvy, došlo v dôsledku
okolností vylučujúcich zodpovednosť, v zmysle §374 Obchodného zákonníka.
IX.
ZMLUVNÉ SANKCIE
V prípade omeškania Dodávateľa s plnením služieb Premier support - Základná dodávka
v zmysle čl. II. bod 1.1. tejto zmluvy v rozsahu a termínoch uvedených a potvrdených v
žiadostiach v zmysle čl. II. bod 3. tejto zmluvy, je Objednávateľ oprávnený fakturovať
7 / 12

2.

3.

4.

5.

1.

2.

3.

4.

5.

6.

Dodávateľovi zmluvnú pokutu vo výške 2 % z ceny služby na základe príslušnej žiadosti, ktorej
sa omeškanie alebo porušenie zmluvných povinností týka, a to za každý deň omeškania a za
každé neplnenie, resp. porušenie povinností zvlášť. Cena služby pre určenie výpočtu zmluvnej
pokuty predstavuje súčin počtu človekohodín v zmysle príslušnej žiadosti a ceny 1
človekohodiny vo výške 150,- Eur.
V prípade omeškania Dodávateľa s poskytnutím služieb Premier support – Rámcová dodávka
v zmysle čl. II. bod 1.2. tejto zmluvy v termíne uvedenom v čl. III. bod 3. tejto zmluvy alebo
dohodnutom zmluvnými stranami v príslušnej objednávke, je Objednávateľ oprávnený
fakturovať Dodávateľovi zmluvnú pokutu vo výške 2 % z celkovej ceny objednávky, s plnením
ktorej je Dodávateľ v omeškaní, a to za každý, aj začatý deň omeškania.
V prípade omeškania so splnením peňažného záväzku je veriteľ oprávnený fakturovať
dlžníkovi úrok z omeškania maximálne vo výške 0,02% z dlžnej sumy za každý deň
omeškania.
V prípade omeškania Objednávateľa s poskytnutím požadovanej súčinnosti pre Dodávateľa,
sa predlžuje termín plnenia o dobu trvania omeškania Objednávateľa s poskytnutím
súčinnosti.
Uplatnením nároku na zaplatenie zmluvnej pokuty nie je dotknutý nárok na náhradu škody,
prevyšujúci výšku zmluvnej pokuty.
X.
OCHRANA DÔVERNÝCH INFORMÁCIÍ
Zmluvné strany sú si vedomé toho, že v rámci plnenia Zmluvy môžu oni alebo ich zamestnanci
či zmluvní partneri, získať vedomou činnosťou druhej zmluvnej strany alebo jej opomenutím
prístup k dôverným informáciám tejto druhej zmluvnej strany.
Dodávateľovi môže Objednávateľ počas plnenia predmetu tejto Zmluvy umožniť prístup k
informačným systémom a softvérovým aplikáciám Objednávateľa s databázami obsahujúcimi
osobné údaje, ktoré súvisia s výkonom jeho dohodnutých pracovných činností, na základe
určených alebo sprístupnených prístupových práv v rozsahu potrebnom na splnenie predmetu
plnenia tejto Zmluvy.
Pre plnenie predmetu zmluvy nie je potrebný a Dodávateľ ani nebude využívať náhľad,
prehliadanie alebo akýkoľvek iný spôsob spracúvania osobných údajov alebo databáz
osobných údajov, sprístupnenie a využívanie testovacej vzorky osobných údajov poskytnutej
Objednávateľom, z priestorov Objednávateľa Dodávateľ nevynesie, nezhotoví kópiu záznamu
a bez predchádzajúceho súhlasu určeného zamestnanca Objednávateľa neodpojí záznamové,
zberné alebo archívne zariadenie obsahujúce osobné údaje v majetku Objednávateľa.
Dôvernou informáciou sa rozumie každá informácia, ktorú označuje zmluvná strana, ktorá
informáciu poskytuje, ako dôvernú, vrátane informácií, týkajúcich sa jej výskumu, vývoja,
know-how, obchodných údajov, osobných údajov zamestnancov alebo údajov o produktoch,
materiáloch a metodológiách, vlastnených príslušnou zmluvnou stranou, vrátane know-how.
Zmluvné strany sa zaväzujú, že zabezpečia dostatočné a preukázateľné poučenie pre všetky
osoby, ktoré sa na ich strane budú zúčastňovať na plnení tejto Zmluvy, o podstate dôvernej
informácie v zmysle tejto Zmluvy a nevyhnutnosti jej utajenia v súlade s touto Zmluvou,
a o povinnosti mlčanlivosti pri prípadnom oboznámení sa s osobnými údajmi v majetku
Objednávateľa podľa zákona č. 122/2013 Z.z. o ochrane osobný údajov. Prístup k dôverným
informáciám bude obmedzený na tých zamestnancov zmluvnej strany, ktoré tieto informácie
potrebujú poznať na účely a v rozsahu, vymedzenom touto Zmluvou. Zmluvné strany sú
povinné zabezpečiť, aby záväzok utajenia dôverných informácií a o povinnosti mlčanlivosti pri
oboznámení sa s osobnými údajmi v majetku Objednávateľa podľa zákona č. 122/2013 Z.z.
o ochrane osobných údajov v zmysle tejto Zmluvy prevzali všetky osoby, ktoré sú odlišné od
samotných zmluvných strán a ktoré sa budú zúčastňovať na plnení tejto Zmluvy. Splnenie tejto
povinnosti je príslušná zmluvná strana povinná preukázať, ak ju o to druhá zmluvná strana
požiada.
Zmluvné strany sa zaväzujú zaobchádzať s dôvernými informáciami ako s predmetom
obchodného tajomstva, najmä uchovávať ich v tajnosti a zabezpečiť vykonanie všetkých
právnych a technických opatrení, zabraňujúcich ich neoprávnenému sprístupneniu tretej osobe
či ich zneužitiu, a to v rozsahu a spôsobom primeraným stupňu utajenia príslušnej dôvernej
informácie a jej zrejmému významu, alebo významu, ktorý tejto dôvernej informácii zreteľne
priradí tá zmluvná strana, ktorej príslušná dôverná informácia prislúcha.
Zmluvné strany môžu poskytnúť tieto dôverné informácie len svojim zamestnancom alebo
zmluvným partnerom v rozsahu nutnom pre riadne plnenia tejto Zmluvy, pri súčasnej realizácii
8 / 12

7.

1.
2.

3.

4.

5.

6.

7.

1.

vyššie uvedených opatrení. Dôverné informácie nesmú byť kopírované alebo reprodukované
bez písomného súhlasu zmluvnej strany, ktorá tieto informácie poskytla.
V prípade preukázateľného porušenia povinností, uvedených v tomto článku zmluvy, je
poškodená zmluvná strana oprávnená uplatniť si nárok na zaplatenie zmluvnej pokuty vo
výške 3.300,- EUR, za každé porušenie povinnosti zvlášť.
XI.
TRVANIE A UKONČENIE ZMLUVY
Táto zmluva sa uzatvára na dobu určitú - 2 (dva) roky od nadobudnutia jej platnosti a účinnosti
tejto zmluvy.
Táto zmluva nadobúda platnosť a účinnosť dňom podpísania oprávnenými zástupcami oboch
zmluvných strán, ustanovenia osobitných predpisov tým nie sú dotknuté. Objednávateľ je
oprávnený požadovať od Dodávateľa uzavretie čiastkovej zmluvy, resp. objednávky do
posledného dňa trvania platnosti tejto zmluvy. Čiastkové zmluvy, resp. objednávky vystavené
Objednávateľom a potvrdené Dodávateľom do posledného dňa trvania platnosti zmluvy, budú
zrealizované/poskytnuté na základe podmienok tejto zmluvy.
Táto zmluva alebo príslušná čiastková zmluva môže byť pred uplynutím doby jej platnosti
ukončená:
a) písomnou dohodou zmluvných strán, alebo
b) zánikom niektorej zo zmluvných strán bez právneho nástupcu, alebo
c) výpoveďou podľa bodu 4 tohto článku, alebo
d) odstúpením podľa podmienok dohodnutých v tejto zmluve.
Objednávateľ je oprávnený ukončiť platnosť tejto zmluvy v rozsahu Rámcovej časti plnenia
podľa čl. II. bod 1.2. tejto zmluvy písomnou výpoveďou bez uvedenia dôvodov s
jednomesačnou výpovednou dobou. Výpovedná doba začína plynúť prvým dňom mesiaca
nasledujúceho po mesiaci, v ktorom bola výpoveď doručená Dodávateľovi.
Objednávateľ je oprávnený odstúpiť od tejto zmluvy alebo čiastkovej zmluvy v prípade
podstatného porušenia zmluvných povinností Dodávateľa. Za podstatné porušenie zmluvných
povinností Dodávateľa sa považujú porušenia, ktoré sú ako podstatné v tejto zmluve výslovne
uvedené a zároveň ak:
a. Dodávateľ bude v omeškaní s akýmkoľvek plnením predmetu tejto zmluvy alebo
akýmkoľvek plnením čiastkovej zmluvy o viac ako 30 kalendárnych dní, alebo,
b. Dodávateľ poruší akúkoľvek inú zmluvnú povinnosť, pričom k jej náprave nedôjde ani po
uplynutí dodatočnej primeranej lehoty v trvaní najmenej 10 kalendárnych dní poskytnutej
Objednávateľom na odstránenie tohto porušenia, okrem povinností uvedených v čl. VII.,
kde sa za primeranú považuje rovnaká lehota, ako vyplýva z porušenej povinnosti.
Dodávateľ je oprávnený odstúpiť od tejto zmluvy alebo čiastkovej zmluvy v prípade ak:
a. Je Objednávateľ v omeškaní s plnením svojej povinnosti uhradiť cenu plnenia a/alebo jej
časť, alebo akékoľvek peňažné plnenia a/alebo jeho časť, na ktoré má Dodávateľ nárok
v súlade s touto zmluvou, čiastkovou zmluvou a ich prílohami, a túto povinnosť nesplní
ani v dodatočnej lehote 30 kalendárnych dní,
b. Objednávateľ bezdôvodne neposkytne súčinnosť a/alebo nesplní povinnosť definovanú
v tejto zmluve, čiastkovej zmluve a ich prílohách, a to ani v dodatočne primeranej lehote
na to poskytnutej Dodávateľom, ktorá nesmie byť kratšia ako 30 dní.
Právne účinky odstúpenia od tejto zmluvy alebo čiastkovej zmluvy nastávajú dňom doručenia
písomného oznámenia o odstúpení druhej zmluvnej strane.
XII.
RIEŠENIE SPOROV
Zmluvné strany sa zaväzujú, že v prípade sporov o obsah a plnenie tejto zmluvy vynaložia
všetko úsilie, ktoré je možné od nich spravodlivo požadovať, k tomu, aby tieto spory boli
vyriešené cestou zmieru, najmä, aby boli odstránené okolnosti vedúce k vzniku práva od
zmluvy odstúpiť alebo okolností spôsobujúcich jej neplatnosť. Za týmto účele je každá zo
zmluvných strán oprávnená vyzvať druhú zmluvnú stranu na rokovanie a druhá zmluvná
strana je povinná sa takéhoto rokovania zúčastniť prostredníctvom osôb oprávnených konať
v jej mene, a to tak, aby sa rokovanie uskutočnilo najneskôr do 30 dní odo dňa doručenia
výzvy druhej zmluvnej starne na účasť na rokovaní.

9 / 12

2.

1.

2.

3.

4.

V prípade, ak sa postupom podľa predchádzajúceho odseku nepodarí dosiahnuť dohodou
o urovnaní sporu zmierlivou cestou, je každá zo zmluvných strán oprávnená podať žalobu na
príslušný všeobecný súd SR.
XIII.
ZÁVEREČNÉ USTANOVENIA
Právne vzťahy touto zmluvou alebo čiastkovými zmluvami neupravené a ich právne dôsledky
vrátane otázok platnosti tejto zmluvy sa riadia právnym poriadkom Slovenskej republiky, najmä
zákonom č. 513/1991 Zb. Obchodný zákonník v platnom znení.
V prípade, že by sa niektoré ustanovenia tejto zmluvy stali neplatnými alebo neúčinnými, alebo
ak by sa v dôsledku legislatívnych zmien dostali niektoré z ustanovení tejto zmluvy do rozporu
s platným právnym poriadkom Slovenskej republiky, nie je týmto dotknutá platnosť a účinnosť
zostávajúcich ustanovení tejto zmluvy. Namiesto neplatného alebo neúčinného ustanovenia
platia za zmluvne dohodnuté tie ustanovenia, ktoré sa svojim zmyslom a účelom neplatnému
alebo neúčinnému ustanoveniu zmluvy najviac približujú.
Pokiaľ nie je v tejto zmluve výslovne uvedené inak, túto zmluvu je možné zmeniť len po
vzájomnej dohode zmluvných strán formou písomného dodatku očíslovaného podľa poradia
jeho prijatia podpísaného oprávnenými zástupcami oboch zmluvných strán.
Zmluvné strany sa dohodli, že pre účely tejto zmluvy sa za doručenú písomnosť bude
považovať (ak doručenie nenastane preukázateľne skôr):
-

5.
6.
7.

písomnosť odoslaná e-mailom na adresu kontaktnej osoby druhej zmluvnej strany –
najbližší pracovný deň nasledujúci po dni odoslania písomnosti,
- písomnosť odoslaná poštovou prepravou – uplynutím lehoty 3 pracovných dní odo
dňa uloženia neprevzatej písomnosti na pošte, alebo
- dňom odmietnutia prevzatia doručovanej písomnosti.
Pokiaľ nie je v tejto zmluve výslovne uvedené inak, pod pojmom písomne sa rozumie
vyhotovenie a doručenie dokumentu buď v listinnej alebo elektronickej forme.
Táto zmluva vrátane príloh je vyhotovená v štyroch (4) rovnopisoch v slovenskom jazyku, pre
každú zmluvnú stranu po dva (2) rovnopisy.
Zmluvné strany vyhlasujú, že si túto zmluvu prečítali a porozumeli jej obsahu, ktorý zodpovedá
ich skutočnej, vážnej a slobodnej vôli, čo potvrdzujú vlastnoručnými podpismi osôb
oprávnených konať v ich mene. Podpisom zmluvy zmluvné strany zároveň potvrdzujú
prevzatie nasledovných príloh, ktoré sú neoddeliteľnou súčasťou tejto zmluvy.
Príloha č. 1 Špecifikácia predmetu zmluvy a cena

Za Objednávateľa:

Za Dodávateľa:

V Bratislave dňa ........................

V Bratislave dňa ........................

.......................................................
Mgr. Zuzana Lomnická
strategický nákupca - senior

.......................................................
Ing. Jozef Kožár
predseda predstavenstva

.......................................................
JUDr. Adriana Khandlová
vedúca útvaru obstarávania

.......................................................
Ing. Martin Polek
člen predstavenstva

10 / 12

Príloha č. 1 –Špecifikácia predmetu zmluvy a cena

SLUŽBY PODPORY MICROSOFT PREMIER SUPPORT
1. Služba Microsoft Premier Support zahŕňa:

•
•
•

Reaktívne služby - riešenie incidentov, podpora pri riešení otázok a problémov
Proaktívne služby - konzultačné služby a poradenstvo
TAM - riadenie podpory zákazníka

Požadované služby v rámci MS Premier Support môžu prepredávať aj vybraní partneri, ale poskytuje
ich lokálne zastúpenie Microsoft, ktoré má prístup k potrebnému know-how, dostupnému iba
interným kapacitám Microsoftu. Služby budú využité pri plánovaných zmenách v IT prostredí SPP
a podpore priamo pracovníkmi Microsoftu, čo umožní úspešnú realizáciu zmien bez narušenia
prevádzky.
Rovnako má Microsoft prístup k informáciám chráneným autorským zákonom, ktoré súvisia
s produktmi Microsoft, uvedenými v nasledujúcej tabuľke.

2. Rozsah predmetu:
1. rok – Základná dodávka - 250 MH;
2. rok – Rámcová dodávka – referenčný rámec 250 MH.
MH – človekohodina
2.1 Základná dodávka -1. rok poskytovania služby Microsoft Premier Support
V rámci dodávanej služby Microsoft Premier Support musí byť zameranie hlavne na oblasti v nižšie
uvedenej Tabuľke č. 1:
Tabuľka č. 1
Aktivity
Migrácia Exchange
Príprava migrácie SQL
Migrácia DHCP/RADIUS
Monitoring výkonu SQL
Update Sharepoint
Migrácia DMZ domény
Inštalácia Sharepoint

Proaktívne
služby

Reaktívne
služby

TAM

SPOLU

80
24
24
24
8
8
32

17
5
5
1
1
1
6

4
2
2
2
1
1
2

101
31
31
27
10
10
40

200

36

14

250

Reaktívne služby: pre jednotlivé oblasti podpora pri doladení po upgrade, podpora riešenia
neštandardných stavov,...
TAM - pridelený Manažér dodávky služby Microsoftu (Service delivery manager) zo spoločnosti
Microsoft

11 / 12

V rámci Microsoft Premier Support predpokladáme, že jednotlivé služby budú kapacitne rozdelené
nasledovne (podľa aktuálnych potrieb sa rozdelenie celkového počtu hodín môže modifikovať) ako je
uvedené v Tabuľke č. 2 pre 1. rok poskytovania služby Microsoft Premier Support:
Tabuľka č. 2
MS Premier
Komponent
Popis
Standard
Know - how transfer
Proaktívne služby zamerané na kontrolu stavu
infraštruktúry
200
Proaktívne služby Workshopy zamerané na základné technológie
Asistenčná podpora
On-Site support
Možnosť dokúpiť hodiny
36
Hodiny na riešenie problémov
Podpora pre kritické situácie
Rýchle podporné služby u zákazníka
Reaktívne služby Pravidelné reporty
Určený špecialista pre podporu
X
Vyhradená podpora
X
Možnosť dokúpiť hodiny
Profilácia zákazníka a reporty
Organizácia a plánovanie zdrojov
14
Transfer vedomostí a školenia
Riadenie podpory Pravidelné reporty
zákazníka (TAM)
Úroveň podpory
Vyhradená
Manažovanie eskalácie problémov
24x7
Manažovanie služieb poskytovaných u zákazníka
Zahrnuté
TechNet
X
Informačné služby
MS Premier Online
Celkom hodín
250
Cena za 1 človekohodinu bez DPH

150,00 Eur

Cena za 250 človekohodín bez DPH

37.500,00 Eur

2.2 Rámcová dodávka - 2. rok poskytovania služby Microsoft Premier Support
Jednotlivé služby budú poskytované na základe objednávky (čiastkovej zmluvy), v ktorej bude
špecifikovaný požadovaný počet MH.
Maximálny rozsah rámcovej dodávky služieb je 250 MH.
Cena za jednu človekohodinu (MH) rámcovej dodávky je 155,00 Eur bez DPH.

12 / 12

