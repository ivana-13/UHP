ZMLUVA O SPROSTREDKOVANÍ
SPRACÚVANIA OSOBNÝCH ÚDAJOV

uzatvorená podľa
čl. 28 Nariadenia EU parlamentu a Rady (EU) 2016/679 a § 34 Zákona č. 18/2018 o ochrane
osobných údajov a o zmene a doplnení niektorých zákonov
Zmluvné strany
Názov:
So sídlom :
IČO :
Bankové spojenie :
Číslo účtu :
V zastúpení :

Štátna vedecká knižnica v Banskej Bystrici
Lazovná 9, 975 58 Banská Bystrica
35987006
Štátna pokladnica
SK7081800000007000239822
PhDr. Blanka Snopková, PhD., riaditeľka

(ďalej len Prevádzkovateľ)
a
Obchodné meno:
APIS spol. s r.o.
Sídlo:
Lazovná 12, 974 01 Banská Bystrica
IČO:
30222575
IČ DPH:
SK2020451807
Bankové spojenie:
TATRA BANKA a.s.
V zastúpení:
Ing. Martin Štubian
Zapísaný v Obchodnom registri Okresného súdu Banská Bystrica, oddiel: Sro, vložka č.: 146/S.
(ďalej len Sprostredkovateľ)

Čl. 1.
Predmet zmluvy
1. Touto zmluvou Prevádzkovateľ poveruje Sprostredkovateľa spracúvaním osobných údajov
dotknutých osôb v mene Prevádzkovateľa.
2. Predmetom tejto zmluvy je záväzok Spracovateľa spracúvať osobné údaje dotknutých osôb
v rozsahu stanovenom v tejto zmluve spôsobom uvedeným v Nariadení EU parlamentu a Rady
(EU) 2016/679 (ďalej len „GDPR“) a v zákone č. 18/2018 Z.z o ochrane osobných údajov
a o zmene a doplnení niektorých zákonov (ďalej len „Zákon“).

Čl. 2.
Prehlásenie Sprostredkovateľa
Sprostredkovateľ prehlasuje, že:
a. si je vedomý, že sa na neho vzťahuje Zákon a GPDR, a to bez ohľadu na to, či sa spracúvanie
osobných údajov vykonáva na území Slovenskej republiky alebo mimo územia Slovenskej
republiky,
b. si je vedomý, že sa na neho vzťahujú obmedzenia uvedené v § 30 Zákona, ako aj práva
a povinnosti uvedené v § 31 a nasl. Zákona,

1

c. poskytuje dostatočné záruky na prijatie primeraných technických a organizačných opatrení
tak, aby spracúvanie osobných údajov spĺňalo požiadavky Zákona a aby sa zabezpečila
ochrana práv dotknutej osoby.
d. si je vedomý, že nesmie poveriť spracúvaním osobných údajov ďalšieho sprostredkovateľa
bez predchádzajúceho osobitného písomného súhlasu prevádzkovateľa alebo všeobecného
písomného súhlasu prevádzkovateľa. Sprostredkovateľ je povinný vopred informovať
prevádzkovateľa o poverení ďalšieho sprostredkovateľa, ak sa poverenie vykonalo na základe
všeobecného písomného súhlasu.
e. je schopný zaručiť bezpečnosť spracúvaných osobných údajov pred ich poškodením,
zničením, stratou, zmenou, neoprávneným prístupom a sprístupnením, poskytnutím alebo
zverejnením, ako aj pred akýmikoľvek inými neprípustnými spôsobmi spracúvania prijatými
bezpečnostnými opatreniami zodpovedajúcim spôsobu spracúvania osobných údajov, pričom
berie do úvahy najmä použiteľné technické prostriedky, dôvernosť a dôležitosť spracúvaných
osobných údajov, ako aj rozsah možných rizík, ktoré sú spôsobilé narušiť bezpečnosť alebo
funkčnosť informačného systému.

Čl. 3.
Trvanie zmluvy
1. Táto zmluva sa uzatvára na dobu neurčitú, na obdobie od podpisu tejto zmluvy do písomného
ukončenia poverenia na spracovanie osobných údajov.
2. Dňom, od ktorého je Sprostredkovateľ oprávnený začať so spracúvaním osobných údajov v mene
prevádzkovateľa sa rozumie deň podpísania tejto zmluvy.
3. Zmluva môže byť vypovedaná ktoroukoľvek zo zmluvných strán, výpovedná lehota je 2 mesiace
od doručenia písomnej žiadosti o vypovedanie zmluvy ktoroukoľvek zmluvnou stranou.
4. Zmluva môže byť jednostranne okamžite vypovedaná zo strany prevádzkovateľa v prípade
zistenia porušenia Zákona alebo GDPR. Takéto vypovedanie zmluvy musí byť neodkladne
doručené sprostredkovateľovi v písomnej podobe. Oznamovacia povinnosť vyplývajúca
zo Zákona tým nie je dotknutá.
5. V prípade vypovedania zmluvy platia ustanovenia o mlčanlivosti v zmysle Zákona.

Čl. 4.
Účel a rozsah spracúvania osobných údajov
1. Účelom spracúvania osobných údajov sa rozumie vopred jednoznačne vymedzený alebo
ustanovený zámer spracúvania osobných údajov, ktorý sa viaže na určitú činnosť.
2. Povaha a účel spracúvania osobných údajov Prevádzkovateľa je zabezpečenie:
 personálnej agendy
 administrácia prístupového a dochádzkového informačného systému
3. Primárnym právnym základom spracovania osobných údajov je:
 § 13 ods. 1 písm. a) a f), t. j. súhlas dotknutej osoby (a) a spracúvanie osobných údajov je
nevyhnutné na účel oprávnených záujmov prevádzkovateľa (f), pričom oprávneným záujmom
je záujem na riadnom fungovaní prístupového / dochádzkového systému, jeho údržba, servis
a aktualizácia.
4. Sekundárnym právnym základom spracovania osobných údajov je najmä:
 zákon č. 311/2001 Z. z. Zákonník práce v znení neskorších predpisov
 zákon č. 5/2004 Z. z. o službách zamestnanosti a o zmene a doplnení niektorých zákonov v
znení neskorších predpisov
 zákon č. 462/2003 Z. z. o náhrade príjmu pri dočasnej pracovnej neschopnosti zamestnanca a
o zmene a doplnení niektorých zákonov v znení neskorších predpisov
 zákon č. 124/2006 Z. z. o bezpečnosti a ochrane zdravia pri práce a o zmene a doplnení
niektorých zákonov v znení neskorších predpisov
 zákon č. 18/2018 Z. z. o ochrane osobných údajov a o zmene a doplnení niektorých zákonov
5. Zoznam osobných údajov, ktoré sa budú spracúvať:

2

a.
b.
c.
d.
e.
f.
g.

meno, priezvisko a titul,
pohlavie,
údaje o odpracovanom čase,
údaje o pracovnej neschopnosti,
zaradenie v organizačnej štruktúre a deň začiatku výkonu pracovnej činnosti,
údaje o čerpaní materskej dovolenky a rodičovskej dovolenky,
iné údaje podľa povahy systému a potreby

6. Sprostredkovateľ bude spracúvať osobné údaje v informačnom systéme (Patrol, Visitor, web Box,
Luxdoor, Apetit).
7. Bezpečnostné opatrenia k informačnému systému má sprostredkovateľ prijaté v smernici SM
2018-1: Vnútropodnikové pravidlá ochrany osobných údajov.
8. Kategórie dotknutých osôb:
a. Zamestnanci
9. Doba spracúvania osobných údajov je stanovená v osobitných predpisoch. Osobné údaje, ktoré sú
nepotrebné, sprostredkovateľ vráti prevádzkovateľovi, alebo dotknutej osobe, resp. ich zlikviduje,
ak sa ďalej nebudú využívať. Doba uchovávania osobných údajov:
 5 rokov v prípade údajov vyplývajúcich zo zmluvy.

Čl. 5.
Povinnosti Sprostredkovateľa
1. Sprostredkovateľ je povinný osobné údaje spracúvať v mene prevádzkovateľa výlučne za účelom
zhotovenia zákonom predpísaných podkladov.
2. Sprostredkovateľ je pri spracúvaní osobných údajov povinný najmä:
a. spracúvať osobné údaje len na základe písomných pokynov prevádzkovateľa, a to aj vtedy, ak
ide o prenos osobných údajov do tretej krajiny alebo medzinárodnej organizácii okrem
prenosu na základe osobitného predpisu alebo medzinárodnej zmluvy, ktorou je Slovenská
republika viazaná; sprostredkovateľ je pri takom prenose povinný oznámiť prevádzkovateľovi
túto požiadavku pred spracúvaním osobných údajov, ak osobitný predpis alebo medzinárodná
zmluva, ktorou je Slovenská republika viazaná, takéto oznámenie nezakazuje z dôvodov
verejného záujmu,
b. zabezpečiť, aby sa osoby oprávnené spracúvať osobné údaje zaviazali, že zachovajú
mlčanlivosť o informáciách, o ktorých sa dozvedeli, ak nie sú viazané povinnosťou
mlčanlivosti podľa osobitného zákona,
c. vykonať opatrenia podľa § 39 Zákona,
d. dodržiavať podmienky zapojenia ďalšieho sprostredkovateľa podľa Čl. 2, písm. d.,
e. ak zapojí do vykonávania osobitných spracovateľských činností v mene prevádzkovateľa
ďalšieho sprostredkovateľa, tomuto ďalšiemu sprostredkovateľovi v zmluve alebo inom
právnom úkone je povinný uložiť rovnaké povinnosti týkajúce sa ochrany osobných údajov,
ako sú ustanovené v zmluve alebo v inom právnom úkone medzi prevádzkovateľom a
sprostredkovateľom podľa odseku 3, a to najmä poskytnutie dostatočných záruk na prijatie
primeraných technických a organizačných opatrení tak, aby spracúvanie osobných údajov
spĺňalo požiadavky tohto zákona. Zodpovednosť voči prevádzkovateľovi nesie pôvodný
sprostredkovateľ, ak ďalší sprostredkovateľ nesplní svoje povinnosti týkajúce sa ochrany
osobných údajov.
f. po zohľadnení povahy spracúvania osobných údajov v čo najväčšej miere poskytnúť
súčinnosť prevádzkovateľovi vhodnými technickými a organizačnými opatreniami pri plnení
jeho povinnosti prijímať opatrenia na základe žiadosti dotknutej osoby podľa druhej časti
druhej hlavy,
g. poskytnúť súčinnosť prevádzkovateľovi pri zabezpečovaní plnenia povinností podľa § 39 až
43 Zákona s prihliadnutím na povahu spracúvania osobných údajov a informácie dostupné
sprostredkovateľovi,
h. vymazať osobné údaje alebo vrátiť prevádzkovateľovi osobné údaje po ukončení poskytovania
služieb týkajúcich sa spracúvania osobných údajov na základe rozhodnutia prevádzkovateľa a
vymazať existujúce kópie, ktoré obsahujú osobné údaje, ak osobitný predpis alebo

3

3.

4.
5.
6.

7.

medzinárodná zmluva, ktorou je Slovenská republika viazaná, nepožaduje uchovávanie týchto
osobných údajov,
i. po ukončení poskytovania služieb týkajúcich sa spracúvania osobných údajov na základe
rozhodnutia prevádzkovateľa osobné údaje vymazať alebo vrátiť prevádzkovateľovi a
vymazať existujúce kópie, ktoré obsahujú osobné údaje, ak osobitný predpis alebo
medzinárodná zmluva, ktorou je Slovenská republika viazaná, nepožaduje uchovávanie týchto
osobných údajov,
j. poskytnúť prevádzkovateľovi informácie potrebné na preukázanie splnenia povinností a
poskytnúť súčinnosť v rámci auditu ochrany osobných údajov a kontroly zo strany
prevádzkovateľa alebo audítora, ktorého poveril prevádzkovateľ.
k. dodržiavať základné povinnosti ustanovené prevádzkovateľovi, bezpečnosť spracúvania,
poučiť svoje oprávnené osoby, dodržiavať mlčanlivosť a mať zodpovednú osobu, ak splní
podmienky na jej poverenie.
l. bez zbytočného odkladu informovať prevádzkovateľa, ak má za to, že sa pokynom
prevádzkovateľa porušuje tento zákon, osobitný predpis alebo medzinárodná zmluva, ktorou
je Slovenská republika viazaná, ktoré sa týkajú ochrany osobných údajov.
V záujme zachovania bezpečnosti pri spracúvaní osobných údajov je povinný:
a. zabezpečovať svoju odbornú, technickú, organizačnú a personálnu spôsobilosť a schopnosť
zaručiť bezpečnosť spracúvaných osobných údajov,
b. vykonávať spracúvanie osobných údajov osobne, alebo na základe písomného splnomocnenia
Prevádzkovateľa prostredníctvom subdodávateľa, za dodržania podmienok uvedených v bode
2. písm. e.;
c. pri podozrení z porušenia povinností uložených zákonom a predvolaní podať vysvetlenie na
Úrade na ochranu osobných údajov SR.
Sprostredkovateľ môže preukázať splnenie dostatočných záruk uvedených v tejto zmluve
schváleným kódexom správania podľa § 85 Zákona alebo certifikátom podľa § 86 Zákona.
Sprostredkovateľ, ktorý porušil tento zákon tým, že určí účel a prostriedky spracúvania osobných
údajov, sa považuje v súvislosti s týmto spracúvaním osobných údajov za prevádzkovateľa;
ustanovenie § 38 a § 104 až 106 tým nie je dotknuté.
Ďalšie povinnosti sprostredkovateľa sú najmä:
a. viesť záznam o kategóriách spracovateľských činností, ktoré vykonal v mene
prevádzkovateľa, ak sa na neho vzťahuje ustanovenie § 37 ods. 2 a 5 Zákona,
b. právo na náhradu škody podľa § 38 Zákona,
c. prijať opatrenia v súvislosti s bezpečnosťou osobných údajov podľa §§ 39 a 40 Zákona,
d. posúdiť vplyv na ochranu osobných údajov podľa §§ 42 a 43 Zákona,
e. určiť zodpovednú osobu ak spĺňa kritériá uvedené v § 44 a nasl. Zákona,
f. plniť úlohy a povinnosti vo vzťahu k Úradu podľa § 81 a nasl. Zákona
g. plniť ďalšie úlohy v zmysle Zákona a GDPR.
Iné povinnosti prevádzkovateľa je Sprostredkovateľ oprávnený vykonávať len na základe
písomného poverenia; v takom prípade Sprostredkovateľ zodpovedná za plnenie povinností
v rozsahu písomného poverenia.

Čl. 6.
Podmienky spracúvania osobných údajov a zoznam povolených operácií
1. Sprostredkovateľ vykonáva spracúvanie osobných údajov osobne, pokiaľ v písomnom dodatku
tejto zmluvy nie je výslovne uvedené, že spracúvanie osobných údajov vykoná Sprostredkovateľ
prostredníctvom inej osoby (ďalej len "subdodávateľ"). Subdodávateľ spracúva osobne údaje a
zabezpečuje ich ochranu na zodpovednosť sprostredkovateľa. Na subdodávateľa sa hladí ako na
sprostredkovateľa.
2. Sprostredkovateľ je vždy povinný pri prvom kontakte s dotknutou osobou oznámiť, že spracúva
jej osobné údaje v mene Prevádzkovateľa na vymedzený alebo ustanovený účel, ak zákon
neustanovuje inak.
3. Na sprostredkovateľa sa pri získavaní osobných údajov vzťahujú rovnaké povinnosti, uvedené
v Zákone, ako na prevádzkovateľa, vrátane povinnosti poskytnúť informácie podľa § 19 Zákona.

4

4. Ak sprostredkovateľ zistí, že prevádzkovateľ sa pri spracúvaní osobných údajov dopustil zjavného
porušenia zákona, je povinný ho na to písomne upozorniť a do vykonania nápravy vykonať len
také operácie s osobnými údajmi, ktoré neznesú odklad. Prevádzkovateľ je povinný bez
zbytočného odkladu vykonať nápravu podá prvej vety, najneskôr však v lehote jedného mesiaca
odo Dňa doručenia písomného upozornenia; inak je sprostredkovateľ povinný o tom bez
zbytočného odkladu informovať úrad.
5. Ak si sprostredkovateľ nesplní oznamovaciu povinnosť podľa predchádzajúceho odseku,
zodpovedá za porušenie povinnosti a za škodu spôsobenú porušením tejto povinnosti spoločne a
nerozdielne spolu s prevádzkovateľom. Tým nie je dotknutá zodpovednosť sprostredkovateľa
podľa tohto zákona alebo osobitného zákona.
6. Sprostredkovateľ sa pred spracovaním osobných údajov oboznámi s bezpečnostnými opatreniami
Prevádzkovateľa a zabezpečí aplikáciu bezpečnostných opatrení v primeranom rozsahu.
7. Sprostredkovateľ vykonáva inštaláciu novej aplikácie alebo servisný zásah už zakúpenej aplikácie
vždy na požiadanie prevádzkovateľa (objednávkou,telefonicky, e-mailom, osobne)
8. Prevádzkovateľ súhlasí so servisným zásahom do databázy v rozsahu, ktorý je v súlade s obsahom
databázy, ku ktorej je zdieľaná servisná podpora poskytovaná.
9. Prevádzkovateľ súhlasí s poskytnutím databázy pre servisné a testovacie účely v informačnom
priestore prevádzkovateľa.

Čl. 7.
Záverečné ustanovenia
1. Túto zmluvu je možné meniť a dopĺňať písomnými dodatkami podpísanými oboma zmluvnými
stranami.
2. Táto zmluva je platná podpisom obidvoma zmluvnými stranami a účinná nasledujúcim dňom po
dni jej zverejnenia v Centrálnom registri zmlúv vedenom Úradom vlády SR.
3. Táto zmluva sa vyhotovuje v dvoch exemplároch, každej zmluvnej strane po jednom.
4. Zmluvné strany prehlasujú, že si zmluvu riadne prečítali, jej obsahu porozumeli a uzavierajú ju
slobodne, vážne a zrozumiteľne, nie pod nátlakom, nie v tiesni, nie za nápadne nevýhodných
podmienok, na znak čoho ju obe zmluvné strany podpísali.

V Banskej Bystrici dňa 10. 9.2018

V Banskej Bystrici dňa 10.9.2018

5

