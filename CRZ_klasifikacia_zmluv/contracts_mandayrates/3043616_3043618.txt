č: 80/8/2017
Zmluva o poskytovaní služieb č. SAMRS/R/25/83/2017
uzatvorená v zmysle § 269 ods. 2 zák. č. 513/1991 Zb. Obchodný zákonník v platnom
znení
I.
Zmluvné strany
A) Poskytovateľ
Názov:
exe, a.s.
Adresa:
Slávičie údolie 6, 811 02 Bratislava
IČO:
17 321 450
DIČ:
2020299490
IČ DPH:
Bankové spojenie:
IBAN:
Spoločnosť zapísaná v Obchodnom registri Okresného súdu Bratislava I
Oddiel:
Sa
Vložka číslo:
6180/B
(ďalej len „Poskytovateľ“)
a
B) Odberateľ
Názov:
Adresa:
IČO:
DIČ:
IČ DPH:
Bankové spojenie:
IBAN:
Zastúpená:

Slovenská agentúra pre medzinárodnú rozvojovú spoluprácu
Pražská 7, 811 04 Bratislava
31 819 559
2022359009
Dr. Ing. Zuzana Letková, riaditeľka

(ďalej len „Odberateľ“)
II.
Preambula
2.1 Zmluva o poskytovaní služieb je uzatvorená na základe § 3 ods. 4 zákona č. 343/2015 Z.
z. o verejnom obstarávaní a o zmene a doplnení niektorých zákonov v znení neskorších
predpisov (ďalej len „zákon o verejnom obstarávaní“) ako výsledok zadávania zákazky
podľa § 117 zákona o verejnom obstarávaní s názvom „Podpora a údržba hardvéru a
softvéru“.
III.
Predmet zmluvy

3.1 Poskytovateľ sa zaväzuje poskytovať služby podpory a údržby hardvéru a softvéru
odberateľa, ktoré sú definované v prílohe č. 1 Rozsah poskytovaných služieb tejto
zmluvy a za podmienok dohodnutých v tejto zmluve.
3.2 Odberateľ sa zaväzuje poskytovateľovi poskytovať súčinnosť a informácie nevyhnutné
pre poskytnutie služieb a platiť odmenu vo výške a v termínoch dojednaných v článku
IV. tejto zmluvy.
3.3 Ceny za poskytovanie služieb podpory a údržby hardvéru a softvéru uvedené v ponuke
úspešného uchádzača sú neoddeliteľnou súčasťou zmluvy ako jej príloha č. 2
a vychádzajú z uchádzačom vyplnenej časti výzvy na predkladanie ponúk príloha č. 2
Návrh cien poskytovania služieb podpory a údržby hardvéru a softvéru.
IV.
Odmena a platobné podmienky
4.1 Odmena za poskytovanie služieb podpory a údržby hardvéru a softvéru odberateľa v
rozsahu 10 hodín mesačne je paušálnou mesačnou odmenou vo výške 690,00 EUR bez
DPH (slovom šesťstodeväťdesiat euro). K odmene bude poskytovateľ účtovať DPH
v zákonom stanovenej výške 20 %, t. j. 138,00 EUR (slovom jednostotridsaťosem euro).
Celková výška mesačnej odmeny je 828,00 EUR s DPH (slovom osemstodvadsaťosem
euro).
4.2 Mesačné obdobie sa začína od prvého kalendárneho dňa v danom mesiaci a končí
posledným dňom daného mesiaca. V prípade nevyčerpania stanoveného rozsahu
servisných hodín v zmysle bodu 4.1 tohto článku sa nevyčerpaná časť servisných hodín
prenesie do nasledujúceho obdobia a môže byť čerpaná Odberateľom kedykoľvek počas
platnosti tejto zmluvy.
4.3 Ak z predchádzajúceho obdobia zostávajú nevyčerpané servisné hodiny a odberateľ v
danom mesiaci prekročil stanovený rozsah servisných hodín v zmysle bodu 4.1 tohto
článku, zohľadní sa prednostne nevyčerpaná časť servisných hodín z predchádzajúcich
mesačných období. Ak nevyčerpaná časť servisných hodín napriek tomu nepokrýva počet
poskytnutých servisných hodín v danom mesiaci, odmena za poskytovanie služieb nad
rámec rozsahu služieb uvedeného v bode 4.1 bude určená na základe prílohy č. 2 Ceny za
poskytovanie služieb podpory a údržby hardvéru a softvéru a počtu hodín skutočne
poskytnutých služieb nad rámec stanoveného rozsahu servisných hodín a nevyčerpanej
časti servisných hodín z predchádzajúcich mesačných období.
4.4 Nutný servisný materiál a použité komponenty, ktoré nemá odberateľ k dispozícii,
spotrebované alebo použité počas servisných zásahov, sa budú bude vykazovať osobitne.
4.5 Platba odmeny sa uskutoční nasledovne:
 Poskytovateľ za služby v zmysle bodu 4.1 a 4.3, resp. za tovar v zmysle bodu 4.4
vystaví faktúru do 10 kalendárnych dní po skončení mesiaca, za ktorý si uplatňuje
odmenu. K faktúre bude doplnený Výkaz poskytnutých služieb, ktorého vzor je
prílohou č. 3 tejto zmluvy, resp. aj Výkaz poskytnutých služieb nad rámec mesačného
paušálu a Výkaz spotrebovaného materiálu (ak relevantné), ktorých vzory sú prílohou
č. 4 a č. 5 tejto zmluvy, potvrdené odberateľom;





Faktúry budú splatné v lehote 14 kalendárnych dní odo dňa ich doručenia;
Faktúra musí spĺňať stanovené náležitosti daňového dokladu;
Lehotou splatnosti sa rozumie, že najneskôr posledný deň splatnosti bude fakturovaná
čiastka odpísaná z účtu odberateľa v prospech účtu poskytovateľa.
V.
Podmienky poskytovania služieb

5.1 Poskytovateľ bude poskytovať služby s odbornou starostlivosťou a v dohodnutých
termínoch.
5.2 V prípade vzniku potreby servisného zásahu bude nahlasovanie požadovaných servisných
zásahov poskytovateľovi možné v pracovné dni od 8:00 do 17:00 hod., a to
prostredníctvom e - mailu dispecing@exe.sk alebo telefonicky na +421905 640 906.
5.3 Na servisný zásah nahlásený podľa predchádzajúceho bodu od 8:00 do 14:00 hod.
nastúpi poskytovateľ do 2 hod. od nahlásenia. Na servisný zásah nahlásený podľa
predchádzajúceho bodu od 14:00 do 17:00 hod. nastúpi poskytovateľ nasledujúci
pracovný deň do 10:00 hod.
5.4 Odberateľ prevezme výsledky poskytovania služieb od poskytovateľa a zaplatí za ne
odmenu podľa článku IV tejto zmluvy.
5.4 Odberateľ sa zaväzuje dodržiavať licenčné podmienky uvedené u jednotlivých produktov,
pre ktoré sú služby poskytované.
5.5 Táto zmluva končí okamihom, keď výška vyplatených odmien dosiahne 49 210 EUR bez
DPH, alebo uplynutím 48 mesiacov od účinnosti zmluvy, podľa toho, ktorá skutočnosť
nastane skôr.
VI.
Zmluvná pokuta
6.1 V prípade omeškania odberateľa s úhradou faktúry si poskytovateľ môže uplatniť úrok
z omeškania vo výške 0,03 % z dlžnej sumy za každý deň omeškania až do jej
zaplatenia.
6.2 Za omeškanie s poskytnutím služieb môže odberateľ uplatniť zmluvnú pokutu vo výške
0,03 % z odmeny podľa bodu 4.1 za každý deň omeškania. Uplatnením zmluvnej pokuty
nie je dotknutý nárok odberateľa na náhradu škody spôsobenú omeškaním poskytnutia
služieb v plnej výške.
6.3 Opakované omeškanie plnenia ktorejkoľvek zo strán môže byť aj dôvodom na
vypovedanie zmluvy. Predchádzať mu však musí písomné upozornenie, doručené strane
v omeškaní s upozornením, že v prípade opakovaného omeškania bude zmluva
vypovedaná.
VII.
Zodpovednosť za škody

7.1 Poskytovateľ zodpovedá za škody, ktoré pri poskytovaní služieb objednávateľovi
spôsobil, a to v plnej výške. To neplatí len v prípade, ak poskytovateľ preukáže, že škodu
zapríčinila tretia strana a o možnosti vzniku tejto škody nemohol vedieť ani pri
vynaložení všetkej odbornej starostlivosti.
VIII.
Záručná doba
8.1 Na poskytnuté služby dáva Poskytovateľ záruku v dĺžke 6 mesiacov. Poruchy
nespôsobené nesprávnou alebo neodbornou manipuláciou personálu odberateľa je
v záručnej dobe poskytovateľ povinný bezplatne odstrániť.
IX.
Záverečné ustanovenia
9.1 V otázkach, ktoré nie sú v tejto zmluve upravené, sa zmluvné strany budú riadiť
príslušnými ustanoveniami Obchodného zákonníka.
9.2

Zmeny tejto zmluvy je možné previesť iba formou očíslovaných a obojstranne
podpísaných dodatkov k nej.

9.3

Táto zmluva je vyhotovená v troch origináloch, z ktorých dva obdrží odberateľ a jeden
poskytovateľ.

9.4

Zmluva nadobúda platnosť dňom podpisu zmluvných strán a účinnosť dňom
nasledujúcim po dni jej zverejnenia v Centrálnom registri zmlúv (http://crz.gov.sk).

9.5 Zmluvné strany zhodne prehlasujú, že si túto zmluvu pred jej podpisom prečítali, že bola
uzavretá po vzájomnom prejednaní, podľa ich skutočnej a slobodnej vôle, nie v tiesni,
ani za inak nevýhodných podmienok. Zmluvné strany potvrdzujú autentickosť tejto
zmluvy svojím podpisom.
V Bratislave, dňa 1.8.2017

.........................................................
za poskytovateľa
Ing. Tomáš Beljak
člen predstavenstva, exe, a.s.

........................................................
za odberateľa
Dr. Ing. Zuzana Letková
riaditeľka SAMRS

Prílohy:
- Príloha č. 1 Rozsah poskytovaných služieb
- Príloha č. 2 Ceny za poskytovanie služieb podpory a údržby hardvéru a softvéru
- Príloha č. 3 Výkaz poskytnutých služieb
- Príloha č. 4 Výkaz poskytnutých služieb nad rámec mesačného paušálu
- Príloha č. 5 Výkaz spotrebovaného materiálu

Príloha č. 1 Rozsah poskytovaných služieb
Predmetom zákazky je podpora a údržba IT systémov, ktorá sa vzťahuje na nasledovné
zariadenia a technológie:
• Sieťová infraštruktúra
• Operačné systémy serverov Microsoft
• Aplikačné servery Microsoft
• Operačné systémy a aplikácie osobných počítačov
• Správa a manažment riešení Vmware
• Správa a manažment dochádzkového systému Aditus
Všeobecné služby:
• Pravidlená kontrola a údržba systémov, aktializácia a patchovanie systémov, kontrola logov,
návrhy riešení, riešenie problémov, odstraňovanie porúch, inštalácia nových zariadení a SW,
• Odvoz a ekologická likvidácia elektroodpadu
• Bezpečná likvidácia dát z prenosných médií
• Dodávka a inštalácia spotrebného materiálu nevyhnutného pre zabezpečenie servisných
služieb a funkčnosti servisovaných systémov v rozsahu nahradenia poškodených/nefunkčných
komponentov
Podmienky poskytovania služieb
• Výkon služieb v priestoroch objednávateľa,
• Vzdialená správa systémov cez VPN podľa dohody,
• Nahlasovanie požadovaných servisných zásahov v pracovné dni od 8:00 do 17:00 hod., a to
prostredníctvom e - mailu na vopred určenú adresu alebo telefonicky.
• Nástup na servisný zásah pri neplánovaných výpadkoch systémov v garantovanom čase od
8:00 do 14:00 hod. do 2 hod. od nahlásenia, pri výpadkoch systémov nahlásených od 14:00 do
17:00 hod. nástup nasledujúci pracovný deň do 10:00 hod.
Ďalšie požadované služby:- zabezpečenie inštalácie, čím sa rozumie umiestnenie zariadení
výpočtovej techniky na určené miesto na pracovisku odberateľa, pripojenie k elektrickej a
dátovej sieti a sfunkčnenie zariadení výpočtovej techniky,
- zabezpečenie premiestnenia, čím sa rozumie kompletné odobratie zariadení výpočtovej
techniky z jedného miesta a ich umiestnenie na určené miesto na pracovisku odberateľa,
pripojenie k elektrickej sieti a sfunkčnenie zariadení výpočtovej techniky,
- zabezpečenie pridania/odobratia HW/SW komponentov, čím sa rozumie pridanie/odobratie
súčastí/komponentov zariadení, inštalácia/odinštalovanie príslušného software a
sfunkčnenie zariadení výpočtovej techniky,
- konfiguračné práce, čím sa rozumie nastavenie parametrov hardvérových a softvérových
komponentov zariadení výpočtovej techniky, ktoré odberateľ používa, s prihliadnutím na
špecifiká používaných hardvérových a softvérových komponentov a potrieb používateľov,
- zabezpečenie zaškolenia obsluhy ihneď po inštalácii na pracoviskách odberateľa, čím sa
rozumie predvedenie všetkých vlastností a možností zariadenia obsluhe, oboznámenie
obsluhy s bežnou údržbou zariadenia a obsluha pod dohľadom zamestnancov uchádzača,
ktorá odskúša všetky funkcie zariadenia,

- zabezpečenie mimozáručného a pozáručného servisu, čím sa rozumie detekcia a
odstránenie vád (chýb) zariadení a výmena hardvérových komponentov s prihliadnutím na
špecifiká používaných hardvérových a softvérových komponentov a potrieb používateľov,
(dodávka náhradných dielov nie je súčasťou tejto zmluvy),
- zabezpečenie správy, čím sa rozumie sledovanie stavu výpočtovej techniky, kontrolných
logov, patchovanie operačných systémov a aplikácií, pridávanie/odoberanie/konfigurácia
užívateľských kont s prihliadnutím na špecifiká potrieb používateľov,
- inštalácia a konfigurácia aplikácie GM vytvorenej výlučne pre potreby odberateľa,
- konfiguračné práce v súvislosti s prístupom do systému RIS DEV spravovaného
Datacentrom vytvoreného pre účely vykazovania rozvojovej spolupráce do OEDC DAC.

Východiskový stav odberateľa pre poskytnutie služby je nasledovný:
-

Kancelárie zamestnancov sú umiestnené na štvrtom podlaží šesť poschodovej budovy,
Serverovňa sa nachádza v suetréne budovy na Pražskej 7, 811 04 Bratislava, v budove
MZVaEZ SR.
Server sa nachádza v suteréne v serverovni MZVaEZ SR.
Firewall spravovaný MZVaEZ SR
Počet užívateľov: cca 15
Počet serverov: 2 ks + 3 ks virtuálne VMware
OS serverov: Win 2008 R2 - 2 ks, Win 2008 - 1 ks, Win Small Business Server 2011 1 ks, ESXi 5.5 - 1 ks
Počet zariadení (desktop,notebook): cca 30 ks
OS zariadení (desktop,notebook): Win7 - 25ks, Win10 < 5 ks
Počet tlačiarní MFP strednej triedy: 5 - 10 ks
Počet centrálnych tlačiarní a MFP vyššej triedy 1 ks
Priemerný vek zariadení je 5 rokov

Príloha č. 2 Ceny za poskytovanie služieb podpory a údržby hardvéru
a softvéru
Názov a rozsah služby
Podpora a údržba hardvéru a softvéru
odberateľa v rozsahu 10 hodín mesačne
Podpora a údržba hardvéru a softvéru
odberateľa nad rámec 10 hodín mesačne
(hodinová sadzba)

Cena s DPH
828,00 EUR
82,80 EUR

Príloha č. 3 Výkaz poskytnutých služieb
Výkaz poskytnutých služieb za ..................../201X
Dátum

Popis činnosti

Miesto

Počet
hodín

Súčet
Doteraz vyplatená odmena za poskytovanie služieb celkom
za obdobie trvania zmluvy o poskytnutí služieb v EUR bez
DPH (vrátane služieb nad rámec mesačného paušálu a
spotrebovaného materiálu)
Počet nevyčerpaných servisných hodín z tohto a
predchádzajúcich mesačných období celkom

...........................................
exe, a.s.
Ing. Tomáš Beljak
člen predstavenstva

............................................
Slovenská agentúra pre medzinárodnú
rozvojovú spoluprácu
Dr. Ing. Zuzana Letková

Príloha č. 4 Výkaz poskytnutých služieb nad rámec mesačného paušálu
Výkaz poskytnutých služieb nad rámec mesačného paušálu za
..................../201X
Dátum

Popis činnosti

Miesto

Počet
hodín

Súčet
Počet zostávajúcich nevyčerpaných servisných hodín z
predchádzajúcich mesačných období celkom

...........................................
exe, a.s.
Ing. Tomáš Beljak
člen predstavenstva

............................................
Slovenská agentúra pre medzinárodnú
rozvojovú spoluprácu
Dr. Ing. Zuzana Letková

Príloha č. 5 Výkaz spotrebovaného materiálu
Výkaz spotrebovaného materiálu za ..................../2016
Položka
č.

Označenie a stručný popis materiálu

Cena bez DPH

Súčet

...........................................
exe, a.s.
Ing. Tomáš Beljak
člen predstavenstva

............................................
Slovenská agentúra pre medzinárodnú
rozvojovú spoluprácu
Dr. Ing. Zuzana Letková

