Zmluva číslo: ZM00000543

ESET Master License Agreement

číslo MLA: 3/2017

ESET, spol. s r.o.

Rozhlas a televízia Slovenska

Einsteinova 24

Mlynská dolina

851 01 Bratislava
Zastúpený: Richard Marko, generálny riaditeľ na základe plnej
moci

845 45 Bratislava
Zastúpený: Václav Mika, generálny riaditeľ

IČO: 313 33 532

IČO: 47 232 480

IČ DPH: SK2020317068

IČ DPH/IČ DPH: SK2023169973

Bankové spojenie: XXXXXX

Bankové spojenie: XXXXXX

Číslo účtu: XXXXXX

Číslo účtu: XXXXXX

Spoločnosť je zapísaná v obchodnom registri Okresného súdu
Bratislava I, v oddiele Sro na vložke č. 3586/B

Spoločnosť je zapísaná v obchodnom registri Okresného súdu
Bratislava I, v oddiele Po na vložke č. 1922/B

ďalej iba “ESET”

ďalej iba “Zákazník”

Preambula. Keďže ESET je vlastníkom autorských práv ku Softvéru a výrobcom Softvéru a Zákazník má záujem používať na
ochranu pred infiltráciami Softvér, ktorý ESET distribuuje, ESET a Zákazník (ďalej označovaný každý samostatne ako „Zmluvná
strana“ a spoločne ako „Zmluvné strany“) sa rozhodli pre vzájomnú spoluprácu za podmienok uvedených v tejto zmluve (Ďalej
len “Zmluva) a všetkých jej prípadných dodatkoch (ďalej len „Dodatok“). Táto Zmluva a všetky jej Dodatky sú spoločne
označované ako „Dohoda“. Preto sa Zmluvné strany dohodli na nasledovnom:

1. Definície. Ak z konkrétneho ustanovenia Dohody nevyplýva iné, všetky slová začínajúce v texte Dohody veľkým písmenom
majú význam uvedený v tomto článku alebo význam, ktorý sa im priradil v niektorom ustanovení Dohody tak, že sa slovo
začínajúce veľkým písmenom uviedlo v úvodzovkách.
a. „Softvér“ znamená v tejto Zmluve (i) počítačový program alebo počítačové programy špecifikované v Dodatkoch (podľa
okolností v každom Dodatku jednotlivo alebo súhrne vo všetkých Dodatkoch), pokiaľ z kontextu nevyplýva niečo iné, (ii)
obsah diskov, CD-ROM, DVD médií, správ elektronickej pošty a ich všetkých prípadných príloh, alebo iných nosičov dát
na ktoré sa vzťahuje táto Dohoda, vrátene Softvéru dodaného vo forme objektového spustiteľného kódu na CD-ROM,
DVD médiu, iných nosičoch dát, elektronickou poštou cez počítačovú sieť internet, (iii) so Softvérom súvisiace
vysvetľujúce materiály a akúkoľvek dokumentáciu, najmä akýkoľvek popis Softvéru, jeho špecifikáciu, popis vlastností,
popis ovládania, popis operačného prostredia v ktorom sa Softvér používa, návod na použitie alebo inštaláciu Softvéru
alebo akýkoľvek popis správneho používania Softvéru (ďalej len „Dokumentácia“) a (iv) kópie Softvéru a ak sú dodané
Zákazníkovi aj opravy prípadných chýb Softvéru, dodatky ku Softvéru, Update, Upgrade, nové verzie Softvéru a všetky
aktualizácie súčastí Softvéru, na ktoré ESET udeľuje Licenciu v zmysle článku 2 tejto Zmluvy. Softvér je vždy označený
názvom a edíciou (napríklad ESET NOD32 Antivirus Personal Edition) a číslom verzie v tvare X.Y.(Z).W (napríklad
2.70.31.2923). „X“ je povinné číslo primárnej verzie, „Y“ je povinné číslo sekundárnej verzie, „Z“ je nepovinné číslo
terciálnej verzie a „W“ je číslo verzie Databázy vzoriek. Softvér ESET dodáva výlučne vo forme objektového spustiteľného
kódu.
b. „Škodlivé programy“ znamenajú v tejto Dohode počítačové programy, ktoré sa môžu skryto nainštalovať na počítač,
pokiaľ sú detegované Softvérom. Škodlivými programami sú najmä počítačové vírusy, počítačové červy, makrovírusy,
skriptové vírusy a trójske kone. Niektoré Škodlivé programy môžu byť potenciálne nechcenými aplikáciami alebo
potenciálne zneužiteľnými aplikáciami.
c. „Databáza vzoriek“ znamená v tejto Dohode súbor alebo súbory, ktoré ESET poskytuje prostredníctvom siete internet, s
pomocou ktorých je možné s použitím Softvéru detegovať Škodlivé programy.
d. „Update“ znamená v tejto Dohode poskytovanie Databázy vzoriek doplnenej o možnosť detegovať predtým
nedetegované Škodlivé programy. Update sú tiež všetky zmeny Softvéru, pri ktorých dochádza ku zmene označenia
verzie Softvéru na mieste určujúcom sekundárnu alebo terciálnu verziu. Pre vylúčenie pochybností je ako príklad Update
uvedená zmena verzie Softvéru z verzie „2.70.31.2923“ na verziu „2.71.0.2924“.
e. „Upgrade“ znamená v tejto Dohode poskytovanie zdokonalených verzií Softvéru. Pre vylúčenie pochybností je Upgrade
taká verzia Softvéru, ktorá obsahuje zlepšenia a úpravy, ale nedochádza k veľkým štrukturálnym zmenám Softvéru a

ESET MLA 1.0
1/8

Zmluva číslo: ZM00000543

ESET Master License Agreement

číslo MLA: 3/2017

pridaniu nových dôležitých vlastností. Pri Upgrade sa zmení číselné označenie primárnej verzie Softvéru (teda Upgrade
z verzie „2.71.31.2923“ na verziu „3.0.0.2924“).
f. Negatívna definícia Update a Upgrade. Update a Upgrade nezahŕňajú nové moduly, ktoré obsahujú signifikantne odlišné
vlastnosti a funkcionality a ktoré sú dodávané ako samostatné nové moduly Softvéru.
g. „Dôverná informácia“ znamená v tejto Dohode:
i.
všetky patentované a nepatentované vynálezy, obchodné tajomstvá, know-how, postupy, myšlienky, návrhy,
proprietálne technológie a techniky a všetky súvisiace informácie, ktoré Zmluvná strana sprístupní alebo odhalí
druhej Zmluvnej strane v súvislosti s predmetom tejto Dohody nezávisle od toho, či sa tak stane ústne, písomne,
vo forme elektronického dokumentu, vizuálneho alebo zvukového záznamu alebo akýmkoľvek iným spôsobom;
ii.
informácie technického, hospodárskeho a obchodného charakteru, informácie o cenách a o spôsobe ich tvorby,
informácie o výrobkoch a/alebo s nimi súvisiacej dokumentácii a príručkách vrátene ich obsahu, akékoľvek
informácie o výskume a vývoji vrátane plánov výskumu a vývoja, obchodné a rozvojové plány, obchodné plány a
plány uvádzania výrobkov na trh, minulé a súčasné hospodárske výsledky, predpovede a odhady hospodárskych
výsledkov, rozpočty, iné ekonomické a hospodárske údaje, údaje o vnútornej štruktúre Zmluvnej strany a jej
zamestnancoch, informácie o umiestnení jednotlivých súčastí Zmluvnej strany, všetky stratégie Zmluvnej strany
do budúcnosti, ktoré Zmluvná strana sprístupní alebo odhalí druhej Zmluvnej strane v súvislosti s predmetom
tejto Dohody nezávisle od toho, či sa tak stane ústne, písomne, vo forme elektronického dokumentu, vizuálneho
alebo zvukového záznamu alebo akýmkoľvek iným spôsobom;
iii.
existencia a obsah akýchkoľvek diskusií v súvislosti s predmetom tejto Dohody;
iv.
akékoľvek poznámky, záznamy alebo kópie týkajúce sa informácií uvedených v bode i, ii alebo iii tejto definície,
ktoré vyhotoví Zmluvná strana alebo niektorý z jej zamestnancov.
• Dôvernou informáciou nie je
v.
informácia, ktoré je všeobecne známa alebo sa stala všeobecne známou inak ako porušením Dohody Zmluvnou
stranou alebo v dôsledku protiprávneho konania tretej strany;
vi.
informácia, ktorá bola nezávisle vyvinutá Zmluvnou stranou;
vii.
informácia, ktorá, bola Zmluvnej strane poskytnutá treťou stranou a Zmluvná strana sa dôvodne domnieva, že
ju môže použiť a že tretia strana ju získala oprávnene a v súlade s Dohodou;
viii.
informácia, ktorú je Zmluvná strana donútená poskytnúť na základe zákona alebo právoplatného rozhodnutia
orgánu verejnej správy za predpokladu, že
1. bez zbytočného meškania písomne, telefonicky alebo faxom informuje druhú Zmluvnú stranu o možnosti,
že bude nútený poskytnúť informáciu podľa bodov i, ii, iii alebo iv tejto definície
2. poskytne druhej Zmluvnej strane potrebnú súčinnosť pri obrane proti nútenému poskytnutiu informácie
podľa bodov i, ii, iii alebo iv tejto definície
3. poskytne informáciu podľa bodov i, ii, iii alebo iv tejto definície len v minimálnom nevyhnutnom a
požadovanom rozsahu.
2.

Licencia. Po podpise príslušného Dodatku ku Zmluve ESET udeľuje Zákazníkovi za predpokladu, že Zákazník v termíne
splatnosti uhradí Licenčný poplatok podľa článku 8 Zmluvy, nevýhradné a neprevoditeľné právo na používanie Softvéru za
podmienok stanovených Dohodou (ďalej len „Licencia“), čo znamená právo nainštalovať Softvér na pevný disk počítača
alebo na iné podobné médium slúžiace na trvalé ukladanie dát, inštaláciu a ukladanie Softvéru do pamäte počítačového
systému, na vykonávanie, na ukladanie a na zobrazovanie Softvéru na počítačových systémoch. Licencia podlieha
obmedzeniam, ktoré sú uvedené v tejto Dohode.

3.

Obmedzenia licencie. Licencia je obmedzená nasledovnými podmienkami, ktoré je Zákazník povinný dodržiavať:
a. Práva z Licencie musí Zákazník vykonávať osobne alebo prostredníctvom svojich prípadných zamestnancov alebo
poskytovateľov služieb v mieste prevádzok Zákazníka (ďalej len „Používatelia“).
b. Zákazník môže Softvér použiť výlučne iba na zabezpečenie svojej činnosti a na ochranu Autorizovaného hardvéru
v rozsahu Licencie
c. Softvér je zakázané kopírovať, s výnimkou práva vytvoriť jedinú kópiu Softvéru na médiu určenom na trvalé ukladanie
dát ako záložnú kópiu, za predpokladu, že záložná kópia Softvéru sa nebude inštalovať alebo používať na inom
počítačovom systéme. Vytvorenie akejkoľvek ďalšej kópie Softvéru je porušením tejto Dohody.
d. Softvér je zakázané šíriť, oddeľovať jeho časti alebo vytvárať odvodené verzie Softvéru.
e. Používať, upravovať, prekladať, reprodukovať, alebo prevádzať práva na používanie Softvéru alebo kópie Softvéru inak,
než je výslovne uvedené v tejto Dohode je zakázané.
f. Softvér je zakázané zapožičať, predať, sublicencovať alebo prenajať inej osobe
g. Softvér je zakázané vziať do prenájmu od inej osoby
h. Je zakázané Softvér spätne analyzovať, dekompilovať, prevádzať do zdrojového kódu alebo sa iným spôsobom pokúsiť
získať zdrojový kód Softvéru s výnimkou rozsahu, v ktorom je takéto obmedzenie výslovne zakázané zákonom.

ESET MLA 1.0
2/8

Zmluva číslo: ZM00000543

ESET Master License Agreement
i.

j.

číslo MLA: 3/2017

Softvér je možné používať iba spôsobom, ktorý je v súlade so všetkými platnými právnymi predpismi v právnom systéme,
v ktorom sa Softvér používa, najmä (nie však výlučne) v súlade s platnými obmedzeniami vyplývajúcimi z autorského
práva a ďalších práv duševného vlastníctva.
Je zakázané používať Softvér získaný ako verzia na vyskúšanie (TRIAL) alebo Not-For-Resale (ďalej len „NFR“) v rozpore s
dobrými mravmi za účelom vyhnutiu sa zaplateniu Licenčného poplatku podľa článku 8 Zmluvy.

4. Iné použitie Softvéru. ESET touto Zmluvou udeľuje štandardnú Licenciu. Jednotlivé Dodatky k tejto Zmluve môžu Zákazníkovi
priznávať práva na použitie Softvéru alebo konkrétneho softvérového produktu aj nad rámec tejto Zmluvy, jej dodatkov
a obmedzení v nich obsiahnutých, a to vždy vo vzťahu ku konkrétnemu softvérovému produktu uvedenému v príslušnom
Dodatku. Pre vylúčenie pochybností ako príklad použitia Softvéru, ktorý Dohoda štandardne neumožňuje (okrem prípadu ak
je takéto použitie výslovne uvedené v niektorom Dodatku), sú uvedené nasledovné príklady:
a. prenechanie Softvéru na použitie tretej strane za finančné protiplnenie alebo bezodplatne
b. poskytovanie služieb tretím stranám s použitím Softvéru
c. poskytovanie outsourcingu, manažovaných dátových služieb, aplikácií tretím stránám, časového zdieľania používania
Softvéru
d. použitie Softvéru pri tvorbe počítačových programov a akejkoľvek inej tvorbe od Softvéru odvodených diel.
e. umožnenie použitia Softvéru iným osobám ako Používateľom.
5. Práva k softvéru a výhrada práv. Softvér a všetky s ním súvisiace práva, najmä (nie však výlučne ) vlastnícke práva a práva
duševného vlastníctva v ňom obsiahnuté, patria spoločnosti ESET a/alebo jej poskytovateľom licencií. Tieto práva sú
chránené ustanoveniami medzinárodných dohôd a všetkými ďalšími aplikovateľnými zákonmi krajiny, v ktorej sa Softvér
používa. Zdrojový kód Softvéru je obchodným tajomstvom spoločnosti ESET a jej prípadných poskytovateľov licencií
a Zákazník k nemu nemá a ani touto Dohodou nezískava žiadne práva alebo vlastníctvo. Štruktúra, organizácia a kód Softvéru
sú obchodným tajomstvom a/alebo Dôvernými informáciami spoločnosti ESET a/alebo jej poskytovateľov licencií. Softvér je
zakázané kopírovať, s výnimkou uvedenou v ustanovení článku 3.c Zmluvy. Akékoľvek kópie, ktoré Zákazník smie vytvoriť
podľa tejto Dohody, musia obsahovať rovnaké upozornenia na autorské a vlastnícke práva, aké sú uvedené na alebo v
Softvéri. V prípade, že Zákazník v rozpore s ustanoveniami tejto Dohody bude spätne analyzovať, dekompilovať, prevádzať
do zdrojového kódu alebo sa iným spôsobom pokúsi získať zdrojový kód, získané informácie sa budú automaticky a
neodvolateľne považovať za prevedené na spoločnosť ESET a vlastnené v plnom rozsahu spoločnosťou ESET od okamihu ich
vzniku. Všetky práva k Softvéru, okrem práv ktoré ESET Zákazníkovi ako používateľovi Softvéru výslovne udelil na základe
Dohody, si ESET výslovne vyhradzuje pre seba.
6. Inštalácia. Softvér vyžaduje inštaláciu a následnú konfiguráciu kvalifikovaným personálom pre konkrétny Autorizovaný
hardvér. Softvér musí byť inštalovaný na správne nakonfigurovaný počítačový systém spĺňajúci minimálne požiadavky
uvedené v Dokumentácii. Spôsob inštalácie je popísaný v Dokumentácii. Na počítačovom systéme, na ktorom bude Softvér
inštalovaný nesmú byť pre inštaláciou Softvéru ani po nej nainštalované žiadne počítačové programy alebo technické
vybavenie, ktoré by mohlo nepriaznivo ovplyvniť Softvér a jeho činnosť. Pokiaľ Softvér nebude správne nakonfigurovaný pre
konkrétny Autorizovaný hardvér, nie je možné zaručiť jeho bezchybnú funkciu.
7. Autorizovaný hardvér. Zákazník je povinný inštalovať Softvér iba na hardvér, pre ktorý získal právo inštalácie na základe
tejto Dohody („Autorizovaný hardvér“). Ak je Licencia udelená pre osobný počítač, Autorizovaným hardvérom je iba osobný
počítač, ktorý Zákazník vlastní alebo má v prenájme. Ak je Licencia udelená pre server, Autorizovaným hardvérom je iba
server v priestoroch, ktoré Zákazník využíva na základe platného právneho titulu a ktorý je Zákazník povinný identifikovať
spoločnosti ESET typom CPU, počtom CPU ak má CPU viac ako jedno jadro aj počtom jadier jednotlivých CPU, ak ESET bude
mať takúto požiadavku.
8. Licenčné poplatky. Licenčné poplatky sú stanovené dohodou Zmluvných strán v závislosti od rozsahu poskytnutých práv na
používanie Softvéru a ich obmedzení v Dohode na základe príslušnej metódy stanovenia ceny („pricing metrics“) pre ten –
ktorý softvérový produkt. Licenčný poplatok, metóda stanovenia ceny a prípadné iné ako štandardné práva na použitie
Softvéru za prvý rok alebo za inú dĺžku trvania prvého obdobia na ktorý Zákazník získal Licenciu (ďalej len „Obdobie“), sú
uvedené v príslušnom Dodatku. Licenčné poplatky za Licenciu na druhé a ďalšie Obdobie, prípadne za predĺženie Obdobia
bude ESET fakturovať vždy osobitne, pričom tieto Licenčné poplatky môžu byť v inej výške ako za prvé Obdobie. ESET si
vyhradzuje právo na budúcu zmenu výšky Licenčného poplatku alebo metódy stanovenia ceny. Nakoľko niektoré Licenčné
poplatky a metódy stanovenia ceny vychádzajú z predpokladu, že isté softvérové riešenia budú používané iba spoločne vo
forme integrovaného riešenia, takáto Licencia oprávňuje Zákazníka výlučne iba na spoločné používanie integrovaného
riešenia a Zákazník nesmie používať jeho jednotlivé súčasti samostatne, oddelene a/alebo nezávisle od dodaného
integrovaného softvérového riešenia.

ESET MLA 1.0
3/8

Zmluva číslo: ZM00000543

ESET Master License Agreement

číslo MLA: 3/2017

9. Prístup k Update a Upgrade. Na prístup ku Update a/alebo Upgrade sa vyžaduje prihlasovacie meno Zákazníka a
prihlasovacie heslo Zákazníka (ďalej len „Identifikácia“). Identifikácia Zákazníka používateľa pozostáva z náhodnej
kombinácie alfanumerických znakov a je automaticky generovaná obchodným systémom spoločnosti ESET. Zákazník je
povinný ochrániť Identifikáciu pred poškodením, stratou alebo zneužitím. V prípade prvého zistenia zneužitia Identifikácie
ESET pôvodnú Identifikáciu Zákazníka znefunkční a vydá Zákazníkovi novú Identifikáciu (ďalej len „Náhradná identifikácia“).
Zákazník je povinný poskytnúť spoločnosti ESET všetky údaje, ktoré si ESET vyžiada pri prešetrovaní zneužitia Identifikácie,
čo zahŕňa najmä no nielen prístup ku záznamom o prevádzke počítačových systémov, záznamov o prístupoch k súborom a
ako aj iné potrebné údaje. V prípade zistenie zneužitia Náhradnej identifikácie môže ESET podľa vlastnej úvahy vydať
Zákazníkovi novú Náhradnú identifikáciu alebo okamžite a bez náhrady zrušiť Zákazníkovi používateľovi Licenciu. Právo
spoločnosti ESET na náhradu škody nie je zrušením Licencie dotknuté. Zákazník je povinný získavať Aktualizáciu len zo zdrojov
autorizovaných spoločnosťou ESET (ďalej len „Autorizované zdroje“). Zákazník sa zaväzuje nainštalovať Update alebo
Upgrade okamžite ako ich získa alebo najneskôr v čase, ktorý stanoví spoločnosti ESET v Softvéri, jeho Dokumentácii alebo
na internetových stránkach spoločnosti ESET alebo jej obchodných partnerov. ESET nezodpovedá za škody, ktoré vznikli
porušením povinnosti Zákazníka nainštalovať Update alebo Upgrade a/alebo inštaláciou Aktualizácie z iných ako
Autorizovaných zdrojov.
10. Voliteľný zber infiltrácií Softvérom. Softvér obsahuje funkciu, ktorá slúži na zhromažďovanie vzoriek nových počítačových
vírusov alebo iných obdobných škodlivých počítačových programov (ďalej len „Infiltrácia“) a ich následné odoslanie
spoločnosti ESET, vrátene informácie o počítači a/alebo platforme na ktorej je Softvér nainštalovaný (ďalej len „Informácie“).
Informácie môžu obsahovať údaje (vrátene osobných údajov) o používateľoch počítačového systému alebo serveru na
ktorom je nainštalovaný Softvér, informácie o počítači a operačnom systéme, podozrivé súbory z počítačového systému
alebo serveru na ktorom je Softvér nainštalovaný, súbory postihnuté Infiltráciou a informácie o takýchto súboroch. ESET
použije získané Informácie a Infiltrácie iba na preskúmanie Infiltrácie, pričom je povinný zabezpečiť primerané opatrenia na
zachovanie dôverného charakteru získaných Informácii. V prípade, že aktivujete vyššie popísanú funkciu Softvéru, udeľujete
spoločnosti ESET súhlas potrebný v zmysle príslušných právnych noriem na spracovávanie získaných Informácii a súhlasíte s
tým, aby boli Infiltrácie a Informácie zasielané spoločnosti ESET.
11. Technická podpora. ESET zabezpečuje technickú podporu pre najaktuálnejšiu verziu Softvéru v pracovných dňoch počas
prevádzkových hodín zverejnených na internetových stránkach spoločnosti ESET. Jednotlivé Dodatky môžu upravovať rozsah
a spôsob poskytovania technickej podpory v rozsahu odlišnom, než je uvedené v tomto článku. Požiadavky o na technickú
podporu, ktoré dôjdu mimo prevádzkových hodín sa považujú za došlé v nasledujúci pracovný deň. Požiadavku o technickú
podporu môže Zákazník doručiť spoločnosti ESET spôsobom popísaným v Softvéri, jeho Dokumentácii alebo na
internetových stránkach spoločnosti ESET . Požiadavka o technickú podporu musí byť dostatočne určitá a musí obsahovať
údaje umožňujúce replikovať ohlásený problém. V prípade potreby je Zákazník povinný poskytnúť potrebnú súčinnosť pri
riešení ohláseného problému. ESET nie je povinný poskytnúť technickú podporu najmä v prípadoch, ak oznámená chyba:
a. je následkom neoprávneného zásahu do Softvéru, jeho zdrojového kódu, alebo použitím nesprávnych parametrov alebo
nastavení Softvéru
b. vznikla chybou obsluhy, alebo používaním Softvéru v rozpore s Dokumentáciou
c. už bola odstránená vydaním Update alebo Upgrade, ktorý Zákazník nenainštaloval
d. Zákazník nezaplatil Licenčný poplatok
e. pokiaľ to ustanovuje táto Dohoda.
12. Platobné podmienky.
a. ESET vystaví Zákazníkovi faktúru vždy pred začiatkom obdobia, na ktoré Zákazník získal Licenciu. Splatnosť faktúr bola
Zmluvnými stranami dohodnutá na tridsať (30) dní odo dňa vystavenia faktúry, ak nie je v Dodatkoch stanovená iná
splatnosť faktúr. Výška Licenčných poplatkov nezahŕňa dane. ESET do faktúr zahrnie tie dane, ktoré sa vzťahujú na
Zákazníka (najmä, nie však výlučne daň z pridanej hodnoty) a ktoré je Zákazník povinný zaplatiť. Za zaplatenie prípadných
daní, ktoré súvisia s používaním Softvéru Zákazníkom zodpovedá výlučne Zákazník. Faktúra sa považuje za zaplatenú
pripísaním fakturovanej čiastky na účet spoločnosti ESET. Ak je Zákazník v omeškaní s úhradou faktúry v termíne jej
splatnosti, ESET si môže uplatniť zmluvnú pokutu vo výške nula celých päť stotín (0,05) percenta z fakturovanej sumy za
každý aj začatý deň omeškania. ESET nemá povinnosť a Zákazník nemá právo na vrátenie zaplateného Licenčného
poplatku ani jeho príslušnej časti po tom, ako ESET doručil Zákazníkovi Identifikáciu.
b. Zákazník je povinný viesť evidencie a záznamy o Softvéri a jeho používaní, najmä o rozsahu a mieste a spôsobe
používania Softvéru, z ktorých možno overiť plnenie obmedzení plynúcich z Licencie a majúcich vzťah ku príslušnej
metóde stanovenia ceny. Zákazník je povinný na požiadanie poskytnúť tieto evidencie a záznamy spoločnosti ESET.
c. Zákazník má právo požiadať ESET o povolenie zmeny operačného systému, Autorizovaného hardvéru alebo niektorých
iných podrobností, ktoré môžu mať vplyv na metódu stanovenia ceny alebo rozsah práv na používanie Softvéru. Tieto

ESET MLA 1.0
4/8

Zmluva číslo: ZM00000543

ESET Master License Agreement

číslo MLA: 3/2017

zmeny môžu viesť k povinnosti zaplatiť dodatočný Licenčný poplatok a to odo dňa keď takáto zmena nadobudne
účinnosť. ESET v takom prípade vystaví Zákazníkovi faktúru na dodatočný Licenčný poplatok.
13. Záruky a obmedzenia.
a. ESET zaručuje, že má právo udeliť Licencie na používanie Softvéru Zákazníkovi. Nárok, ktorý Zákazníkovi vyplýva z
porušenia tejto záruky je uvedený v článku 15.
b. ESET zaručuje, že každý softvérový produkt má v zásade také vlastnosti, aké sú popísané v Dokumentácií a jej prípadných
aktualizáciách a že média, na ktorých bol Softvér dodaný Zákazníkovi sú čitateľné a neobsahujú Škodlivé programy.
V prípade porušenie záruk uvedených v tomto odseku má Zákazník právo na (i) odstránenie vady Softvéru; (ii) dodanie
Softvéru bez vady alebo ukončenie Licencie pre príslušný softvérový produkt a vrátenie Licenčného poplatku
zaplateného za takýto Softvér za príslušné Obdobie.
c. ESET a jeho poskytovatelia licencií výslovne vyhlasujú, že okrem vyššie uvedených záruk neposkytujú žiadne ďalšie
výslovné alebo implikované prehlásenia alebo záruky, najmä nie záruky predajnosti alebo vhodnosti pre konkrétny účel
alebo záruky, že Softvér (i) sa zhoduje (ii) spĺňa alebo je v súlade požiadavkami určenými zákonmi, nariadeniami,
všeobecne záväznými právnymi predpismi alebo požiadavkami akéhokoľvek orgánu verejnej správy. Príslušní
poskytovatelia licencií poskytli ich softvér spoločnosti ESET v stave „ako stojí a leží.“ Spoločnosť ESET ani jej
poskytovatelia licencií nedávajú žiadnu záruku ani neposkytujú žiadne vyhlásenie, že funkcie, ktoré obsahuje Softvér,
budú vyhovovať požiadavkám Zákazníka, alebo že prevádzka Softvéru bude nerušená a bezchybná.
d. ESET nepreberá zodpovednosť za žiadne škody spôsobené kombináciou vplyvu počítačových infiltrácii, Škodlivých
programov, iného softvéru, hardvéru, a použitie prípadne nepoužitia alebo nemožnosti použitia Softvéru.
e. ESET zodpovedá za škody, ktoré by mohli vzniknúť využívaním Softvéru maximálne do výšky Licenčného poplatku
Zákazníkom zaplateného za príslušný softvérový produkt za Obdobie, v ktorom vznikla škoda. Zmluvné strany spoločne
vyhlasujú, že s prihliadnutím na všetky skutočnosti, ktoré sú Zmluvným stranám v okamihu uzavretia tejto Dohody
známe, nemožno predvídať, že prípadná škoda, ktorá by mohla vzniknúť používaním Softvéru prevýši výšky sumy, ktorú
Zákazník zaplatí spoločnosti ESET ako Licenčný poplatok za príslušný softvérový produkt za Obdobie v ktorom vznikla
škoda.
14. Vyhlásenie Zákazníka. Zákazník plne znáša riziko za výber Softvéru pre dosiahnutie zamýšľaného účelu, za inštaláciu,
používanie a výsledky, ktoré so Softvérom dosiahne. Zákazník berie na vedomie, že Softvér bol spoločnosťou ESET poskytnutý
v stave „ako stojí a leží.“ Zákazník výslovne vyhlasuje, že poučí všetkých Používateľov Softvéru o podmienkach obsiahnutých
v Dohode, ktoré sa na nich vzťahujú, a že zodpovedá za dodržiavanie týchto podmienok Používateľmi.
15. Podmienky sľubu odškodnenia. Zákazník je povinný bez zbytočného meškania upovedomiť ESET písomne o akomkoľvek
nároku, ktorý proti Zákazníkovi vznesie tretia strana, týkajúceho sa
a. porušenia autorského práva, patentov, obchodného tajomstva alebo iných práv duševného vlastníctva vo vzťahu ku
Softvéru alebo;
b. ujmy na zdraví, smrti alebo poškodenie hmotných vecí (s výslovným vylúčením akéhokoľvek poškodenia softvéru alebo
dát)
za predpokladu, že udalosti uvedené pod písmenami a a b vyššie sú dôsledkom konania, za ktoré ESET nesie právnu
zodpovednosť (ďalej iba „Nárok“)“. Zákazník je povinný podniknúť všetky kroky potrebné na to, aby spoločnosti ESET
umožnil vykonávať v najväčšom zákonom prípustnom a dovolenom rozsahu kontrolu nad postupom v súdnom konaní alebo
pri súdnej či mimosúdnej dohode o urovnaní Nároku. Zákazník je zároveň povinný poskytnúť spoločnosti ESET všetku
potrebnú súčinnosť pri prešetrovaní, obrane a urovnaní Nároku. ESET má právo určiť Zákazníkovi právneho zástupcu
a kontrolovať stratégiu v súdnom konaní a akúkoľvek dohodu o urovnaní. Za predpokladu, že Zákazník splní všetky
povinnosti, ktoré mu vyplývajú z tohto článku, ESET je povinný nahradiť Zákazníkovi náklady, ktorá mu vznikli na základe
uplatneného Nároku tým, že uhradí Zákazníkovi náklady na súdne poplatky, trovy konania a primerané náklady na právne
zastúpenie, pokiaľ sú tieto náklady dôsledkom pokynov spoločnosti ESET (okrem situácie ak tieto náklady znášal priamo
ESET) a prípadné náklady plnenia právoplatného rozsudku vyneseného proti Zákazníkovi alebo dohody o urovnaní
schválenej spoločnosťou ESET. Bez ohľadu na právo na náhradu nákladov podľa predošlej vety má Zákazník právo
spolupodieľať sa na svojich nákladoch súvisiacich s Nárokom. Pre prípad, že je voči Zákazníkovi vznesený Nárok podľa
odseku a tohto článku alebo ak by takýto nárok podľa názoru spoločnosti ESET mohol byť vznesený, potom ESET môže podľa
vlastného rozhodnutia
c. upraviť Softvér
d. obstarať pre Zákazníka právo pokračovať v používaní Softvéru
e. ukončiť Licenciu pre príslušný softvérový produkt a vrátiť Licenčný poplatok za takýto Softvér zaplatený za príslušné
Obdobie.

ESET MLA 1.0
5/8

Zmluva číslo: ZM00000543

ESET Master License Agreement

číslo MLA: 3/2017

Zákazník je povinný riadiť sa rozhodnutím spoločnosti ESET pre prípad vznesenia Nároku podľa odseku a tohto článku
a podľa toho čo je potrebné, buď nainštalovať inú verziu Softvéru alebo prestať používať Softvér. Tento sľub odškodnenia
sa nevzťahuje na Nároky, ktoré vznikli na podklade toho, že Zákazník
f. skombinoval Softvér s iným softvérom alebo Softvér pozmenil, ak by Nárok nevznikol bez takéhoto skombinovania alebo
pozmenenia Softvéru alebo
g. nemal v čase vzniku Nároku nainštalovanú najnovšiu verziu Softvéru alebo Softvér na túto verziu neaktualizoval v súlade
s pokynmi spoločnosti ESET, pokiaľ by Nárok nevznikol, ak by Zákazník nainštaloval najnovšiu verziu Softvéru alebo
Softvér na túto verziu aktualizoval.
16. Referencia. Zákazník udeľuje pre ESET súhlas, aby bol uvádzaný v propagačných materiáloch a na internetových stránkach
ako referenčný zákazník. ESET môže spracovať v spolupráci so Zákazníkom prípadovú štúdiu a sprístupniť ju tretím stranám
za predpokladu, že ju Zákazník vopred písomne odsúhlasí. Zákazník nemôže bezdôvodne odopierať udelenie súhlasu s
odsúhlasením prípadovej štúdie.
17. Audit. ESET a/alebo splnomocnenec spoločnosti ESET má právo vykonať audit používania Softvéru priamo na mieste
u Zákazníka počas jeho obvyklých obchodných hodín na základe písomného oznámenia doručeného najmenej sedem (7) dní
vopred. Zákazník je povinný poskytnúť spoločnosti ESET alebo jej splnomocnencovi súčinnosť tým, že:
a. sprístupní všetky potrebné evidencie a záznamy súvisiace so Softvérom a jeho používaním
b. umožní na svoje náklady vyhotovenie kópií evidencií a záznamom podľa požiadaviek osôb vykonávajúcich audit
c. zabezpečí, aby zamestnanci Zákazníka spolupracovali s osobami vykonávajúcimi audit.
Ak sa auditom zistí, že Zákazník používa Softvér vo väčšom rozsahu, ako ho na to oprávňuje Dohoda, je povinný zaplatiť
spoločnosti ESET dodatočný Licenčný poplatok a náklady, ktoré ESET účelne vynaložil na audit.
18. Ochrana dôverných informácií. Pokiaľ sú určité skutočnosti ktoroukoľvek zo Zmluvných strán výslovne označené ako
Dôverné informácie, alebo pokiaľ možno na základe iných skutočností súdiť, že predstavujú Dôverné informácie, má druhá
Zmluvná strana povinnosť uchovávať takéto skutočnosti v tajnosti a chrániť ich pred vyzradením tretej strane. Dôverné
informácie druhej Zmluvnej strany sú Zmluvné strany povinné chrániť pred vyzradením nepovolaným osobám prinajmenšom
v takom rozsahu, v akom chránia svoja vlastné Dôverné informácie podobného významu. Rozsah ochrany Dôverných
informácii druhej Zmluvnej strany však v žiadnom prípade nesmie byť nižší ako je obvyklý a primeraný stupeň ochrany
takýchto informácií u starostlivého podnikateľa. Dôverné informácie nesmie druhá strana Zmluvná strana prezradiť tretej
strane a ani ich použiť v rozpore s účelom ich poskytnutia pre svoje potreby.
19. Rozhodujúce právo. Táto Dohoda sa riadi slovenským právom, pričom Zmluvné strany sa výslovne dohodli na vylúčení
kolíznych ustanovení rozhodujúceho právneho poriadku a v najväčšom prípustnom rozsahu aj na vylúčení všetkých právnych
predpisov, ktorými sa riadi predaj tovarov. Zmluvné strany výslovne vyhlasujú, že sa dohodli na vylúčení Dohovoru OSN o
zmluvách pri medzinárodnej kúpe tovarov. Pre vylúčenie akejkoľvek pochybnosti sa Zmluvné strany výslovne dohodli na
vylúčení aplikácie všetkých ustanovení slovenského právneho poriadku nekogentnej povahy v rozsahu, v ktorom by ich
aplikácia mohla zmeniť účel alebo význam jednotlivých ustanovení tejto Dohody.
20. Kontrola exportu a reexportu. Softvér, Dokumentácia alebo ich súčasti vrátene informácii o Softvéri a jeho súčastiach
podliehajú alebo môžu podliehať opatreniam o kontrole dovozu a vývozu na základe právnych predpisov, ktoré môžu
vydávať vlády príslušné na ich vydanie podľa príslušného aplikovateľného práva, a to vrátane predpisov na kontrolu exportu
a reexportu vydávaných vládou Spojených štátov amerických. Zákazník je povinný dodržiavať všetky aplikovateľné dovozné
a vývozné predpisy a uznáva, že nesie zodpovednosť za získanie všetkých povolení na export, reexport, prevod alebo import
Softvéru, ak sú v jeho prípade potrebné.
21. Vyššia moc. Zmluvné strany nezodpovedajú za nesplnenie svojich záväzkov z Dohody, pokiaľ je plnenie záväzku znemožnené
alebo pozdržané zásahom verejného nepriateľa, vojnovými udalosťami, občianskymi nepokojmi, povstaním, demonštráciou,
požiarom, povodňou, zemetrasením, štrajkom zamestnancov spôsobujúcim spomalenie alebo prerušenie práce, ohrozením
bezpečnosti štátu, neschopnosťou obstarať vybavenie, dáta alebo materiál od príslušných dodávateľov aj po vynaložení
zodpovedajúceho úsilia alebo inými okolnosťami mimo kontroly Zmluvných strán („Zásah vyššej moci“). Predpokladom pre
vylúčenie zodpovednosti Zmluvnej strany za Zásah vyššej moci je splnenie podmienky, že Zásah vyššej moci nie je zavinený
úmyslom alebo nedbanlivosťou príslušnej Zmluvnej strany, a že táto Zmluvná strana bez zbytočného meškania písomne
informovala druhú Zmluvnú stranu o Zásahu vyššej moci. Zmluvná strana, ktorá informuje o Zásahu vyššej moci je povinná
vynaložiť primerané a obvyklé úsilie na vyhnutie sa Zásahu vyššej moci, minimalizáciu jeho prípadných následkov a doby
jeho trvania. Po skončení Zásahu vyššej moci je doba plnenia predĺžená o dobu trvania oneskorenia alebo nemožnosti
plnenia zmluvného záväzku z dôvodu Zásahu vyššej moci.

ESET MLA 1.0
6/8

Zmluva číslo: ZM00000543

ESET Master License Agreement

číslo MLA: 3/2017

22. Riešenie sporov. Spory alebo nezhody vyplývajúce z tejto Dohody alebo v súvislosti s ňou alebo porušenie, ukončenie,
zrušenie alebo neplatnosť tejto Dohody (ďalej len „Spor“) sa vyriešia s konečnou platnosťou tak, ako určuje tento článok.
Každý Spor budú Zmluvné strany riešiť najprv v dobrej viere vzájomným rokovaním s cieľom vyriešiť Spor dohodou bez
rozhodcovského konania. V prípade Sporu je Zmluvná strana povinná doručiť druhej Zmluvnej strane písomné oznámenie o
Spore, v ktorom musí vymedziť predmet Sporu a navrhnúť termín na rokovanie. Ak Zmluvné strany Spor nevyriešia do 30
(slovom tridsiatich) dní od doručenia písomného oznámenia Sporu druhej Zmluvnej strane, predložia Spor Rozhodcovskému
súdu Slovenskej obchodnej a priemyselnej komory v Bratislave (ďalej len „Súd“). Súd rozhodne o spore podľa jeho
základných vnútorných právnych predpisov. Súd rozhodne o Spore s konečnou platnosťou. Rozhodnutie Súdu bude pre
Zmluvné strany záväzné a Zmluvné strany sa podrobia rozhodnutiu Súdu.
23. Vylúčenie vzdania sa práva. Pokiaľ sa v jednotlivom prípade, alebo aj vo viacerých prípadoch ktorákoľvek zo Zmluvných strán
čiastočne alebo úplne vzdá práva, ktoré vyplýva z tejto Zmluvy, jej porušenia, alebo z pochybenia Zmluvnej strany, alebo sa
vzdá vynútenia takéhoto práva, nebude sa to považovať za vzdanie sa práva alebo vynútenie práva v podobných prípadoch
aj v budúcnosti.
24. Platnosť a účinnosť. Táto Dohoda nadobúda platnosť podpisom tou Zmluvnou stranou, ktorá ju podpíše ako druhá v poradí.
Zmluva nadobúda účinnosť dňom nasledujúcim po dni jej zverejnenia v centrálnom registri zmlúv.
25. Ukončenie. Zákazník má právo ukončiť používanie Softvéru alebo iba niektorého softvérového riešenia kedykoľvek počas
trvania Obdobia písomnou výpoveďou, pričom výpovedná lehota uplynie a Licencia zanikne posledným dňom aktuálneho
Obdobia. Bez ohľadu na iné možnosti ukončenia Dohody má ESET právo odstúpiť od Dohody alebo jednostranne zrušiť
Licenciu bez náhrady, pokiaľ sa dozvie že Zákazník materiálne porušuje niektoré ustanovenie Dohody alebo Licencie
a Zákazník takéto porušenie na výzvu spoločnosti ESET neodstráni v lehote do 7 (dní) od doručenia písomnej výzvy.
Odstúpenie od Dohody alebo zrušenie Licencie nadobúda účinnosť márnym uplynutím lehoty vo výzve. Ktorákoľvek zo
Zmluvných strán je oprávnená od Dohody odstúpiť kedykoľvek po dni vyhlásenia konkurzu na majetok druhej Zmluvnej
strany, alebo po začatí konkurzného alebo reštrukturalizačného konania voči druhej Zmluvnej strany, alebo po zamietnutí
návrhu na vyhlásenia konkurzu na majetok druhej Zmluvnej strany pre nedostatok majetku, alebo v prípade, že sa druhá
Zmluvná strana dostane do likvidácie alebo sa stane inak platobne neschopnou. Odstúpenie od Dohody nadobúda účinnosť
dňom doručenia písomného oznámenia o odstúpení od Dohody druhej Zmluvnej strane. Po ukončení Dohody alebo uplynutí
Obdobia každej Licencie na softvérový produkt je Zákazník povinný zničiť alebo vymazať všetky kópie daného softvérového
riešenia a súvisiacej Dokumentácie.
26. Pretrvávajúce ustanovenia. Po ukončení platnosti Dohody nezaniká platnosť a účinnosť tých jej ustanovení, ktoré svojim
obsahom majú trvalý charakter, najmä, nie však výlučne článkov 13, 14, 16, 18, 19, 20 a tohto článku 26.
27. Záverečné ustanovenia.
a. Zmluvné strany uzavreli túto Dohodu ako inominátnu zmluvu podľa § 269 ods. 2 zákona č. 513/1991 Zb. Obchodného
zákonníka v znení neskorších právnych predpisov, podľa ostatných ustanovení Obchodného zákonníka, ďalej zákona č.
185/2015 Z. z. Autorský zákon a podľa ostatných zákonov a právnych predpisov platných v Slovenskej republike.
b. Táto Dohoda úplne nahradzuje všetky prípadné predchádzajúce ústne alebo písomné dohovory, dohody a zmluvy
vzťahujúce sa na predmet Dohody a predstavuje úplnú a jedinú dohodu Zmluvných strán vzťahujúcu sa na predmet
Dohody.
c. V prípade rozporu medzi ustanoveniami Zmluvy a jej Dodatkov majú prednosť ustanovenia Dodatkov. V prípade rozporu
medzi viacerými Dodatkami má prednosť ten Dodatok, ktorý bol podpísaný najneskoršie.
d. Žiadny dohovor, dohoda alebo zmluva doplňujúca alebo meniaca túto Dohodu nebude záväzná pre žiadnu zo Zmluvných
strán, pokiaľ nebude vyhotovená vo forme písomného dokumentu, ktorý výslovne odkazuje na túto Dohodu a ktorý je
podpísaný riadne oprávnenými zástupcami každej zo Zmluvných strán.
e. Nadpisy článkov v tejto Dohode slúžia len na zlepšenie orientácie v texte a neslúžia žiadnemu inému účelu, najmä ich
nemožno použiť ku prípadnému výkladu tejto Dohody.
f. Pokiaľ by ktorékoľvek ustanovenie tejto Dohody bolo alebo sa stalo nevynútiteľným, neaplikovateľným, neplatným alebo
nezákonným, nemení to nič na platnosti ostatných ustanovení tejto Dohody, ktoré zostanú platné a vykonateľné podľa
podmienok stanovených Dohodou. Pokiaľ by nevynútiteľnosť, neaplikovateľnosť neplatnosť alebo nezákonnosť týkala
iba časti niektorého ustanovenia Dohody, bude pôvodný text platiť tak, ako by časť ustanovenia spôsobujúca jeho
neplatnosť bola vypustená. Ak takýto postup nie je možný, Zmluvné strany budú postupovať podľa nasledovného odseku
tohto článku Zmluvy.
g. Zmluvné strany súhlasia, že ak niektoré ustanovenia tejto Dohody sú alebo sa stanú na základe zmeny právnych noriem,
rozhodnutia súdu alebo iného obdobného orgánu nevynútiteľné, neaplikovateľné, neplatné alebo nezákonné, budú
ESET MLA 1.0
7/8

Zmluva číslo: ZM00000543

ESET Master License Agreement

číslo MLA: 3/2017

rokovať v dobrej viere a zabezpečia všetky kroky potrebné na to, aby takto neplatné ustanovenie nahradili iným tak, aby
toto nové ustanovenie spĺňalo minimálne požiadavky rozhodujúceho právneho poriadku a bolo v súlade s účelom tejto
Dohody a malo obdobný právny a obchodný zmysel.
h. Túto Dohodu môžu Zmluvné strany meniť a dopĺňať len vo forme očíslovaných písomných dodatkov podpísaných riadne
oprávnenými zástupcami oboch zmluvných strán.
i. Táto Dohoda sa vyhotovuje v štyroch (4) identických rovnopisoch s platnosťou originálu, pričom ESET a Zákazník obdrží
vždy dva (2) rovnopisy.
j. Zmluvné strany prehlasujú, že ich zmluvná voľnosť nie je obmedzená, že túto Dohodu uzatvárajú slobodne a s vážnym
úmyslom. Ďalej Zmluvné strany vyhlasujú, že prejavy ich vôle strán sú určité, ničím neovplyvnené a že nekonajú v tiesni
ani za nápadne nevýhodných podmienok. Zmluvné strany si túto Zmluvu pozorne prečítali, jej obsahu v plnom rozsahu
porozumeli a súhlasia s ním. Na znak súhlasu s obsahom tejto Dohody ju Zmluvné strany podpisujú.
Osoby, ktoré túto Zmluvu podpisujú nižšie vyhlasujú, že sú oprávnené konať za príslušnú Zmluvnú stranu v rozsahu potrebnom
na uzavretie tejto Zmluvy.

PODPISOVÁ TABUĽKA S ÚDAJMI
ESET, spol. s r.o.

Rozhlas a televízia Slovenska

Podpis:

Podpis:

Meno podpisujúceho: Richard Marko

Meno podpisujúceho: Václav Mika

Funkcia podpisujúceho: generálny riaditeľ

Funkcia podpisujúceho:
a televízie Slovenska

Dátum:

Dátum:

Miesto: Bratislava

Miesto: Bratislava

ESET MLA 1.0
8/8

generálny

riaditeľ

Rozhlasu

