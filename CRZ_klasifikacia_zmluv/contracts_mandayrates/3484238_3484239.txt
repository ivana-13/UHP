Zmluva o poskytnutí služieb
uzatvorená v zmysle § 269 ods. 2 zákona č. 513/1991 Zb. Obchodný zákonník v znení
neskorších predpisov
Číslo zmluvy Objednávateľa: 131/2018/MPRVSR-260
Zmluvné strany
Objednávateľ:
Názov:

Ministerstvo pôdohospodárstva a rozvoja vidieka Slovenskej
republiky

Sídlo:

Dobrovičova 12, 812 66 Bratislava

Zastúpené:

Ing. Jaroslav Regec, generálny tajomník služobného úradu

Bankové spojenie:

Štátna pokladnica

IBAN:

SK66 8180 0000 0070 0008 1105

IČO:

00156621

DIČ:

2021291382

Kontaktná osoba:

Mgr. Veronika Ivaničová; Mgr. Lucia Kulcsárová

Kontaktné údaje:

tel.: 02/59266234, email: veronika.ivanicova@land.gov.sk
tel.: 02/59266244, email: lucia.kulcsarova@land.gov.sk

(ďalej ako „Objednávateľ“)

Poskytovateľ:
Obchodné meno:

Goldmann Systems, a.s.

Sídlo:

Slávičie údolie 106, 811 02 Bratislava

Zastúpený:

Ing. Martin Perďoch, predseda predstavenstva
Ing. Martin Baláž, člen predstavenstva

Bankové spojenie:

Tatrabanka

IBAN:

SK3911000000002629740806

IČO:

35794950

IČ DPH:

SK2020279965

Zapísaný:

OR Bratislava 1, oddiel Sa., vložka číslo 2531/B

Kontaktná osoba:

Martin Baláž

Kontaktné údaje:

mbalaz@goldmann.sk

(ďalej ako „Poskytovateľ“)
(Objednávateľ a Poskytovateľ ďalej spolu aj ako „Zmluvné strany“)

1

1. Preambula
1.1

Objednávateľ uskutočnil verejné obstarávanie na predmet zákazky “Poskytovanie služieb
elektronického nákupného procesu pre potreby Národného potravinového katalógu”
postupom zadávania zákazky s nízkou hodnotou. V uvedenom zadávaní zákazky bol na základe
predložených ponúk určený úspešný uchádzač, s ktorým sa ako s Poskytovateľom uzatvára táto
Zmluva.

1.2

Účelom tejto Zmluvy je upraviť vzájomné práva a povinnosti Zmluvných strán pri poskytovaní
služby elektronického predkladania informácií o sortimente Poskytovateľom pre
Objednávateľa počas doby platnosti a účinnosti Zmluvy za dohodnutú odplatu.
2. Predmet zmluvy

2.1

Predmetom tejto zmluvy je:
2.1.1 poskytovanie služieb pre realizáciu procesu vrátane poskytovania všetkých podporných
konzultačných služieb pre potreby Národného potravinového katalógu (NPK);
2.1.2 zabezpečenie zriadenia a následného poskytovania
elektronizáciu nákupného procesu v rámci NPK;

služieb

zabezpečujúcich

2.1.3 zabezpečenie príslušných funkcií a ich možnej budúcej interoperability s ostatnými
časťami NPK ako aj autentifikačné služby verejnej správy (eID).
2.2

V rámci predmetu zákazky je požadované zriadenie a prevádzka nasledovných funkcií:
2.2.1 publikovanie ponúk v podobe informácií o sortimente formou interaktívneho formulára
(produktový list) v rámci NPK;
2.2.2 zobrazovanie ponúkaného sortimentu s použitím filtrov;
2.2.3 vyhľadávanie v ponukách s využitím informácií získaných vo forme: údajov číselníkov,
kategórií a vlastností;
2.2.4 elektronické objednávanie a funkcie elektronického nákupného košíka;
2.2.5 sprístupnenie prehľadu objednávok a plnení podľa stavov pre dodávateľov aj kupujúcich;
2.2.6 ohodnotenie kvality dodania plnenia;
2.2.7 elektronické poskytovanie referencií;
2.2.8 vedenie zoznamov – čiernej a zelenej listiny;
(ďalej ako „Služba“)

2.3

Výsledkom nákupného procesu v zmysle ustanovení 2.1 a 2.2 tohto článku bude zmluvný vzťah
medzi dodávateľom a kupujúcim.

2.4

Poskytovateľ bude viazaný pri zriadení služieb dizajn manuálom NPK, ktorý mu bude
poskytnutý zo strany Objednávateľa.

2

2.5

Predmet zákazky podľa tohto článku bude realizovaný v súlade s platnou legislatívou a
obchodnými podmienkami a všeobecnými prevádzkovými podmienkami zverejnenými na
www.npkinfo.sk.

2.6

Poskytovanie služieb musí umožňovať integráciu s nástrojmi tretích strán, t.j. prenos dát ponúk
zo systému elektronického prieskumu trhu a napojenie na autentifikačné služby verejnej
správy (eID); interpretáciu agregovaných dát predkladaných vo forme informácií o sortimente
a jeho vývoji a o aktivitách používateľov.

2.7

Služba musí byť navrhnutá a riešená tak, aby umožnila jej umiestnenie v prostredí cloud a
poskytovala prístup prostredníctvom webového rozhrania. Výber poskytovateľa služieb cloud
vykoná Poskytovateľ. Objednávateľ môže kedykoľvek počas účinnosti tejto zmluvy navrhnúť
Poskytovateľovi zmenu poskytovateľa služieb cloud-u a Poskytovateľ je povinný pri migrácii dát
poskytnúť Objednávateľovi všetku potrebnú súčinnosť.

2.8

Poskytovateľ sa zaväzuje zriadiť Službu do dvoch mesiacov odo dňa účinnosti tejto Zmluvy a
následne poskytovať Službu a umožniť Objednávateľovi bezodkladne prístup k Službe.
Objednávateľ sa zaväzuje za Službu zaplatiť Poskytovateľovi dohodnutú odplatu v zmysle bodu
5.1 Zmluvy.

2.9

Infraštruktúra, ktorú Poskytovateľ vytvorí, zhotoví a/alebo zaobstará za účelom poskytovania
Služby na vlastné náklady a nebezpečenstvo bude vo vlastníctve a správe Poskytovateľa.
Poskytovateľ, ktorý zabezpečí dostupnosť Služby pre Objednávateľa ako aj ostatné
Objednávateľom určené subjekty, bude zabezpečovať po dohodnutú dobu štyri mesiace odo
dňa nadobudnutia účinnosti tejto Zmluvy s opciou do doby konštituovania trvalého systému
nástrojov NPK v prostredí MPRV SR, najviac však s opciou jeden mesiac (ďalej ako „Dohodnutá
doba“) požadovanú úroveň dostupnosti Služby a Objednávateľ bude po Dohodnutú dobu
Službu využívať na účely plnenia svojich úloh.

2.10 Zmluvné strany sú si vedomé, že poskytovanie Služby počas Dohodnutej doby si vyžaduje
osobitné odborné znalosti. Poskytovateľ vyhlasuje, že odbornými znalosťami potrebnými pre
poskytovanie Služby disponuje a bude disponovať počas celej Dohodnutej doby.
3. Práva a povinnosti Poskytovateľa
3.1

Poskytovateľ sa zaväzuje poskytovať Službu s vynaložením odbornej starostlivosti a
prostredníctvom osôb s príslušnou odbornou kvalifikáciou.

3.2

Poskytovateľ je povinný poskytovať Službu riadne a včas, v dohodnutej forme, rozsahu,
požadovanej kvalite a funkcionalite, t.j. najmä, ale nielen v súlade touto Zmluvou a
schválenými požiadavkami Objednávateľa.

3.3

Poskytovateľ sa zaväzuje zabezpečiť nepretržité, režimové poskytovanie Služby podľa tejto
Zmluvy v režime 24 hodín 7 dní v týždni, pričom garantuje dostupnosť počas pracovných hodín
7:00 – 17:00 v pracovných dňoch v rozsahu 97,5%. Poskytovateľ je povinný odstrániť akýkoľvek
výpadok Služby do 2 hodín a o výpadku informovať Objednávateľa. Povinnosť odstrániť
výpadok sa na Poskytovateľa nevzťahuje, ak tento výpadok zapríčinila tretia osoba. Túto
skutočnosť je ale Poskytovateľ povinný relevantne preukázať a Objednávateľa o tom
bezodkladne informovať.

3.4

Poskytovateľ je povinný na základe žiadosti Objednávateľa doplniť Dáta a poskytovať
k predmetu zmluvy služby údržby, podpory a drobného rozvoja, t.j. upraviť Službu podľa
3

potrieb Objednávateľa. Toto doplnenie a/alebo úprava sa uskutoční v lehote určenej
Poskytovateľom, avšak táto lehota nesmie byť dlhšia, než 5 kalendárnych dní.
3.5

Ak si povaha Služby vyžaduje ďalší vývoj a/alebo rozvoj, Poskytovateľ je povinný na základe
žiadosti Objednávateľa uskutočniť tento vývoj alebo rozvoj v Poskytovateľom určenej lehote.
Táto lehota nesmie byť dlhšia, než 5 kalendárnych dní. Ak sa o tejto potrebe rozvoja a/alebo
vývoja dozvie Poskytovateľ ako prvý, je povinný o tejto skutočnosti bez zbytočného odkladu
informovať Objednávateľa.

3.6

Poskytovateľ je povinný pri výkone Služby, ktorá je predmetom Zmluvy postupovať v súlade so
Zákonom č. 18/2018 Z.z. o ochrane osobných údajov a o zmene a doplnení niektorých zákonov,
a to najmä zabezpečiť súhlas dotknutej osoby so spracúvaním osobných údajov v zmysle
ustanovenia § 5 písm. a) a nasl. ustanovení predmetného zákona.

3.7

Poskytovateľ je povinný okamžite oznámiť Objednávateľovi akékoľvek skutočnosti, ktoré by
mohli mať vplyv na zmenu Služby a ktoré sa zistili v súvislosti s plnením predmetu Zmluvy.

3.8

Poskytovateľ je oprávnený podľa uváženia používať pre potreby plnenia Zmluvy
subdodávateľov a plne zodpovedá za ich účasť na plnení predmetu Zmluvy. Za plnenie
subdodávateľov Poskytovateľ zodpovedá v rozsahu ako by Zmluvu vykonal sám.

3.9

Zmluvné strany sa dohodli, že Poskytovateľ nie je oprávnený, bez predchádzajúceho
písomného súhlasu Objednávateľa previesť a/alebo postúpiť práva a povinnosti založené touto
Zmluvou na tretiu osobu.

3.10 Poskytovateľ zodpovedá za právnu bezvadnosť predmetov duševného vlastníctva, ktoré
použije na účely zriadenia a/alebo poskytovania Služby. Poskytovateľ sa zaväzuje bez
zbytočného odkladu bezplatne odstrániť prípadné právne vady takýchto predmetov
duševného vlastníctva, ako aj chrániť práva a záujmy Objednávateľa voči tretím osobám
uplatňujúcim si voči nemu práva k týmto predmetom duševného vlastníctva. Tieto záväzky
Poskytovateľa nie sú časovo obmedzené.
3.11 Poskytovateľ je povinný zabezpečiť počas poskytovania Služby podľa tejto Zmluvy nepretržitú
ochranu Dát umiestnených v cloude, a to prostredníctvom bezpečnostného softvéru.
Bezpečnostný softvér musí mať zabezpečenú podporu, prístup k updatom a patchom počas
trvania tejto zmluvy.
3.12 Poskytovateľ je povinný strpieť výkon kontroly/auditu/overovania oprávnenými osobami
poverenými výkonom kontroly/auditu/overovania súvisiaceho s predmetom tejto zmluvy a
poskytnúť im všetku potrebnú súčinnosť.
4. Práva a povinnosti Objednávateľa
4.1

Objednávateľ je povinný poskytnúť Poskytovateľovi všetku potrebnú súčinnosť a informácie,
nevyhnutné pre Poskytovateľa na poskytovanie Služby. Objednávateľ je najmä povinný
poskytnúť Poskytovateľovi procesy, dizajn Služby, číselníky v spracovateľnej forme a
bezpečnostné požiadavky a prvky, ktoré Objednávateľ požaduje implementovať (ďalej ako
„Špecifikácia služby“). Poskytovateľ nie je v omeškaní s plnením podľa tejto Zmluvy pokiaľ mu
Objednávateľ neposkytne Špecifikáciu služby alebo túto podstatne zmení v priebehu
implementácie. Splnenie povinnosti Objednávateľa podľa tohto bodu Zmluvy je na požiadanie
Objednávateľa Poskytovateľ povinný potvrdiť. V prípade zmeny a/alebo doplnenia Špecifikácie
služby vrátane zmeny jej časti Objednávateľom Poskytovateľ oznámi Objednávateľovi dobu
4

potrebnú na implementáciu zmeny a/alebo doplnenia. Poskytovateľ nie je v omeškaní
s plnením podľa tejto Zmluvy počas doby implementácie zmeny a/alebo doplnenia.
4.2

Poskytovateľ je povinný upozorniť Objednávateľa na nevhodnosť jeho pokynov a podkladov
odovzdaných Poskytovateľovi za účelom plnenia tejto Zmluvy, pokiaľ takúto nevhodnosť
Poskytovateľ mohol alebo mal zistiť v rámci plnenia tejto Zmluvy pri vynaložení náležitej
odbornej starostlivosti. Pokiaľ Objednávateľ napriek upozorneniu Poskytovateľa na
nevhodnosť pokynu alebo podkladu zabezpečeného Objednávateľom na takomto pokyne
a/alebo použití podkladu zabezpečeného Objednávateľom trvá, Poskytovateľ nenesie
zodpovednosť za vady Služby a iné negatívne dopady na Službu, na ktoré Objednávateľa
upozornil.

4.3

Objednávateľ je povinný Poskytovateľovi za účelom riadneho poskytovania Služby poskytnúť
kópiu dát, ktoré obsahujú informácie o sortimente a Objednávateľom určených subjektoch
(ďalej len „Dáta“) získaných do času účinnosti tejto Zmluvy, ku ktorým má Objednávateľ
vlastnícke právo. Poskytovateľ k týmto dátam vlastnícke právo počas trvania tejto zmluvy a ani
po zániku tejto Zmluvy nenadobúda a po zániku tejto Zmluvy je povinný tieto Dáta
Objednávateľovi vrátiť spoločne s Dátami v zmysle bodu 7.3 tejto Zmluvy.

4.4

Ak je pre plnenie predmetu Zmluvy potrebné dodanie diela od tretej strany, Poskytovateľ sa
zaväzuje uzatvoriť licenčnú, alebo inú podobnú zmluvu s takým obsahom, aby mohol Plnenie
riadne poskytnúť a Objednávateľ ho mohol riadne používať, pričom náklady spojené
s uzatvorením takejto licenčnej, alebo podobnej zmluvy sú zahrnuté v dohodnutej odplate
podľa bodu 5.5.1 Zmluvy.

4.5

Objednávateľ je oprávnený požadovať kedykoľvek počas trvania Zmluvy informácie o priebehu
plnenia predmetu Zmluvy, pričom Poskytovateľ je povinný mu tieto informácie bez zbytočného
odkladu písomne poskytnúť.

4.6

Objednávateľ je povinný okamžite oznámiť Poskytovateľovi akékoľvek skutočnosti, ktoré by
mohli mať vplyv na zmenu Služby a ktoré sa zistili v súvislosti s plnením predmetu Zmluvy.
5. Zmluvná cena a jej splatnosť

5.1

Zmluvné strany sa dohodli na odplate za poskytovanie Služby nasledovne:

Položka

Cena za jeden
mesiac
poskytovania
služieb v EUR
bez DPH

Celková cena
za celý
predmet
zákazky
v EUR bez
DPH

Sadzba
DPH v %

Poskytovanie služieb
elektronického
nákupného procesu pre
potreby Národného
potravinového katalógu

11.625,-

46.500,-

20

Výška
DPH v
EUR

Cena za jeden
mesiac
poskytovania
služieb v EUR
s DPH

Celková cena
za celý
predmet
zákazky
v EUR s DPH

9.300,-

13.950,-

55.800,-

5

Poskytovateľ uplatní na svoje zdaniteľné plnenie daň z pridanej hodnoty podľa príslušných
právnych predpisov (ďalej ako „Odplata“).
5.2

Odplata v sebe zahŕňa všetky náklady spojené so zriadením a poskytovaním Služby, a to najmä,
ale nielen náklady potrebné na zriadenie a počas Dohodnutej doby zabezpečenie cloud
úložiska, všetky licencie a sub-licencie a iné poplatky za súčasti použité na zriadenie
a poskytovanie Služby, platby, poplatky, cestovné výdavky, ubytovanie a stravovacie náklady,
príplatky za prácu nadčas, príplatky za prácu v dňoch pracovného voľna, používanie vlastnej
výpočtovej techniky ap., pričom cena nebude z tohto dôvodu Objednávateľovi zvýšená.

5.3

Odplata je splatná na základe faktúry vystavenej Poskytovateľom so splatnosťou 30 dní od
doručenia faktúry. Faktúra bude Poskytovateľom vystavená raz za mesiac a predmetom faktúry
bude pomerná odplata prislúchajúca k Službe poskytnutej za predchádzajúci kalendárny
mesiac. Faktúra (daňový doklad) musí obsahovať zákonné náležitosti podľa príslušných
právnych predpisov. V prípade, že faktúra nebude spĺňať náležitosti daňového dokladu,
nebude vystavená v súlade so Zmluvou a/ alebo nebude obsahovať požadované prílohy, má
Objednávateľ právo vrátiť ju v termíne splatnosti Poskytovateľovi na prepracovanie s
informáciami, ktoré vady na faktúre vytýka. Týmto prestáva platiť pôvodný termín splatnosti
faktúry a Objednávateľ nie je v omeškaní so splatnosťou. Nový termín splatnosti faktúry začína
plynúť dňom doručenia prepracovanej faktúry Objednávateľovi.

5.4

Neoddeliteľnou súčasťou faktúry je Správa monitorovania, ktorá predstavuje prehľad udalostí
zachytených počas prevádzkovania Služby. V Správe budú vyznačené dni a hodiny, počas
ktorých Poskytovateľ riadne poskytoval Službu, ktorá je predmetom tejto Zmluvy, ale aj všetky
výpadky, incidenty zaznamenané Poskytovateľom, ich príčina, úkony a zásahy Poskytovateľa
vykonané za účelom ich odstránenia a presný čas ich odstránenia. Správa ďalej obsahuje návrh
opatrení zo strany Poskytovateľa ako odporúčania na úpravy Služby. Rozhodovanie
o implementácii odporúčaní realizuje Objednávateľ.
6. Zodpovednosť Poskytovateľa a sankcie

6.1

Poskytovateľ zodpovedá za škodu spôsobenú vadami, chybami a/alebo inými nedostatkami
poskytnutých služieb (ďalej len „Vady“).

6.2

Za Vady sa považujú najmä oneskorené, neúplné, nedostatočné, rozporné, nekvalitné
poskytnutie Služby, v rozpore s touto Zmluvou a zadefinovaním Služby.

6.3

Poskytovateľ sa zbaví zodpovednosti za Vady a škodu týmito spôsobenú, pokiaľ preukáže, že
Vada bola spôsobená okolnosťami vylučujúcimi zodpovednosť a že vynaložil všetku odbornú
starostlivosť, ktorú možno očakávať od Poskytovateľ so zodpovedajúcou profesionálnou
praxou a kvalifikáciou.

6.4

Poskytovateľ nezodpovedá za škodu vzniknutú v dôsledku konania a/alebo opomenutia
konania Objednávateľa, s výnimkou zodpovednosti Poskytovateľa za splnenie prevenčnej
povinnosti podľa bodu 6.5 nižšie.

6.5

Poskytovateľ je povinný upozorniť Objednávateľa:
6.5.1

na akúkoľvek škodu bezprostredne hroziacu a/alebo vzniknutú a na jej rozsah a
následky, najmä následky na poskytovanie Služby podľa Zmluvy, a

6

6.5.2

na všetky opatrenia, ktoré je potrebné prijať na odvrátenie takej škody a/alebo
obmedzenie jej následkov; a ak ho Objednávateľ o to požiada, je Poskytovateľ
povinný takéto opatrenia na náklady Objednávateľa vykonať, resp. kontrolovať, že
sa takéto opatrenia uskutočňujú.

6.6

Ak Poskytovateľ poruší povinnosť podľa bodu 6.5 tejto Zmluvy je Poskytovateľ povinný zaplatiť
zmluvnú pokutu vo výške 500 €.

6.7

Poskytovateľ je povinný po konzultáciách s Objednávateľom na vlastné náklady odstrániť Vady
Služby, za ktoré zodpovedá alebo obmedziť alebo odstrániť škodu spôsobenú týmito Vadami
v lehote určenej Zmluvnými stranami. Ak Poskytovateľ po konzultáciách neodstráni predmetné
Vady v lehote určenej Zmluvnými stranami, Poskytovateľ je povinný zaplatiť Objednávateľovi
zmluvnú pokutu vo výške 10 % z Odplaty v zmysle bodu 5.1 tejto Zmluvy. Objednávateľ je
zároveň oprávnený od zmluvy odstúpiť.

6.8

V prípade omeškania Poskytovateľa s odstránením výpadku Služby v zmysle bodu 3.3 tejto
Zmluvy je Poskytovateľ povinný zaplatiť zmluvnú pokutu vo výške 0,05 % z Odplaty podľa bodu
5.1 tejto Zmluvy, a to za každú začatú hodinu omeškania.

6.9

V prípade porušenia povinností Poskytovateľa uvedenými v bodoch 2.7, 3.4 a 3.5 tejto Zmluvy
je Poskytovateľ je povinný zaplatiť zmluvnú pokutu vo výške 0,05 % z Odplaty podľa bodu 5.1
tejto Zmluvy, a to za každý začatý deň omeškania.

6.10 V prípade porušenia povinnosti Poskytovateľa uvedenej v bode 3.6 tejto Zmluvy, ktoré malo za
následok uloženie pokuty Objednávateľovi Úradom na ochranu osobných údajov je
Poskytovateľ povinný túto pokutu v plnej výške Objednávateľovi zaplatiť.
6.11 V prípade porušenia povinnosti Poskytovateľa uvedenej v bode 3.11 tejto Zmluvy je
Poskytovateľ povinný zaplatiť zmluvnú pokutu vo výške 10 % z Odplaty podľa bodu 5.1 tejto
Zmluvy.
6.12 V prípade omeškania Objednávateľa so zaplatením faktúry Poskytovateľovi o viac ako 15 dní je
Poskytovateľ oprávnený od Objednávateľa požadovať za každý začatý deň omeškania až do
zaplatenia úrok z omeškania v zákonnej výške.
6.13 Úhradou zmluvnej pokuty sa príslušná Zmluvná strana nezbavuje povinnosti pokračovať v
plnení tejto Zmluvy, ani nahradiť škodu, ktorá porušením povinnosti vznikla.
7. Vlastnícke práva a autorské práva
7.1

Pri zriadení a počas poskytovania Služby podľa tejto Zmluvy Objednávateľ nenadobúda
vlastnícke práva k žiadnej časti infraštruktúry Služby, ani oprávnenie (licenciu) na používanie
akejkoľvek časti infraštruktúry Služby.

7.2

Poskytovateľom na účely plnenia predmetu tejto Zmluvy vytvorené alebo zabezpečené diela,
alebo ich časti sú dielom podľa Zákona č. 185/2015 Z.z. Autorského zákona v znení neskorších
predpisov (ďalej len „Autorský zákon“) a požívajú ochranu v zmysle Autorského zákona a
príslušných medzinárodných zmlúv a zostávajú počas celej doby platnosti a účinnosti tejto
Zmluvy majetkom Poskytovateľa, ktorý bude vykonávať všetky majetkové práva autora týchto
diel a ich súčastí v súlade s účelom tejto Zmluvy.

7

7.3

Objednávateľ nadobúda vlastníctvo k dátam získaným prostredníctvom Služby obsahujúcim
informácie o sortimente a Objednávateľom určených subjektoch (ďalej len „Dáta“).
Poskytovateľ je povinný počas poskytovania Služby zabezpečiť zápis Dát do databázy Služby a
sprístupniť ich počas Dohodnutej doby Objednávateľovi. Po uplynutí Dohodnutej doby je
Poskytovateľ povinný Dáta odovzdať Objednávateľovi. Poskytovateľ je oprávnený uchovať
kópiu Dát pre vlastné potreby a pre potreby vytvorenia zálohy Dát pre prípad ich poškodenia,
straty, zničenia Objednávateľom. Poskytovateľ je povinný tieto Dáta, ktoré slúžia ako záloha,
odstrániť po zániku tejto zmluvy.
8. Trvanie a zánik zmluvy

8.1

Táto Zmluva sa uzatvára na dobu určitú do uplynutia Dohodnutej doby a vzájomného
finančného vysporiadania. Zánik Zmluvy nemá vplyv na platnosť a účinnosť tých jej ustanovení,
ktoré podľa svojho znenia alebo povahy majú zostať záväzné aj po zániku Zmluvy.

8.2

Táto Zmluva môže zaniknúť zo zákonných dôvodov, vzájomnou písomnou dohodou alebo
jednostranným odstúpením ktorejkoľvek zo Zmluvných strán výlučne však na základe dôvodov
uvedených v tomto článku Zmluvy. Odstúpenie Zmluvnej strany nadobúda účinnosť doručením
druhej Zmluvnej strane.

8.3

Objednávateľ je oprávnený odstúpiť od zmluvy z nasledovných dôvodov:
8.3.1 ak súd právoplatne uzná kohokoľvek z členov štatutárneho orgánu Poskytovateľa alebo
zamestnancov Poskytovateľa za vinných z trestného činu bezprostredne súvisiaceho s
uzatváraním a/alebo plnením tejto Zmluvy,
8.3.2 strata nevyhnutnej kvalifikácie Poskytovateľa, vrátane, ale nielen straty (živnostenského)
oprávnenia na vykonávanie činnosti, ktorá bezprostredne súvisí s predmetom tejto
Zmluvy, pokiaľ Poskytovateľ opätovne nezíska túto kvalifikáciu do 15 dní, alebo
8.3.3 závažné porušenie povinností Poskytovateľa podľa tejto Zmluvy, pričom závažným
porušením povinností Poskytovateľa sa rozumie:
8.3.3.1

poskytnutie Služby v rozpore s opisom predmetu zákazky/zadaním a touto
Zmluvou,

8.3.3.2

neodôvodnené nedodržanie pokynov Objednávateľa, za predpokladu, že
dotknutý pokyn má podstatný význam pre realizáciu plnenia podľa tejto
Zmluvy,

8.3.3.3

v prípadoch ustanovených právnymi predpismi,

8.3.3.4

ak nastanú právne skutočnosti majúce za následok zmenu v právnom
postavení Poskytovateľa (napr. vyhlásenie konkurzu, vstup do likvidácie, zmena
právnej formy, zmena v oprávneniach konať v mene Poskytovateľa) alebo
akákoľvek iná zmena majúca priamy negatívny vplyv na plnenie zo strany
Poskytovateľa, a Poskytovateľ neoznámi tieto skutočnosti Objednávateľovi
najneskôr do 10 dní odo dňa, kedy tieto skutočnosti nastali. Poskytovateľ,
zodpovedá za škodu spôsobenú Objednávateľovi v dôsledku porušenia
povinnosti podľa prvej vety tohto bodu a Objednávateľ má právo odstúpiť od
Zmluvy. Za akúkoľvek inú zmenu sa považuje aj zmena bankového spojenia
Poskytovateľa, pričom k tejto informácii je Zhotoviteľ povinný predložiť aj
potvrdenie príslušnej banky,

8

8.3.3.5

8.4

ak na miesto Poskytovateľa vstúpi iná osoba následkom právneho
nástupníctva.

Poskytovateľ je oprávnený odstúpiť od Zmluvy výlučne z nasledovných dôvodov:
8.4.1 neposkytnutie súčinnosti Objednávateľa, v dôsledku čoho sa podstatným spôsobom
sťažilo alebo obmedzilo plnenie povinností Poskytovateľa podľa tejto Zmluvy alebo sa
toto plnenie znemožnilo,
8.4.2 omeškanie Objednávateľa s platením Odplaty o viac ako 30 dní po splatnosti.

8.5

Ak zistí niektorá zo Zmluvných strán pri plnení tejto Zmluvy prekážku, ktorá znemožňuje riadne
zriadenie a/alebo poskytovanie Služby, oznámi to bezodkladne druhej Zmluvnej strane a začne
s ňou okamžite rokovať v dobrej viere na odstránení takejto prekážky. Pokiaľ sa Zmluvné strany
nedohodnú do 30 dní odo dňa doručenia oznámenia, môže ktorákoľvek Zmluvná strana od
Zmluvy odstúpiť.

8.6

Túto zmluvu nie je možné vypovedať.

8.7

Zmluvné strany berú na vedomie a rešpektujú, že predmet Zmluvy môže byť predmetom
kontroly verejného obstarávania zo strany príslušného oprávneného orgánu. Ak výsledok
predmetnej kontroly nebude kladný a príslušným oprávneným orgánom zistené pochybenia
budú preukázateľne zavinené Poskytovateľom, Objednávateľ je rovnako oprávnený od Zmluvy
odstúpiť bez akýchkoľvek sankcií.
9. Ostatné ustanovenia

9.1

V prípade, ak poskytovateľ alebo jeho subdodávateľ majú povinnosť byť zapísaní v registri
partnerov verejného sektora (ďalej len „register“) v zmysle Zákona č. 315/2016 Z. z. o registri
partnerov verejného sektora a o zmene a doplnení niektorých zákonov v znení neskorších
predpisov (ďalej len „zákon o registri partnerov“), táto povinnosť musí byť splnená pred
podpisom tejto zmluvy. Poskytovateľ a jeho subdodávatelia musia spĺňať podmienku zápisu
počas celého trvania zmluvy.

9.2

Poskytovateľ je povinný oznámiť Objednávateľovi každú zmenu v registri, týkajúcu sa tak
Poskytovateľa, ako aj jeho subdodávateľa.

9.3

Objednávateľ je oprávnený odstúpiť od zmluvy, ak Poskytovateľ nebol v čase uzavretia zmluvy,
ako aj počas jej trvania, zapísaný v registri a zákon o registri partnerov takýto zápis
predpokladá.

9.4

Poskytovateľ nesmie predmet plnenia podľa tejto zmluvy ako celok odovzdať na vykonanie
inému subjektu.
10. Záverečné ustanovenia

10.1 Táto zmluva nadobúda platnosť dňom podpisu oboma Zmluvnými stranami a účinnosť v deň
nasledujúci po dni jej uverejnenia v zmysle platných právnych predpisov.
10.2 Zmluvné strany sa dohodli, že celý obsah tejto Zmluvy vrátane akejkoľvek jej časti a tiež všetky
skutočnosti súvisiace (a to priamo a/alebo nepriamo) s obsahom a celým procesom

9

uzatvorenia tejto Zmluvy, ako aj iné skutočnosti - informácie obchodnej, výrobnej, technickej
alebo inej povahy týkajúce sa Zmluvných strán, informácie, ktoré Zmluvná strana označí za
dôverné, sa považujú za dôverné informácie (ďalej aj len ako „Dôverné informácie“). Zmluvné
strany sa zaväzujú zachovávať mlčanlivosť ohľadne všetkých Dôverných informácií, najmä sa
Zmluvné strany zaväzujú Dôverné informácie alebo akúkoľvek ich časť nezverejňovať,
neoznamovať alebo nesprístupňovať tretím osobám bez predchádzajúceho písomného súhlasu
druhej Zmluvnej strany, okrem prípadu, ak by takéto sprístupnenie bolo potrebné vzhľadom na
ochranu práv jednej zo Zmluvných strán, resp. povinnosť sprístupniť obsah Zmluvy bude
vyplývať z platných právnych predpisov.
10.3 Táto Zmluva sa vyhotovuje v piatich (5) rovnopisoch, pričom Objednávateľ obdrží tri rovnopisy
a Poskytovateľ dva rovnopisy.
10.4 Akékoľvek zmeny a/alebo dodatky k tejto Zmluve musia byť v súlade so zákonom č. 343/2015
Z.z. o verejnom obstarávaní a o zmene a doplnení niektorých zákonov v platnom znení, v
písomnej forme a podpísané Zmluvnými stranami.
10.5 Právne vzťahy Zmluvných strán založené touto Zmluvou sa riadia príslušnými ustanoveniami
Obchodného zákonníka a ostatných platných a účinných právnych predpisov Slovenskej
republiky, ak v Zmluve nie je výslovne uvedené inak.
10.6 Ak by niektoré ustanovenia Zmluvy mali byť neplatnými už v čase jej uzavretia alebo ak sa
stanú neplatnými neskôr po uzavretí Zmluvy, nie je tým dotknutá platnosť ostatných
ustanovení tejto Zmluvy. Namiesto neplatných ustanovení Zmluvy sa použijú ustanovenia
Obchodného zákonníka a ostatných platných a účinných právnych predpisov Slovenskej
republiky, ktoré sú obsahom a účelom najbližšie obsahu a účelu tejto Zmluvy.
10.7 Zmluvné strany prehlasujú, že Zmluvu uzatvárajú slobodne a vážne, že Zmluvu neuzatvárajú v
tiesni za nápadne nevýhodných podmienok a že Zmluva je dostatočne určitá a zrozumiteľná.
Zmluvné strany zhodne vyhlasujú, že si Zmluvu starostlivo prečítali, jej obsahu porozumeli a na
znak toho, že obsah Zmluvy zodpovedá ich skutočnej vôli, ju podpísali.

V Bratislave , dňa

V Bratislave , dňa

Za Objednávateľa:

Za Poskytovateľa:

__________________________
Ministerstvo pôdohospodárstva a rozvoja
vidieka Slovenskej republiky
Ing. Jaroslav Regec,
generálny tajomník služobného úradu

_____________________________
Goldmann Systems, a.s.
Ing. Martin Perďoch
predseda predstavenstva

_____________________________
Goldmann Systems, a.s.
Ing. Martin Baláž
člen predstavenstva

10

