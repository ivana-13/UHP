Registračné číslo SBA: 353/2018/RP

Zmluva o poskytnutí podpory formou dlhodobého individuálneho
poradenstva
uzatvorená v zmysle ustanovenia § 269 ods. 2 zákona č. 513/1991 Zb. Obchodný zákonník v
znení neskorších predpisov (ďalej len „Obchodný zákonník“)
(ďalej len „Zmluva“)
Článok I.
Zmluvné strany
Názov:
Sídlo:
Zastúpené:
IČO:
Webové sídlo:

Ministerstvo hospodárstva Slovenskej republiky
Mlynské nivy 44/a, 827 15 Bratislava, Slovenská republika
Ing. Peter Žiga, PhD., minister
00686832
www.mhsr.sk

(ďalej len „Ministerstvo“), v mene ktorého koná
Názov:
Zápis:
Sídlo:
Korešpondenčná adresa:
Zastúpená:
IČO:
DIČ:
Bankové spojenie:
IBAN:

Slovak Business Agency
Záujmové združenie právnických osôb zapísané v registri
vedenom Okresným úradom Bratislava pod číslom:
OVVS/467/1997-Ta
Miletičova 23, 821 09 Bratislava - Ružinov, Slovenská republika
Karadžičova 2, 811 09 Bratislava, Slovenská republika
Mgr. Martin Holák, PhD., generálny riaditeľ
30 845 301
2020869279
Všeobecná úverová banka, a.s.; skrátený názov: VÚB, a.s.
SK81 0200 0000 0016 9324 1062

(ďalej len „SBA“), na základe Schémy na podporu malého a stredného podnikania v SR
(schéma pomoci de minimis) zverejnenej v Obchodnom vestníku 166/2017 dňa 30. 08. 2017
(ďalej len „Schéma“)
(ďalej len „Poskytovateľ“)
a
Obchodné meno:
Zápis:
Sídlo:
Štatutárny orgán:
IČO:
DIČ:

Brainware s.r.o.
Obchodný register Okresného súdu Bratislava 1, Oddiel: Sro,
vložka č. 90473/B
Priemyselná 1/A, Bratislava 81101
Ing. Peter Šimún, konateľ
47229616
2023831887

(ďalej len „Prijímateľ“)
(Poskytovateľ a Prijímateľ spolu ďalej len „Zmluvné strany“)
1/22

Registračné číslo SBA: 353/2018/RP
Článok II.
Úvodné ustanovenia
1. Zmluvné strany uzatvárajú túto Zmluvu v rámci národného projektu pod názvom „Národný
projekt NPC II – BA kraj“, kód ITMS2014 + 313041I861 (ďalej len „Projekt“), ktorého
realizátorom je SBA na základe Zmluvy o poskytnutí nenávratného finančného príspevku,
reg. č.: 274/2017-2060-2242 uzatvorenej medzi Ministerstvom školstva, vedy, výskumu
a športu Slovenskej republiky v zastúpení Ministerstvom hospodárstva Slovenskej
republiky a SBA dňa 03. 08. 2017 (ďalej len „Zmluva o poskytnutí NFP“). SBA realizuje
v rámci Projektu, Hlavnej aktivity č. 1 – Národné Podnikateľské Centrum v Bratislavskom
kraji, a to v rámci Operačného programu Výskum a inovácie, Prioritná os 4: Rozvoj
konkurencieschopných MSP v Bratislavskom kraji, spolufinancovaného Európskym
fondom regionálneho rozvoja, podaktivitu 1.5 Rastový program, v rámci ktorej je jedným
z typov odborných činností zabezpečenie dlhodobého individuálneho poradenstva.
2. SBA je v zmysle ustanovenia § 7 ods. 3 zákona č. 358/2015 Z. z. o úprave niektorých
vzťahov v oblasti štátnej pomoci a minimálnej pomoci a o zmene a doplnení niektorých
zákonov (zákon o štátnej pomoci) (ďalej len „Zákon o štátnej pomoci“) poverená
vykonávaním aktivít Schémy v rozsahu komponentov č. 1 až č. 12 Schémy.
3. Aktivita, ktorá je predmetom tejto Zmluvy je realizovaná v súlade s komponentom 6
Schémy zameraným na podporu mikropodnikov, malých a stredných podnikov (ďalej len
„MSP“), ktoré majú záujem o rast a rozšírenie svojho podnikania na slovenskom trhu
a/alebo zahraničných trhoch. MSP môžu získať podporu vo forme dlhodobého
individuálneho poradenstva vo vybranej oblasti podnikania. Služby komponentu 6 Schémy
sa realizujú najmä v nasledujúcich tematických oblastiach: marketing, financie, právo
a legislatíva, manažment, export a internacionalizácia, alternatívne obchodné platformy,
nástroje elektronického podnikania vrátane prevádzkovania e-shopov. Poskytovanie služieb
komponentu 6 Schémy sa realizuje fyzickou a/alebo elektronickou formou.
4. V súlade s komponentom 6 Schémy bol Prijímateľ na základe ním podanej Žiadosti o
poskytnutie nefinančnej pomoci v rámci Rastového programu Národného podnikateľského
centra v Bratislave – dlhodobé individuálne poradenstvo (ďalej len „Žiadosť“) a v zmysle
Výzvy na predkladanie žiadostí o poskytnutie nefinančnej pomoci v rámci Rastového
programu Národného podnikateľského centra v Bratislave zverejnenej SBA dňa 01. 03.
2018 (ďalej len „Výzva“) vybraný ako Prijímateľ.
5. Prijímateľ berie na vedomie a výslovne súhlasí s tým, že všetky povinnosti, ktoré je
v zmysle tejto Zmluvy povinný plniť voči Poskytovateľovi, bude ich plnenie adresovať
SBA ako subjektu, prostredníctvom ktorého Ministerstvo koná a ktorý je uvedený v záhlaví
tejto Zmluvy pri vymedzení Zmluvných strán, ak Ministerstvo neurčí inak.
Článok III.
Predmet Zmluvy, účel poskytnutej podpory, forma, druh a výška
1. Predmetom tejto Zmluvy je bezodplatné poskytnutie dlhodobého individuálneho
poradenstva formou konzultácií v oblasti Marketing, Financovanie, Export a
internacionalizácia (ďalej len „Poradenstvo“) zo strany Poskytovateľa pre Prijímateľa,
a to podľa podmienok uvedených v tejto Zmluve.
2/22

Registračné číslo SBA: 353/2018/RP

2. Zmluvné strany sa zaväzujú spolupracovať pri plnení predmetu tejto Zmluvy.
3. Účelom poskytnutia podpory Prijímateľovi je podporiť rast a rozšírenie jeho podnikania na
slovenskom trhu a/alebo zahraničných trhoch prostredníctvom Poradenstva.
4. V rámci realizácie Projektu prostredníctvom jednej z jeho podaktivít - 1.5 Rastový program
– dlhodobé individuálne poradenstvo (Komponent 6 Schémy) je Prijímateľovi poskytovaná
podpora nepriamou formou, prostredníctvom Poradenstva, t. j. podpora v podobe
zabezpečenia Experta zo strany Poskytovateľa pre Prijímateľa (ďalej len „Expert“).
5. Celková výška podpory pre Prijímateľa v rámci komponentu 6 v zmysle podmienok
Schémy nesmie presiahnuť sumu 4 800,- EUR (slovom: štyritisícosemsto eur) v celkovej
cene práce Experta/ov, a zároveň nesmie presiahnuť 80 (slovom: osemdesiat)
konzultačných hodín (konzultačnou hodinou sa rozumie 60 minút) v priebehu 1 (slovom:
jedného) roka odo dňa nadobudnutia účinnosti tejto Zmluvy, pričom presná výška
poskytnutej podpory bude špecifikovaná po skončení Poradenstva. Vzniknuté náklady na
poskytnutie podpory nad uvedenú hranicu je Prijímateľ povinný uhradiť z vlastných
zdrojov.
6. Poskytovanie Poradenstva Prijímateľovi bude počas trvania tejto Zmluvy vykonávať
priradený Expert. Prijímateľ súhlasí s prijímaním Poradenstva od prideleného Experta, a to
podľa podmienok uvedených v tejto Zmluve. Pre vylúčenie akýchkoľvek pochybností sa
uvádza, že ak sa v tejto Zmluve používa pojem Expert, nevylučuje to poskytnutie
Poradenstva Prijímateľovi na základe tejto Zmluvy zo strany viacerých Expertov, pričom
akékoľvek oprávnenia, či povinnosti stanovené touto Zmluvou pre Experta, platia pre
viacerých Expertov v rovnakom rozsahu a zároveň, akékoľvek oprávnenia, či povinnosti
Prijímateľa a/alebo Poskytovateľa voči Expertovi stanovené touto Zmluvou, platia voči
viacerým Expertom v rovnakom rozsahu.
7. Poradenstva za Prijímateľa sa v zmysle tejto Zmluvy a schválenej Žiadosti môžu aktívne
zúčastňovať výlučne osoby uvedené Prijímateľom v Žiadosti, pričom Prijímateľ vyhlasuje,
že v Žiadosti uviedol len také osoby, ktorých účasť na Poradenstve zabezpečí, že úžitok,
resp. prospech z poskytnutej podpory bude mať výlučne Prijímateľ sám. Osoby uvedené
Prijímateľom v zmysle tohto Článku III. Zmluvy nie sú oprávnené využiť poskytnuté
Poradenstvo vo vlastný prospech a/alebo v prospech tretích strán odlišných od Prijímateľa.
8. Poradenstva, v zmysle tejto Zmluvy a schválenej Žiadosti, sa za Prijímateľa môžu aktívne
zúčastňovať výlučne nasledovní poverení zástupcovia uvedení Prijímateľom (max. 3 osoby
v pracovno-právnom, resp. vlastníckom vzťahu s Prijímateľom):
a) Meno a priezvisko štatutárneho zástupcu: Ing. Peter Šimún
Rodné číslo:
Vzťah k Prijímateľovi: konateľ,
b) Meno a priezvisko povereného zástupcu: Ing. Ladislav Gažo
Rodné číslo:
Vzťah k Prijímateľovi: prokurista;

3/22

Registračné číslo SBA: 353/2018/RP
9. Všetky práva, povinnosti a vyhlásenia Prijímateľa v zmysle tejto Zmluvy sa primerane
považujú aj za práva, povinnosti a vyhlásenia poverených zástupcov podľa bodu 8. tohto
Článku Zmluvy. Osobitne sa pre účely tejto Zmluvy uvádza, že akékoľvek dokumenty,
ktoré sa Prijímateľ zaväzuje podpísať, schváliť a/alebo preukázať Poskytovateľovi, splní si
túto povinnosť prostredníctvom osoby/osôb oprávnených konať zodpovedajúcim spôsobom
v mene Prijímateľa.
Článok IV.
Práva a povinnosti Zmluvných strán
1. Povinnosťou Prijímateľa je:
a) zabezpečiť, aby Prijímateľ prostredníctvom poverených zástupcov podľa Článku III.
bod 8. tejto Zmluvy využil služby Poradenstva, a to v maximálnom rozsahu 80 (slovom:
osemdesiat) konzultačných hodín (konzultačnou hodinou sa rozumie 60 minút)
v priebehu 1 (slovom: jedného) roka odo dňa nadobudnutia účinnosti tejto Zmluvy.
Poradenstvo musí byť ukončené najneskôr do 1 (slovom: jedného) roka odo dňa
nadobudnutia účinnosti tejto Zmluvy,
b) absolvovať prvú dohodnutú konzultáciu s Expertom, v rámci čerpania konzultačných
hodín, na korešpondenčnej adrese SBA priamo v priestoroch Národného
podnikateľského centra v Bratislave (ďalej len „NPC BA“). Konzultáciu dohodne
Poskytovateľ. Termíny, miesta a trvanie nasledovných konzultácií určujú Expert s
Prijímateľom na základe dohody a/alebo pokynov Poskytovateľa tak, aby sa posledná
konzultácia Poradenstva uskutočnila najneskôr do 1 (slovom: jedného) roka odo dňa
nadobudnutia účinnosti tejto Zmluvy,
c) aktívne sa zúčastňovať Poradenstva podľa tejto Zmluvy. V prípade čo i len čiastočnej
neúčasti Prijímateľa prostredníctvom poverených zástupcov podľa Článku III. bod 8.
tejto Zmluvy na riadne a včas dohodnutom/stanovenom Poradenstve podľa písmena b)
tohto bodu Článku IV. Zmluvy bez toho, aby sa Prijímateľ vopred ospravedlnil a s
Expertom dohodol a/alebo rešpektoval pokyn Poskytovateľa o náhradnom termíne
Poradenstva, vzniká Poskytovateľovi nárok na zaplatenie zmluvnej pokuty zo strany
Prijímateľa vo výške nákladov na poskytnutie Poradenstva Prijímateľovi vo forme
konkrétnej konzultácie s Expertom, ktoré Prijímateľ podľa tohto ustanovenia Zmluvy
neospravedlnene a zavinene zameškal. Poskytovateľ je oprávnený vyzvať Prijímateľa
na úhradu zmluvnej pokuty, pričom zmluvná pokuta alebo jej časť je splatná do 15
(slovom: pätnástich) kalendárnych dní odo dňa doručenia výzvy na jej úhradu
Prijímateľovi; vznikom povinnosti Prijímateľa zaplatiť zmluvnú pokutu a ani jej
skutočným zaplatením nie je dotknutý nárok Poskytovateľa na náhradu škody, ktorá mu
vznikla porušením povinnosti Prijímateľa a náhrada škody nie je výškou zmluvnej
pokuty obmedzená, pričom zmluvná pokuta sa na náhradu škody nezapočítava.
Výnimkou z uplatnenia zmluvnej pokuty je neúčasť Prijímateľa, ktorá predstavuje
následok vyššej moci, t. j. neúčasť, ktorá nemohla byť zo strany Prijímateľa
predvídateľná, alebo ju nebolo možné zo strany Prijímateľa odvrátiť; existenciu týchto
okolností je Prijímateľ povinný Poskytovateľovi a Expertovi preukázať, a ak je to
možné, podložiť príslušnými a/alebo zo strany Poskytovateľa požadovanými dokladmi,

4/22

Registračné číslo SBA: 353/2018/RP
d) poskytnúť súčinnosť Expertovi pri vypĺňaní mesačného konzultačného listu. Prijímateľ
sa zaväzuje podpisom potvrdiť realizáciu Poradenstva na konzultačnom liste (dátum,
čas, rozsah, obsah konzultácie po každej osobnej konzultácii) tak, aby bol vypracovaný
a Expertom podpísaný, a zaslaný najneskôr prvý nasledujúci pracovný deň po uplynutí
kalendárneho mesiaca, v ktorom sa konzultácia uskutočnila. V prípade elektronickej
konzultácie Prijímateľ používa komunikáciu so zobrazením času a dátumu dokladujúcu
priebeh takejto individuálnej konzultácie. Vzor konzultačného listu o poskytnutom
Poradenstve tvorí prílohu č. 1 tejto Zmluvy. V prípade porušenia povinností Prijímateľa
stanovených v tomto ustanovení Zmluvy vzniká Poskytovateľovi nárok na zaplatenie
zmluvnej pokuty zo strany Prijímateľa vo výške nákladov na poskytnutie Poradenstva
Prijímateľovi za kalendárny mesiac, ktorého sa konzultačný list týka. Poskytovateľ je
oprávnený vyzvať Prijímateľa na úhradu zmluvnej pokuty, pričom zmluvná pokuta
alebo jej časť je splatná do 15 (slovom: pätnástich) kalendárnych dní odo dňa doručenia
výzvy na jej úhradu Prijímateľovi; vznikom povinnosti Prijímateľa zaplatiť zmluvnú
pokutu a ani jej skutočným zaplatením nie je dotknutý nárok Poskytovateľa na náhradu
škody, ktorá mu vznikla porušením povinnosti Prijímateľa a náhrada škody nie je
výškou zmluvnej pokuty obmedzená, pričom zmluvná pokuta sa na náhradu škody
nezapočítava,
e) informovať bezodkladne Poskytovateľa v prípade, že Prijímateľ bude mať pochybnosti
o odbornej erudovanosti Experta a/alebo o efektívnosti a správnosti realizácie
Poradenstva zo strany Experta. V prípade, že Prijímateľ zamýšľa ukončiť spoluprácu
s Expertom z dôvodu uvedeného v bode 2. písm. b) tohto Článku Zmluvy, avšak chce
pokračovať v Poradenstve s iným Expertom, je Prijímateľ povinný bezodkladne vyplniť
Žiadosť o zmenu Experta, ktorá tvorí prílohu č. 2 tejto Zmluvy (ďalej len „Žiadosť
o zmenu Experta“) a podpísanú ju zaslať na korešpondenčnú adresu SBA v súlade s
Článkom I. tejto Zmluvy,
f) vyplniť a doručiť elektronickou formou na e-mailovú adresu: rp@npc.sk a zároveň
poštou, alebo osobne na korešpondenčnú adresu SBA uvedenú v Článku I. tejto Zmluvy
Prijímateľom vypracovanú a originálne podpísanú Záverečnú správu - dlhodobé
individuálne poradenstvo (ďalej len „Správa“) najneskôr do 10 (slovom: desiatich)
kalendárnych dní od uskutočnenia poslednej konzultácie, a to aj v prípade, ak došlo k
skončeniu tejto Zmluvy pred uplynutím doby uvedenej v Článku VII. bod 1. tejto
Zmluvy. Vzor Správy tvorí neoddeliteľnú prílohu č. 3 tejto Zmluvy, pričom Správa
zachytáva popis obsahu prijatej služby a jej prínos pre Prijímateľa. Správa bude slúžiť
na zdokladovanie merateľných ukazovateľov v rámci monitorovania Projektu.
V prípade potreby dopracovania Správy, je Prijímateľ povinný urobiť tak podľa
podmienok a/alebo v lehote stanovenej Poskytovateľom. V prípade porušenia
povinností Prijímateľa stanovených v tomto ustanovení Zmluvy vzniká
Poskytovateľovi nárok na zaplatenie zmluvnej pokuty zo strany Prijímateľa vo výške
500 EUR (slovom: päťsto eur). Poskytovateľ je oprávnený vyzvať Prijímateľa na
úhradu zmluvnej pokuty, pričom zmluvná pokuta alebo jej časť je splatná do 15
(slovom: pätnástich) kalendárnych dní odo dňa doručenia výzvy na jej úhradu
Prijímateľovi; vznikom povinnosti Prijímateľa zaplatiť zmluvnú pokutu a ani jej
skutočným zaplatením nie je dotknutý nárok Poskytovateľa na náhradu škody, ktorá mu
vznikla porušením povinnosti Prijímateľa a náhrada škody nie je výškou zmluvnej
pokuty obmedzená, pričom zmluvná pokuta sa na náhradu škody nezapočítava,

5/22

Registračné číslo SBA: 353/2018/RP
g) vyplniť a doručiť elektronickou formou vyplnený formulár Dotazník spätnej väzby
o poskytnutom poradenstve - príloha č. 4 tejto Zmluvy (spätná väzba bezprostredne po
prijatí Poradenstva do 10 (slovom: desiatich) kalendárnych dní od obdržania výzvy,
ktorú Poskytovateľ Prijímateľovi odošle). V prípade porušenia povinností Prijímateľa
stanovených v tomto ustanovení Zmluvy vzniká Poskytovateľovi nárok na zaplatenie
zmluvnej pokuty zo strany Prijímateľa vo výške 100,- EUR (slovom: jednosto eur).
Poskytovateľ je oprávnený vyzvať Prijímateľa na úhradu zmluvnej pokuty, pričom
zmluvná pokuta alebo jej časť je splatná do 15 (slovom: pätnástich) kalendárnych dní
odo dňa doručenia výzvy na jej úhradu Prijímateľovi; vznikom povinnosti Prijímateľa
zaplatiť zmluvnú pokutu a ani jej skutočným zaplatením nie je dotknutý nárok
Poskytovateľa na náhradu škody, ktorá mu vznikla porušením povinnosti Prijímateľa a
náhrada škody nie je výškou zmluvnej pokuty obmedzená, pričom zmluvná pokuta sa
na náhradu škody nezapočítava,
h) v prípade, ak sa preukáže nepravdivosť akejkoľvek z informácií uvedených v Žiadosti
a jej prílohách, podpísaných a predložených zo strany Prijímateľa, má Prijímateľ
povinnosť vrátiť podporu poskytnutú na základe tejto Zmluvy, a to do 15 (slovom:
pätnástich) kalendárnych dní odo dňa doručenia písomnej výzvy na vrátenie podpory
v zmysle tohto ustanovenia Zmluvy, vo výške a za podmienok uvedených v tejto výzve,
i) v zmysle ustanovenia § 17 ods. 4 Zákona o štátnej pomoci dodržať všetky podmienky,
za ktorých sa mu pomoc podľa tejto Zmluvy poskytla a pre prípad porušenia týchto
podmienok vrátiť pomoc, ktorá sa mu v zmysle tejto Zmluvy poskytla; dôvod, lehotu a
spôsob vrátenia pomoci určí Poskytovateľ v písomnom oznámení doručenom
Prijímateľovi, pokiaľ táto Zmluva nestanovuje inak,
j) poskytnúť súčinnosť pri monitorovaní realizácie Projektu a napĺňania predpísaných
ukazovateľov Projektu, ktoré súvisia s účasťou Prijímateľa na Poradenstve,
k) poskytnúť Poskytovateľovi súčinnosť pri plnení práv a povinností vyplývajúcich zo
Zmluvy počas celého trvania tejto Zmluvy a podľa pokynov Poskytovateľa, najmä
vyvinúť maximálne úsilie k smerujúce k úspešnému dosiahnutiu dohody o prvej
konzultácii podľa písmena b) tohto bodu Článku IV. Zmluvy; v prípade porušenia tejto
povinnosti vzniká Poskytovateľovi voči Prijímateľovi nárok na zaplatenie zmluvnej
pokuty vo výške 500,- EUR (slovom: päťsto eur) v každom jednotlivom prípade
takéhoto porušenia zvlášť. Poskytovateľ je oprávnený vyzvať Prijímateľa na úhradu
zmluvnej pokuty, pričom zmluvná pokuta alebo jej časť je splatná do 15 (slovom:
pätnástich) kalendárnych dní odo dňa doručenia výzvy na jej úhradu Prijímateľovi;
vznikom povinnosti Prijímateľa zaplatiť zmluvnú pokutu a ani jej skutočným
zaplatením nie je dotknutý nárok Poskytovateľa na náhradu škody, ktorá mu vznikla
porušením povinnosti Prijímateľa a náhrada škody nie je výškou zmluvnej pokuty
obmedzená, pričom zmluvná pokuta sa na náhradu škody nezapočítava,
l) bezodkladne informovať Poskytovateľa o akýchkoľvek skutočnostiach, ktoré bránia
alebo môžu brániť Prijímateľovi, resp. povereným zástupcom podľa Článku III. bod 8.
tejto Zmluvy v plnení povinností stanovených touto Zmluvou,
m) strpieť výkon kontroly, auditu, overovania súvisiaceho s predmetom tejto Zmluvy
kedykoľvek počas platnosti a účinnosti Zmluvy o poskytnutí NFP a/alebo po skončení

6/22

Registračné číslo SBA: 353/2018/RP
účinnosti Zmluvy o poskytnutí NFP, a to oprávnenými osobami, a poskytnúť im všetku
potrebnú súčinnosť,
n) strpieť výkon kontroly/auditu a poskytnúť súčinnosť pri výkone kontroly/auditu
subjektu oprávnenému vykonávať kontrolu/audit podľa čl. 12 prílohy č. 1 (Všeobecné
zmluvné podmienky) Zmluvy o poskytnutí NFP, podľa zákona č. 292/2014 Z. z.
o príspevku poskytovanom z európskych štrukturálnych a investičných fondov
a o zmene a doplnení niektorých zákonov v znení neskorších predpisov (ďalej len
„Zákon o príspevku poskytovanom z EŠIF“) a podľa článku 72 a nasl. Nariadenia
Európskeho parlamentu a Rady (EÚ) č. 1303/2013 zo 17. decembra 2013, ktorým sa
stanovujú spoločné ustanovenia o Európskom fonde regionálneho rozvoja, Európskom
sociálnom fonde, Kohéznom fonde, Európskom poľnohospodárskom fonde pre rozvoj
vidieka a Európskom námornom a rybárskom fonde, a ktorým sa stanovujú všeobecné
ustanovenia o Európskom fonde regionálneho rozvoja, Európskom sociálnom fonde,
Kohéznom fonde a Európskom rybárskom fonde, a ktorým sa zrušuje nariadenie Rady
(ES) č. 1083/2006, Ú. v. EÚ L námornom a 347, 20.12.2013, s. 320 – 469 (ďalej len
„Nariadenie č. 1303/2013“) a/alebo subjektom a osobám povereným oprávnenými
orgánmi podľa Zákona o príspevku poskytovanom z EŠIF a podľa článku 72 a nasl.
Nariadenia č. 1303/2013 na výkon kontroly/auditu,
o) strpieť výkon kontroly a poskytnúť súčinnosť pri výkone kontroly ostatným orgánom
kontroly v zmysle dotknutých všeobecne záväzných právnych predpisov Slovenskej
republiky a právnych aktov Európskej únie,
p) vytvoriť osobám oprávneným na výkon kontroly a auditu v zmysle Schémy primerané
podmienky na riadne a včasné vykonanie kontroly a poskytnúť im potrebnú súčinnosť
a všetky vyžiadané informácie a listiny týkajúce sa pomoci podľa Schémy, najmä
realizácie Poradenstva,
q) splniť všetky podmienky uvedené v tejto Zmluve a/alebo Schéme, ktoré sú podmienkou
poskytnutia pomoci,
r) zabezpečiť, aby zo služieb poskytnutých zo strany Poskytovateľa v rámci plnenia jeho
povinností vyplývajúcich z tejto Zmluvy nezískavali okrem poverených zástupcov
podľa Článku III. bod 8. tejto Zmluvy neoprávnený prospech aj tretie osoby, ak
Poskytovateľ neurčí inak. Ak by Prijímateľ svojím konaním, resp. opomenutím umožnil
získanie neoprávneného prospechu tretích osôb z plnení, resp. služieb poskytovaných
zo strany Poskytovateľa pre Prijímateľa, vzniká Poskytovateľovi nárok na zaplatenie
zmluvnej pokuty zo strany Prijímateľa vo výške 500,- EUR (slovom: päťsto eur).
Poskytovateľ je oprávnený vyzvať Prijímateľa na úhradu zmluvnej pokuty, pričom
zmluvná pokuta alebo jej časť je splatná do 15 (slovom: pätnástich) kalendárnych dní
odo dňa doručenia výzvy na jej úhradu Prijímateľovi; vznikom povinnosti Prijímateľa
zaplatiť zmluvnú pokutu a ani jej skutočným zaplatením nie je dotknutý nárok
Poskytovateľa na náhradu škody, ktorá mu vznikla porušením povinnosti Prijímateľa a
náhrada škody nie je výškou zmluvnej pokuty obmedzená, pričom zmluvná pokuta sa
na náhradu škody nezapočítava,
s) zachovávať mlčanlivosť o všetkých informáciách a skutočnostiach, o ktorých sa dozvie,
alebo ktoré mu boli poskytnuté zo strany Poskytovateľa v súvislosti s plnením tejto
Zmluvy, ako aj v súvislosti s vnútornými pomermi Poskytovateľa a jeho akýmikoľvek
7/22

Registračné číslo SBA: 353/2018/RP
aktivitami, pričom tieto informácie, resp. údaje nie je oprávnený poskytovať
v akejkoľvek forme tretím osobám s výnimkou takého nevyhnutného poskytnutia
informácií a údajov, ktoré vyžadujú platné všeobecne záväzné právne predpisy
Slovenskej republiky.
2. Právom Prijímateľa je:
a) poskytnutie Poradenstva stanoveného touto Zmluvou na základe splnenia podmienok
stanovených touto Zmluvou, Schémou a príslušnými všeobecne záväznými právnymi
predpismi Slovenskej republiky,
b) na základe Žiadosti o zmenu Experta požiadať o zmenu Experta v prípade, ak má
dôvodnú obavu, že poskytnuté Poradenstvo zo strany Experta nevedie k efektívnej
spolupráci, a to podľa podmienok uvedených v bode 1. písm. e) tohto Článku Zmluvy.
3. Povinnosťou Poskytovateľa je:
a) bezodplatne zabezpečiť podľa podmienok stanovených touto Zmluvou, Schémou,
Zmluvou o poskytnutí NFP a príslušnými všeobecne záväznými právnymi predpismi,
ako aj inými predpismi pre Prijímateľa Poradenstvo prostredníctvom Experta, a to do
maximálnej výšky podpory stanovenej v Článku III. bod 5. tejto Zmluvy; za oprávnené
výdavky v zmysle tejto Zmluvy sa považujú výdavky na Poradenstvo,
b) zabezpečiť zrealizovanie prvej konzultácie Prijímateľa s Expertom, v rámci čerpania
konzultačných hodín, na korešpondenčnej adrese SBA a zabezpečiť priestory NPC BA
pre prvú konzultáciu,
c) v prípade doručenia podpísanej Žiadosti o zmenu Experta, zhodnotiť dôvody ukončenia
spolupráce medzi priradeným Expertom a Prijímateľom. V prípade, že Poskytovateľ
uzná dôvody Prijímateľa na zmenu Experta za opodstatnené, v dobe primeranej
okolnostiam priradí Prijímateľovi po jeho súhlase nového Experta v predmetnej oblasti.
Opodstatnenosť dôvodov Prijímateľa na ukončenie spolupráce s Expertom posúdi
Poskytovateľ v každom jednotlivom prípade osobitne s prihliadnutím na doterajšiu
prácu Experta, naplnenie účelu tejto Zmluvy a hospodárne, efektívne, účelné a účinné
vynakladanie verejných zdrojov určených na realizáciu Schémy. Do času rozhodnutia
Poskytovateľa o Žiadosti o zmenu Experta je Prijímateľ povinný pokračovať v
spolupráci s Expertom v zmysle tejto Zmluvy,
d) informovať Prijímateľa o ukončení spolupráce zo strany Experta a po predchádzajúcom
súhlase Prijímateľa mu prideliť nového Experta z predmetnej oblasti,
e) na základe spätnej väzby monitorovať spokojnosť a hodnotenie spolupráce Experta s
Prijímateľom. V prípade opodstatneného negatívneho hodnotenia Experta je
Poskytovateľ povinný vyvinúť primerané úsilie na zjednanie nápravy, ktoré môže viesť
podľa konkrétnych okolností až k nahradeniu Experta,
f) informovať Prijímateľa o zásadných zmenách v rámci Schémy a o akýchkoľvek
zmenách v rámci Projektu, ktoré majú vplyv na plnenie podľa tejto Zmluvy,
g) informovať Prijímateľa o poskytnutej výške pomoci poskytnutej v zmysle tejto
8/22

Registračné číslo SBA: 353/2018/RP
Zmluvy.
4. Poskytovateľ je oprávnený:
a) sám a/alebo spolu s ostatnými orgánmi štátnej správy Slovenskej republiky a/alebo
inými oprávnenými orgánmi na výkon kontroly vykonať kontrolu a audit vynaložených
verejných prostriedkov, najmä v súlade so zákonom č. 357/2015 Z. z. o finančnej
kontrole a audite a o zmene a doplnení niektorých zákonov (ďalej len „Zákon
o finančnej kontrole a audite“) a zákonom č. 523/2004 Z. z. o rozpočtových
pravidlách verejnej správy a o zmene a doplnení niektorých zákonov v znení neskorších
predpisov (ďalej len „Zákon o rozpočtových pravidlách“),
b) kontrolovať dodržiavanie podmienok, za ktorých sa pomoc Prijímateľovi poskytla, ako
aj ostatných skutočností, ktoré by mohli mať vplyv na správnosť a účelovosť
poskytnutej pomoci. Poskytovateľ kontroluje predovšetkým hospodárnosť a účelnosť
použitia poskytnutej podpory, a dodržiavanie zmluvných podmienok a podmienok
Schémy; za týmto účelom je oprávnený vykonať kontrolu priamo u Prijímateľa,
c) kedykoľvek požadovať od Prijímateľa na základe pokynov SBA povinnú propagáciu
a publicitu Projektu,
d) neposkytnúť pomoc podľa tejto Zmluvy v prípade, ak sa preukáže, že Prijímateľ čerpal
pomoc de minimis nad rámec Zákona o štátnej pomoci, Zmluvy a/alebo Schémy, príp.
ak Poskytovateľ takúto skutočnosť kedykoľvek zistí z Centrálneho registra v zmysle §
11 a nasled. Zákona o štátnej pomoci,
e) aj po skončení účinnosti tejto Zmluvy požadovať od Prijímateľa súčinnosť pri
monitorovaní realizácie Projektu a napĺňania ukazovateľov Projektu, ktoré súvisia
s účasťou Prijímateľa prostredníctvom poverených zástupcov podľa Článku III. bod 8.
tejto Zmluvy na Poradenstve.
Článok V.
Vyhlásenia Prijímateľa
1.

Prijímateľ vyhlasuje a podpisom tejto Zmluvy výslovne potvrdzuje, že:
a) na základe tejto Zmluvy je písomne informovaný o tom, že pomoc poskytovaná
v zmysle tejto Zmluvy je minimálnou pomocou v zmysle Nariadenia Komisie (EÚ) č.
1407/2013 z 18. decembra 2013 o uplatňovaní článkov 107 a 108 Zmluvy o fungovaní
Európskej únie na pomoc de minimis, Úradný vestník Európskej únie, L 352, 24.
december 2013 (ďalej len „Nariadenie č. 1407/2013“),
b) na základe tejto Zmluvy je písomne informovaný o predpokladanej výške minimálnej
pomoci vyjadrenej ako ekvivalent hrubého grantu vo výške podľa Článku III. bod 5.
tejto Zmluvy,
c) na základe tejto Zmluvy je písomne informovaný o tom, že je Prijímateľom pomoci de
minimis v zmysle Nariadenia č. 1407/2013,
d) sa voči nemu neuplatňuje vrátenie štátnej pomoci na základe rozhodnutia Európskej
9/22

Registračné číslo SBA: 353/2018/RP
komisie, v ktorom bola táto štátna pomoc označená za neoprávnenú a nezlučiteľnú
s vnútorným trhom EÚ v zmysle ustanovenia § 10 Zákona o štátnej pomoci,
e) sa oboznámil so všetkými všeobecne záväznými právnymi predpismi Slovenskej
republiky, ktoré sa vzťahujú na prijímanú pomoc, resp. podporu v zmysle Schémy,
najmä, nie však výlučne so Zákonom o štátnej pomoci, so Zákonom o rozpočtových
pravidlách, so Zákonom o finančnej kontrole a audite, so Zákonom o príspevku
poskytovanom z EŠIF, so zákonom č. 211/2000 Z. z. o slobodnom prístupe
k informáciám a o zmene a doplnení niektorých zákonov (zákon o slobode informácií)
v znení neskorších predpisov (ďalej len „Zákon o slobode informácií“) a so samotnou
Schémou, je si plne vedomý všetkých povinností, ktoré mu z týchto právnych predpisov
Slovenskej republiky a Schémy vyplývajú, a zaväzuje sa ich dodržiavať,
f) všetky údaje a informácie, ktoré Poskytovateľovi na účely plnenia tejto Zmluvy
poskytol, sú správne a úplné,
g) Poskytovateľ nezodpovedá za udalosti vyššej moci, v dôsledku ktorých nebude môcť
byť Prijímateľovi poskytnuté Poradenstvo podľa tejto Zmluvy,
h) si je vedomý skutočnosti, že nie je oprávnený požadovať poskytnutie Poradenstva nad
rámec uvedený v Článku III. bod 1. a bod 5. tejto Zmluvy,
i) Expert nie je štatutárnym orgánom/členom štatutárneho orgánu Prijímateľa,
spoločníkom, členom, akcionárom alebo prokuristom Prijímateľa, alebo zamestnancom
Prijímateľa, alebo týmto fyzickým osobám blízka osoba (najmä príbuzný v priamom
rade, súrodenec a manžel),
j) celková výška pomoci poskytnutá Prijímateľovi (vrátane všetkých členov skupiny
podnikov, ktoré s Prijímateľom tvoria jediný podnik podľa článku 2 ods. 2 Nariadenia
č. 1407/2013) nesmie presiahnuť 200 000,- EUR (slovom: dvestotisíc eur) v priebehu
obdobia 3 (slovom: troch) fiškálnych rokov, a to aj od iných poskytovateľov, alebo v
rámci iných schém pomoci de minimis. Celková výška pomoci prijímateľovi
vykonávajúcemu cestnú nákladnú dopravu v prenájme alebo za úhradu, nesmie
presiahnuť 100 000,- EUR (slovom: stotisíc eur) v priebehu obdobia 3 (slovom: troch)
fiškálnych rokov, pričom táto pomoc sa nesmie použiť na nákup vozidiel cestnej
nákladnej dopravy. Ak podnik vykonáva cestnú nákladnú dopravu v prenájme alebo za
úhradu, a zároveň iné činnosti, na ktoré sa uplatňuje strop vo výške 200 000,- EUR
(slovom: dvestotisíc eur), strop vo výške 200 000,- EUR (slovom: dvestotisíc eur) sa na
tento podnik uplatní za predpokladu, že Prijímateľ zabezpečí pomocou primeraných
prostriedkov, ako je oddelenie činností alebo rozlíšenie nákladov, aby podpora pre
činnosti cestnej nákladnej dopravy nepresiahla 100 000,- EUR (slovom: stotisíc eur),
a aby sa žiadna pomoc de minimis nepoužila na nákup vozidiel cestnej nákladnej
dopravy. Za trojročné obdobie v súvislosti s poskytovaním pomoci sa považuje obdobie
prebiehajúceho fiškálneho roku a 2 (slovom: dvoch) predchádzajúcich fiškálnych
rokov, a určuje sa na základe účtovného obdobia Prijímateľa. Podľa zákona č. 431/2002
Z. z. o účtovníctve v znení neskorších predpisov je účtovným obdobím kalendárny
alebo hospodársky rok, a to podľa rozhodnutia podnikateľa,
k) podporu poskytnutú na základe tejto Zmluvy prijíma Prijímateľ jednorazovo, pričom
podmienka jednorazovej pomoci platí počas celej doby trvania Projektu, ak
10/22

Registračné číslo SBA: 353/2018/RP
Poskytovateľ neurčí inak,
l) súhlasí s použitím informácií uvedených v Správe na účely propagácie Projektu,
m) v zmysle ustanovenia § 401 Obchodného zákonníka predlžuje premlčaciu dobu na
prípadné nároky Poskytovateľa týkajúce sa vrátenia pomoci v zmysle tejto Zmluvy
alebo jej časti, a to na 10 (slovom: desať) rokov od doby, kedy premlčacia doba začala
plynúť po prvý raz,
n) v súlade so znením ustanovenia Článku III. bod 7. tejto Zmluvy uviedol len také osoby,
ktorých účasť na Poradenstve nebude mať vplyv na oprávnenosť Prijímateľa uvedenú v
Schéme.
Článok VI.
Kumulácia pomoci
1. Prijímateľ berie na vedomie, že:
a) kumulácia pomoci je vždy viazaná na konkrétneho Prijímateľa (vrátane všetkých členov
skupiny podnikov, ktoré s Prijímateľom tvoria jediný podnik podľa článku 2 ods. 2
Nariadenia č. 1407/2013),
b) pomoc de minimis sa nekumuluje so štátnou pomocou vo vzťahu k rovnakým
oprávneným nákladom alebo štátnou pomocou na to isté opatrenie rizikového
financovania, ak by takáto kumulácia presahovala najvyššiu príslušnú intenzitu pomoci
alebo výšku pomoci stanovenú v závislosti od osobitných okolností jednotlivých
prípadov v nariadení alebo rozhodnutí o skupinovej výnimke prijatých Komisiou.
Pomoc de minimis, ktorá sa neposkytuje na konkrétne oprávnené náklady, ani sa k nim
nedá priradiť, možno kumulovať s inou štátnou pomocou poskytnutou na základe
nariadenia o skupinovej výnimke alebo rozhodnutí prijatých Komisiou,
c) pomoc de minimis poskytnutá v súlade s Nariadením č. 1407/2013 sa môže kumulovať
s pomocou de minimis poskytnutou v súlade s nariadením Komisie (EÚ) č. 360/2012 z
25. apríla 2012 o uplatňovaní článkov 107 a 108 Zmluvy o fungovaní Európskej únie
na pomoc de minimis v prospech podnikov poskytujúcich služby všeobecného
hospodárskeho záujmu (Ú. v. EÚ L 114, 26. 4. 2012, s. 8) až do výšky stropu
stanoveného v uvedenom nariadení. Môže byť kumulovaná s pomocou de minimis
poskytnutou v súlade s inými predpismi o pomoci de minimis až do výšky príslušného
stropu stanoveného v článku K) bod 3 Schémy.
Článok VII.
Platnosť, účinnosť a ukončenie Zmluvy
1. Táto Zmluva sa uzatvára na dobu určitú, a to na 1 (slovom: jeden) rok odo dňa nadobudnutia
účinnosti tejto Zmluvy. Ukončenie tejto Zmluvy nemá vplyv najmä na ustanovenie Článku
IV. bod 1. písm. f), j), m), n), o), p) tejto Zmluvy a ustanovenie Článku IV. bod 4. písm. a),
b), c), e) tejto Zmluvy, v zmysle ktorých práva a povinnosti z nich vyplývajúce majú

11/22

Registračné číslo SBA: 353/2018/RP
v súlade s príslušnými zákonnými ustanoveniami a/alebo podľa úmyslu Zmluvných strán
trvať aj po skončení účinnosti tejto Zmluvy.
2. Táto Zmluva nadobúda platnosť dňom jej podpísania oboma Zmluvnými stranami. Táto
Zmluva je povinne zverejňovanou zmluvou v zmysle ustanovenia § 5a Zákona o slobode
informácií, ktorá v zmysle ustanovenia § 47a zákona č. 40/1964 Zb. Občiansky zákonník
v znení neskorších predpisov nadobúda účinnosť dňom nasledujúcim po dni jej zverejnenia
v Centrálnom registri zmlúv vedenom Úradom vlády Slovenskej republiky (link:
http://www.crz.gov.sk/). Prijímateľ podpisom tejto Zmluvy potvrdzuje, že so zverejnením
Zmluvy v plnom rozsahu v zmysle tohto bodu Článku VII. Zmluvy súhlasí, a je v plnom
rozsahu oboznámený a súhlasí s následkami tohto zverejnenia.
3. Túto Zmluvu je možné ukončiť:
a) uplynutím doby, na ktorú bola uzavretá,
b) písomnou dohodou Zmluvných strán,
c) okamžitým písomným odstúpením od Zmluvy zo strany Poskytovateľa v prípade
porušenia povinností Prijímateľa uvedených v Článku IV. bod 1. písm. a), b), c), d), f),
a r) tejto Zmluvy a/alebo sa preukáže, že Prijímateľ čerpal pomoc de minimis nad rámec
Zákona o štátnej pomoci, Zmluvy a/alebo Schémy, príp. ak Poskytovateľ takúto
skutočnosť kedykoľvek zistí z Centrálneho registra v zmysle § 11 a nasled. Zákona
o štátnej pomoci. Právo na zaplatenie zmluvnej pokuty a/alebo na náhradu škody
v zmysle tejto Zmluvy nie je odstúpením Poskytovateľa od tejto Zmluvy nijako
dotknuté. Odstúpenie je účinné dňom doručenia písomného odstúpenia Prijímateľovi na
adresu uvedenú v záhlaví, resp. na inú známu adresu Prijímateľa.
d) ukončením spolupráce medzi Poskytovateľom a Expertom za predpokladu, že
Prijímateľovi nebude možné zabezpečiť iného vhodného Experta na realizáciu
Poradenstva podľa Článku III. bod 4. tejto Zmluvy a podľa Článku IV. bod 3. písm. c)
tejto Zmluvy. Pre vylúčenie pochybností sa Zmluvné strany dohodli a podpisom tejto
Zmluvy potvrdzujú, že Prijímateľovi z dôvodu, ak zo strany Poskytovateľa nebude
možné zabezpečiť iného vhodného Experta podľa Článku IV. bod 3. písm. c) tejto
Zmluvy, nevznikajú voči Poskytovateľovi žiadne peňažné, nepeňažné alebo akékoľvek
iné nároky, a že tento prípad sa na účely tejto Zmluvy bude posudzovať ako udalosť
vyššej moci.
Článok VIII.
Záverečné ustanovenia
1. Písomnosť v zmysle tejto Zmluvy sa bude považovať za doručenú aj vtedy, ak nebude
prevzatá druhou Zmluvnou stranou, ktorej bola adresovaná, a to 3. (slovom: tretím) dňom
odo dňa jej uloženia na pošte po neúspešnom pokuse pošty o doručenie písomnosti určenej
Zmluvnej strane ako adresátovi.
2. Všetky zmeny a doplnenia tejto Zmluvy je možné vykonať len vo forme písomných
a číslovaných dodatkov podpísaných oboma Zmluvnými stranami.

12/22

Registračné číslo SBA: 353/2018/RP
3. Zmluva sa vyhotovuje v 4 (slovom: štyroch) vyhotoveniach v rozsahu 22 (slovom:
dvadsaťdva) strán (vrátane príloh), s určením 3 (slovom: tri) vyhotovenia pre SBA a 1
(slovom: jedno) vyhotovenie pre Prijímateľa.
4. Vzájomné vzťahy Zmluvných strán, ktoré nie sú výslovne dohodnuté v tejto Zmluve, sa
riadia príslušnými ustanoveniami všeobecne záväzných právnych predpisov platných na
území Slovenskej republiky, a to najmä ustanoveniami Obchodného zákonníka.
5. Zmluvné strany vyhlasujú, že ich zmluvná voľnosť nie je ničím obmedzená, svoju vôľu
prejavili slobodne, vážne, zrozumiteľne a určito, Zmluvu neuzavreli v tiesni, či za nápadne
nevýhodných podmienok, jej obsahu porozumeli bez výhrad a na znak súhlasu ju podpisujú.
6. Neoddeliteľnými prílohami tejto Zmluvy sú:
Príloha č. 1:
Príloha č. 2:
Príloha č. 3:
Príloha č. 4:

Konzultačný list
Žiadosť o zmenu Experta – dlhodobé individuálne poradenstvo
Záverečná správa – dlhodobé individuálne poradenstvo
Dotazník spätnej väzby o poskytnutom poradenstve – dlhodobé individuálne
poradenstvo

Poskytovateľ:

Prijímateľ:

V Bratislave dňa ________________

V ________________ dňa ________________

––––––––––––––––––––––––––––––
Slovak Business Agency
Mgr. Martin Holák, PhD.
generálny riaditeľ

––––––––––––––––––––––––––––––––––––––
Brainware s.r.o.
Ing. Peter Šimún
konateľ

13/22

Registračné číslo SBA: 353/2018/RP

14/22

Registračné číslo SBA: 353/2018/RP

15/22

Registračné číslo SBA: 353/2018/RP

16/22

Registračné číslo SBA: 353/2018/RP

17/22

Registračné číslo SBA: 353/2018/RP

Príloha č. 4

18/22

Registračné číslo SBA: 353/2018/RP

19/22

Registračné číslo SBA: 353/2018/RP

20/22

Registračné číslo SBA: 353/2018/RP

21/22

Registračné číslo SBA: 353/2018/RP

22/22

