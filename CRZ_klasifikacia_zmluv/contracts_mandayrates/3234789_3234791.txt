ZMLUVA O POSKYTOVANÍ SLUŽIEB
uzavretá podľa ustanovenia § 269 odsek 2 zákona č. 513/1991 Zb. Obchodný zákonník
v znení neskorších predpisov
medzi
Objednávateľom:
Obchodné meno: Výskumný ústav detskej psychológie a patopsychológie
Sídlo: Cyprichova 42, 831 05 Bratislava
IČO: 00681385
DIČ:2020796415
Zastúpený: MUDr. Peter Lukáč MPH - riaditeľ
Bankové spojenie: Štátna pokladnica
IBAN: SK84 8180 0000 0070 0006 5164
(ďalej aj „Objednávateľ“ alebo aj „VÚDPAP“)
a
Poskytovateľom:
Obchodné meno: M7 s.r.o.
Sídlo: Štúrova 11, 811 02 Bratislava
IČO: 35 853 123
IČ DPH: SK2021612527
Štatutárny orgán: Ing. Ľuboslav Janovec, konateľ
Spoločnosť zapísaná v Obchodnom registri Okresného súdu Bratislava I, Oddiel Sro,
Vložka číslo 28338/B
Bankové spojenie: Tatrabanka a.s.
IBAN: SK74 1100 0000 0026 2483 8281
(ďalej aj „Poskytovatelia“ alebo aj „M7“)
(Objednávateľ ako aj Poskytovateľ môžu byť ďalej nazývaní samostatne aj ako "Strana" a
spoločne môžu byť nazývaní ako "Strany").
Vyššie uvedené Strany uzatvárajú túto Zmluvu o poskytovaní služieb (ďalej ako "Zmluva"
alebo "táto Zmluva") podľa ustanovenia § 269 odsek 2 zákona č. 513/1991 Zb. Obchodný
zákonník v znení neskorších predpisov v nasledovnom znení, v nadväznosti na uplatnenie
možnosti opakovaného plnenia predmetu zákazky podľa bodu 6.2. oddielu A.1 súťažných
podkladov poskytovaných vo verejnej súťaži na dodanie tovaru realizovanej Objednávateľom
postupom podľa § 51 zákona č. 25/2006 Z. z. o verejnom obstarávaní a o zmene a doplnení
niektorých zákonov v znení neskorších predpisov (ďalej len „zákon o verejnom obstarávaní“)
na predmet s názvom „Nákup oprávnení na používanie pomôcky pre riadenie komplexného
poradenského systému“, ktoré sú verejne dostupné na adrese http://www2.uvo.govsk/profily/profil/zdokument/1631/134910/1, ako výsledok postupu zadávania zákazky podľa § 117)
zákona č. 343/2015 Z.z. o verejnom obstarávaní a o zmene a doplnení niektorých zákonov v
znení neskorších predpisov na predmet s názvom „Názov: Poskytnutie služieb spojených so

zabezpečením udržateľnosti systému "KomposyT“ bez prieskumu trhu na základe skutočnosti,
že Systém „KomposyT“ je predmetom autorského práva ako výsledok tvorivej duševnej činnosti
zhotoviteľa - poskytovateľa.

1. ÚVODNÉ USTANOVENIA
1.1
Výskumný ústav detskej psychológie a patopsychológie, so sídlom Cyprichova 42, 831
05 Bratislava, IČO: 00681385, DIČ: 2020796415, je príspevková organizácia Ministerstva
školstva, vedy, výskumu a športu Slovenskej republiky.
1.2 Obchodná spoločnosť M7 s.r.o., so sídlom Štúrova 11, 811 02 Bratislava, IČO:35 853 123,
je slovenská právnická osoba, ktorá je zapísaná v Obchodnom registri Okresného súdu
Bratislava I, v oddiele Sro a vo vložke číslo 28338/B.,bola založená a je organizovaná podľa
zákonov Slovenskej republiky.
1.3 VÚDPAP využíva počítačový program KomposyT(ďalej ako „Program“)ako súčasť
národného projektu spolufinancovaného zfondov Európskej únie s názvom
„Komplexný
poradenský systém prevencie a ovplyvňovania sociálno-patologických javov v školskom
prostredí“ a má povinnosť zabezpečiť podporu, údržbu softvéru Programu, nevyhnutný upgrade
softvéru Programu, školenie používateľov a správcov Programu v rámci trvalej udržateľnosti
výsledkov národného projektu.
1.4 Vzhľadom na vyššie uvedené skutočnosti sa spoločnosti M7 aa VÚDPAP dohodli na
uzavretí tejto Zmluvy za nasledovných podmienok:
2. PREDMET ZMLUVY
2.1 Predmetom tejto Zmluvy je odplatné poskytovanie služieb špecifikovaných v bode
2.2 tohto článku Zmluvy zo strany Poskytovateľa pre Objednávateľa opakovane po dobu trvania
tejto Zmluvy v rozsahu, spôsobom a za podmienok ďalej dojednaných v tejto Zmluve a záväzok
Objednávateľa za poskytnuté služby špecifikované v bode 2.2 tohto článku Zmluvy platiť
Poskytovateľovi cenu za poskytované Služby podľa článku 3 Zmluvy a úprava vzájomných práv
a povinností Strán.
2.2 Poskytovateľ bude v zmysle tejto Zmluvy poskytovať Objednávateľovi nasledovné služby
(ďalej spoločne ako „Služby“ a v jednotnom čísle ako „Služba“):
-

podpora a údržba softvéru Programu,
nevyhnutný upgrade softvéru Programu
školenie používateľov a správcov Programu

a to v rozsahu uvedenom v bode 2.3 tohto článku Zmluvy.
2.2 Poskytovateľ budú poskytovať Objednávateľovi Služby v nasledovnom rozsahu:

2.3.1 Poskytovateľ bude v pracovných dňoch, v čase od 09:00 hod do 17.30 hod. poskytovať
Objednávateľovi podporu softvéru Programu, v nasledovnom rozsahu:
- telefonická podpora na tel: 02 / 54650511,
- mailová podpora na email: podpora@m7.sk
Email sa bude považovať za doručený na mail: podpora@m7.sk potvrdením jej prijatia. Účelom
podpory softvéru Programu bude riešenie technických alebo funkčných otázok správcovi
Programu.
O čase a spôsobe poskytnutia podpory rozhoduje Poskytovateľ a stanoví ho v závislosti od
vzniknutého problému.
2.3.2 Poskytovateľ bude poskytovať údržbu softvéru Programu v rozsahu monitoringu a
profilaktiky.
2.3.3 Poskytovateľ bude poskytovať Objednávateľovi upgrade softvéru Programu v
nasledovnom rozsahu:
2.3.4 V prípade vydania novej verzie internetového prehliadača (Internet explorer, Mozilla
Firefox, Safari, Google Chrome) Poskytovateľ v prípade potreby upraví softvér Programu takým
spôsobom, aby funkcie Programu boli dostupné a funkčné v novej verzii internetového
prehliadača.
2.3.5 Poskytovateľ sa zaväzuje uskutočniť školenie používateľov a správcov Programu v
nasledovnom rozsahu:
Poskytovateľ na základe tejto Zmluvy uskutoční max. 5 školení, ktorých predmetom bude
zaškolenie na užívanie Programu.
2.3.6 Poskytovateľ poskytuje záruku za riadne prevedenie činností podľa bodu 2.3 tohto článku
Zmluvy.
2.3.7 Na poskytovanie Služieb podľa tejto Zmluvy Poskytovateľ poskytuje záruku počas
celého trvanie tejto Zmluvy.
2.3.8 Súčasťou predmetu tejto zmluvy môžu byť aj v zmluve neuvedené nové aplikácie a IT
služby, ktoré budú na základe jednotlivých objednávok faktúrované zvlášť.

3.

CENA ZA POSKYTOVANÉ SLUŽBY

3.1
Cena za poskytované Služby uvedené v článku 2, bod 2.2 tejto Zmluvy v rozsahu podľa
bodu 2.3 článku 2 Zmluvy je dohodou Strán stanovená ako paušálna odmena vo výške 1474,47
Eur bez DPH za jeden mesiac (ďalej ako „Cena za Služby“).

3.2
Strany sa dohodli, že Cena za Služby je splatná mesačne vopred vo výške 1474,47 Eur
bez DPH, na základe faktúry vystavenej Poskytovateľom. Poskytovateľ vždy do 5.
kalendárneho dňa mesiaca, za ktorý sa Cena za Služby platí, vystaví faktúru, ktorou vyúčtuje
Objednávateľovi Cenu za Služby. K Cene za Služby bude v súlade so všeobecne záväznými
právnymi predpismi účtovaná DPH.
3.3

Splatnosť Ceny za Služby je 15 kalendárnych dní odo dňa vystavenia faktúry.

3.4
Objednávateľ sa zaväzuje riadne a včas zaplatiť Poskytovateľovi dohodnutú Cenu za
Služby spolu s príslušnou DPH.
3.5
Objednávateľ zaplatí Cenu za Služby bezhotovostným prevodom na účet Poskytovateľa
uvedený v záhlaví tejto Zmluvy.
4. POSKYTOVANIE SLUŽIEB
4.1

Poskytovateľ sa zaväzuje poskytovať Objednávateľovi Služby riadne a včas.

4.2 Poskytovateľ sa zaväzuje poskytovať Služby účelne, hospodárne, s náležitou odbornou
starostlivosťou.
4.2
Poskytovateľ môže poskytovaním Služieb poveriť inú osobu; pri poskytovaní Služieb
poverenou osobou má Poskytovateľ zodpovednosť, akoby Služby poskytoval sám.
4.3
Objednávateľ má právo požadovať od Poskytovateľa informácie a vysvetlenia týkajúce
sa poskytovania Služieb podľa tejto Zmluvy.
4.4
Objednávateľ sa zaväzuje najneskôr do 5 kalendárnych dní od uzavretia tejto Zmluvy
odovzdať Poskytovateľovi všetky podklady a poskytnúť všetky informácie, ktoré sú potrebné
pre riadne poskytovanie Služieb zo strany Poskytovateľa.
4.5
Poskytovateľ je oprávnený prerušiť poskytovanie ktorejkoľvek zo Služieb alebo aj
všetkých a to dočasne ako aj trvalo v prípade ak si Objednávateľ nesplnil svoju povinnosť
uhrádzať riadne a včas Cenu za Služby. Prerušenie dodávania a poskytovania Služieb
Poskytovateľ bez zbytočného odkladu oznámi Objednávateľovi a toto konanie Objednávateľa
nebude považované za porušenie povinností na jeho strane.
4.6
Objednávateľ je povinný informovať Poskytovateľa bez zbytočného odkladu o všetkých
skutočnostiach, ktoré môžu mať vplyv na poskytovanie Služieb.
4.7
V prípade ak Objednávateľ neposkytne Poskytovateľovi všetky potrebné informácie a
podklady bez zbytočného odkladu, zodpovedá Objednávateľ za vzniknuté škody v celom
rozsahu.
5. USTANOVENIA O ROZHODNOM PRÁVE A PRÁVOMOCI SÚDOV
5.1Táto Zmluva je uzatvorená podľa ustanovení zákona č. 513/1991 Zb. Obchodný zákonník v

znení neskorších predpisov.
5.2
Strany sa dohodli, že výlučnú právomoc rozhodovať všetky spory z tejto Zmluvy a/alebo
všetky vzťahy priamo alebo nepriamo s touto Zmluvou alebo jej predmetom súvisiace, majú
slovenské súdy.
5.3
Strany sa dohodli, že mieste príslušným súdom na riešenie sporov z tejto Zmluvy
a/alebo vzťahov priamo alebo nepriamo spojených s touto Zmluvou alebo jej predmetom, je súd
miestne príslušný podľa zákona č. 99/1963 Zb. Občiansky súdny poriadok v znení neskorších
predpisov.
5.4 Zmluvné strany sa dohodli, že primárne budú riešiť vzniknuté spory mimosúdne. Ak k
mimosúdnemu riešeniu nedôjde, je ktorákoľvek Strana oprávnená sa obrátiť na súd.
5. USTANOVENIA O DORUČOVANÍ
6.1 Strany sú povinné doručovať všetky oznámenia a písomnosti podľa tejto Zmluvy na
nasledovné adresy:
Objednávateľ
Adresa
Cyprichova 42, 831 05 Bratislava
Meno a priezvisko kontaktnej MUDr. Peter Lukáč MPH - riaditeľ
osoby
Tel
02 / 4342 0973
Fax
-Mobil
-e-mail
riaditel@vudpap.sk
Poskytovateľ
Adresa
Štúrova 11, 811 02 Bratislava
Meno a priezvisko kontaktnej Ing. Ľuboslav Janovec
osoby
Tel
02 /54650511
—
Fax
Mobil
0911 776 732
e-mail

janovec@m7.sk

6.2 Strany sa dohodli, že na zmenu kontaktných osôb nie je potrebný predchádzajúci
písomný súhlas ostatných Strán. Oznámenie o zmene kontaktných osôb je postačujúce v
elektronickej forme alebo faxom.
6.3 Všetky oznámenia a všetka komunikácia medzi Stranami podľa tejto Zmluvy sa
uskutočňuje písomne, a to poštou doporučene, expresnou kuriérskou službou alebo osobne
a to na adresy uvedené v bode 6.1 tohto článku Zmluvy. Oznámenie a/alebo komunikácia sa
považuje/ú za doručené/ú adresátovi, momentom ich doručenia. Ak adresát prevzatie
oznámenia a/alebo komunikácie odmietne, považuje sa toto oznámenie a/alebo komunikácia

za doručené/ú okamihom odmietnutia prevziať oznámenie a/alebo komunikáciu. Ak pošta
alebo prevádzkovateľ kuriérskej služby oznámenie a/alebo komunikáciu vráti odosielateľovi
ako nedoručenú/nedoručiteľnú, oznámenie a/alebo komunikácia sa považuje/ú za doručenú/é
uplynutím 5 pracovných dní od vrátenia zásielky odosielateľovi.
6.4 Ustanovenia tohto článku platia len ak z ostatných ustanovení Zmluvy nevyplýva inak.
7.TRVANIE ZMLUVY
7.1 Platnosť a účinnosť Zmluvy je dohodnutá na dobu určitú do 31.12.2018.
7.2
V prípade, ak sa akékoľvek ustanovenie tejto Zmluvy stane neplatným, táto neplatnosť
sa nedotkne platnosti ostatných ustanovení. Strany sa dohodli, že neplatné alebo neúčinné
ustanovenia nahradia novými, ktoré budú čo najvernejšie zodpovedať pôvodnej dohode Strán.
Strany sa dohodli, že táto Zmluva sa vo vzťahu ku všetkým Stranám skončí len nasledovnými
spôsobmi:
■ písomnou dohodou Strán k dátumu stanovenému v takejto dohode. Ak tento dátum
nebude v dohode určený, dňom ukončenia Zmluvy bude deň podpísania dohody o jej
ukončení všetkými Stranami
■ písomným odstúpením Poskytovateľa v prípade akéhokoľvek porušenia povinnosti
podľa tejto Zmluvy zo strany Objednávateľa. Odstúpenie musí byť urobené v písomnej
forme. Zmluva bude považovaná za ukončenú doručením odstúpenia Objednávateľovi
ako adresátovi.
■ písomnou výpoveďou Poskytovateľa z akéhokoľvek dôvodu alebo bez uvedenia
dôvodu, pričom výpovedná doba je jeden mesiac a začína plynúť prvým dňom
nasledujúcim po dni doručenia výpovede Objednávateľovi.
7.3
Táto Zmluva nadobúda platnosť dňom jeho podpísania všetkými Stranami a účinnosť
dňom zverejnenia podľa právnych predpisov Slovenskej republiky.
7.4

Ostatné spôsoby skončenia Zmluvy, prípustné podľa právnych predpisov, sú vylúčené.
8. SPOLOČNÉ A ZÁVEREČNÉ USTANOVENIA

8.1
Strany sa zaväzujú zachovávať mlčanlivosť o všetkých dôverných skutočnostiach, o
ktorých sa dozvedeli v súvislosti so zabezpečením predmetu a účelu tejto Zmluvy, a chrániť
dôvernosť takto získaných informácií pred ich neoprávneným použitím tretími stranami.
8.2
Zmluva predstavuje úplnú dohodu Strán, ktorá nahrádza všetky predchádzajúce zmluvy,
dohody a dojednania Strán vzťahujúce sa k predmetu tejto Zmluvy, ktoré boli do času podpisu
tejto Zmluvy učinené, a to ako v písomnej či ústnej podobe.
8.3
Práva a povinnosti Strán neupravené v tejto Zmluve sa riadia všeobecne záväznými
právnymi predpismi platnými a účinnými v Slovenskej republike. Táto Zmluva sa spravuje
slovenským právnym poriadkom.

8.4
Zmluva môže byť zmenená na základe vzájomnej dohody Strán výlučne písomne,
formou dodatku, očíslovaného podľa poradia, v súlade s právnym poriadkom platným v
Slovenskej republike.
8.5
V prípade, že sa ktorékoľvek ustanovenie tejto Zmluvy alebo jej časť stane neplatným,
neúčinným, protiprávnym alebo nevynútiteľným, nebude mať táto neplatnosť, neúčinnosť,
protiprávnosť či nevynútiteľnosť vplyv na platnosť či vynútiteľnosť ostatných ustanovení tejto
Zmluvy alebo jej časti. Pre tento prípad sa Strany zaväzujú poskytnúť si navzájom všetku
potrebnú súčinnosť a nahradiť neplatné, neúčinné, protiprávne alebo nevynútiteľné ustanovenia
takým ustanovením, aby bol splnený účel a predmet tejto Zmluvy.
8.6
Všetky prílohy k tejto Zmluve sú jej neoddeliteľnou súčasťou len ak sú podpísané
oboma Stranami.
8.7
Strany vyhlasujú, že sú spôsobilé na právne úkony, ich vôľa je slobodná a vážna, prejav
vôle je dostatočne zrozumiteľný a určitý, zmluvná voľnosť nie je obmedzená a právny úkon je
urobený v predpísanej forme. Strany si Zmluvu prečítali, jej ustanoveniam rozumejú a bez
výhrad súhlasia s jej obsahom.
8.8
Zmluva je vyhotovená v dvoch rovnopisoch s platnosťou originálu, po jednom rovnopise
pre každú zo Strán.

V Bratislave, dňa 6.12.2017

V Bratislave, dňa 6.12.2017

Objednávateľ:

Poskytovateľ:

Výskumný ústav detskej psychológie a patopsychológie

M7 s.r.o.

