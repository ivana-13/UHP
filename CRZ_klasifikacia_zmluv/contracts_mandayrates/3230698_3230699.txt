LICENČNÁ ZMLUVA č. 104/2017/1.16.2
(ďalej len „Zmluva“) uzatvorená podľa § 65 a nasl. zákona č. 185/2015 Z. z. Autorský zákon v znení
neskorších predpisov (ďalej len „Autorský zákon“) a § 269 ods. 2 zákona č. 513/1991 Zb. Obchodný
zákonník v znení neskorších predpisov (ďalej len „Obchodný zákonník“) medzi
(1)

Poskytovateľom:
Skupina dodávateľov v zložení:
obchodné meno:

SEVITECH a. s.

sídlo:
IČO:
DIČ:
IČ DPH:
zapísaná:

Mlynské nivy 71, 821 05 Bratislava
31 605 052
2020444338
SK 2020444338
v Obchodnom registri Okresného súdu Bratislava I, Oddiel: Sa,
vložka č. 4696/B
Ing. Jaroslav Murár, predseda predstavenstva
Jaroslav Gajdoš, člen predstavenstva

v mene ktorého koná:

(ďalej len „SEVITECH“)
a
obchodné meno:

LYNX - spoločnosť s ručením obmedzeným Košice

sídlo:
IČO:
DIČ:
IČ DPH:
zapísaná:

Gavlovičova 9, 040 17 Košice
00 692 069
2020482871
SK2020482871
v Obchodnom registri Okresného súdu Košice I, Oddiel: Sro,
vložka č. 117/V
Ing. Ladislav Plánka, konateľ spoločnosti

v mene ktorého koná:
(ďalej len „LYNX“)

(SEVITECH a LYNX spolu ďalej len „Poskytovateľ“)
a
(2)

Nadobúdateľom:
názov organizácie:
sídlo:
IČO:
DIČ:
v mene ktorého koná:

Ministerstvo životného prostredia Slovenskej republiky
Nám. Ľ. Štúra 1, 812 35 Bratislava
42 181 810
2023106679
JUDr. Ľubomíra Kubišová, generálna tajomníčka služobného úradu

(ďalej len „Nadobúdateľ“)
(Poskytovateľ a Nadobúdateľ spolu ďalej ako „Zmluvné strany“ a každý samostatne ako
„Zmluvná strana“).

Preambula
Dňa 23.01.2015 bola medzi Nadobúdateľom ako objednávateľom a Poskytovateľom ako dodávateľom
uzatvorená Zmluva o dielo č. 1/2015-1.9 (ďalej len „Zmluva o dielo“), pričom (i) dňa 02.07.2015 bol
uzatvorený dodatok č. 1 k Zmluve o dielo, (ii) dňa 09.10.2015 bol uzatvorený dodatok č. 2 k Zmluve
o dielo a (iii) dňa 22.12.2015 bol uzatvorený dodatok č. 3 k Zmluve o dielo.
Základným účelom Zmluvy o dielo v znení dodatkov č. 1 až 3 bola realizácia Národného projektu:
„Register priestorových informácií (RPI)“. Predmetom plnenia Zmluvy o dielo v znení dodatkov č. 1 až
3 bolo vytvorenie a nasadenie Informačného systému Registra priestorových informácií (analýza, návrh
architektúry a vývoj cieľového stavu; migrácia a konsolidácia údajov; integrácia na iné informačné
systémy verejnej správy), ktorý zabezpečuje poskytovanie a sprístupňovanie priestorových informácií
a služieb občanom, podnikateľom, verejnej správe ako aj inštitúciám a občanom Európskej únie v
zmysle požiadaviek smernice INSPIRE (ďalej len „Dielo“).

I.
Úvodné ustanovenia
1.

Predmetom tejto Zmluvy je udelenie licencie podľa § 65 a nasl. Autorského zákona zo strany
Poskytovateľa v prospech Nadobúdateľa ako výhradného bezodplatného súhlasu Poskytovateľa
Nadobúdateľovi na použitie Diela dodaného podľa Zmluvy o dielo v znení dodatkov č. 1 až 3
v rozsahu a za podmienok stanovených touto Zmluvou.

2.

Poskytovateľ vyhlasuje, že
a.

je oprávnený udeliť súhlas na použite Diela podľa tejto Zmluvy;

b.

neudelil inej tretej osobe ako je Nadobúdateľ výhradnú licenciu na akékoľvek použitie
Diela ani jeho časti.
II.
Udelenie licencie a sublicencie

1.

Poskytovateľ udeľuje Nadobúdateľovi k Dielu, vrátane všetkých jeho častí, ak v tejto Zmluve nie
je uvedené inak, časovo neobmedzený (po dobu trvania majetkových práv autora k Dielu)
výhradný neodvolateľný bezodplatný súhlas v neobmedzenom územnom a vecnom rozsahu, na
použitie Diela pre účely vykonávania vlastných činností Nadobúdateľa v zmysle osobitných
právnych predpisov, a to nasledujúcimi spôsobmi:
a)

b)
c)

použitie Diela (vrátane jeho jednotlivých častí a komponentov) v prípadoch jeho
poškodenia na náhradnom systéme a vytvorenie potrebných kópií pre účely bezpečnosti
a archivácie,
vyhotovenie neobmedzeného množstva rozmnoženín Diela pre internú potrebu
Nadobúdateľa a pre výkon vlastných činností Nadobúdateľa,
verejné rozširovanie originálu a/alebo rozmnoženín Diela vypožičaním alebo inou formou
prevodu vlastníckeho práva než predajom osobám, ktorým Nadobúdateľ udelil súhlas
(sublicenciu) na použitie Diela podľa bodu 3. tohto článku Zmluvy, a/alebo osobám, na
ktoré Nadobúdateľ postúpil licenciu na použitie Diela podľa bodu 4. tohto článku Zmluvy,

2

d)

spracovanie, úpravy alebo preklad Diela (tak strojového kódu, ako aj zdrojového kódu)
samotným Nadobúdateľom alebo Nadobúdateľom poverenými tretími osobami.

2.

Nadobúdateľ je oprávnený spracované a/alebo upravené, a/alebo preložené Dielo zo strany
Nadobúdateľa resp. Nadobúdateľom poverených tretích osôb použiť v rozsahu a spôsobmi
uvedenými v bode 1. tohto článku Zmluvy.

3.

Nadobúdateľ je oprávnený udeliť iným štátnym orgánom Slovenskej republiky a/alebo štátnym
rozpočtovým organizáciám, a/alebo príspevkovým organizáciám Slovenskej republiky, a/alebo
obciam, a/alebo vyšším územným celkom, a/alebo iným osobám, na ktoré je/bude prenesený
výkon štátnej správy v oblasti, pre ktorú bolo Dielo vytvorené, a/alebo osobám, ktorým
Nadobúdateľ bude poskytovať informácie z informačného systému (Diela), súhlas (sublicenciu)
na použitie Diela a/alebo spracovaného, a/alebo upraveného, a/alebo preloženého Diela výlučne
len v rozsahu licencie udelenej Poskytovateľom Nadobúdateľovi na základe tejto Zmluvy (bod 1.
tohto článku Zmluvy), k čomu Poskytovateľ udeľuje svoj súhlas.

4.

Nadobúdateľ je oprávnený postúpiť licenciu na použitie Diela a/alebo spracovaného, upraveného
a/alebo preloženého Diela v rozsahu podľa bodu 1. tohto článku Zmluvy na iné štátne orgány
Slovenskej republiky a/alebo štátne rozpočtové organizácie a/alebo príspevkové organizácie
Slovenskej republiky, a/alebo obce, a/alebo vyššie územné celky a/alebo na iné osoby, na ktoré
je/bude prenesený výkon štátnej správy v oblasti, pre ktorú bolo Dielo vytvorené, k čomu
Poskytovateľ udeľuje svoj súhlas.

5.

Ak nie je uvedené inak, Poskytovateľ touto Zmluvou prevádza na Nadobúdateľa všetky osobitné
práva zhotoviteľa databázy, ktoré Poskytovateľ ako zhotoviteľ databázy má k súčastiam plnenia
predmetu Zmluvy o dielo, ktoré sú databázou, podľa § 135 ods. 1 Autorského zákona.

6.

Poskytovateľ vyhlasuje a zodpovedá za to že k Dielu je oprávnený udeliť licenciu v rozsahu podľa
tejto Zmluvy, a že mu nie sú známe žiadne práva tretích osôb, ktoré by bránili použitiu Diela
alebo jeho časti Nadobúdateľom v zmysle licencie podľa tejto Zmluvy.

7.

Licencia sa nevzťahuje na softvérové produkty tretích strán alebo databázy tretích strán, ktoré sú
dostupné na trhu ako tzv. štandardný SW (resp. aj tzv. krabicový SW - ako napr. systémový SW,
operačný SW a pod.), a ktorý nebol vytvorený na základe Zmluvy o dielo pre Nadobúdateľa.
Tieto softvérové produkty tretích strán sú špecifikované v Prílohe č. 1 k tejto Zmluve a vo vzťahu
k nim sa budú aplikovať vždy konkrétne licenčné podmienky príslušného subjektu
vykonávajúceho majetkové práva autora k danému softvérovému produktu.

8.

Oprávnenie na výkon práva používať Dielo ako aj spracované a/alebo upravené a/alebo preložené
Dielo v rozsahu a spôsobmi podľa tohto článku Zmluvy prechádza pri zániku Nadobúdateľa na
jeho právneho nástupcu.

9.

Poskytovateľ poskytuje Nadobúdateľovi nevýhradné právo používať podporné prostriedky
a konverzné programy. Ustanovenia bodu 1., 3., 4. a 8 tohto článku Zmluvy sa aplikujú na
podporné prostriedky a konverzné programy obdobne.

10.

Poskytovateľ odovzdá Nadobúdateľovi zdrojové kódy a príslušnú dokumentáciu k Dielu resp.
k častiam Diela, ku ktorým poskytol Nadobúdateľovi licenciu podľa tejto Zmluvy v lehote do
3 dní odo dňa nadobudnutia účinnosti tejto Zmluvy.

3

III.
Odmena
1.

Zmluvné strany sa dohodli, že udelenie súhlasu na použite Diela podľa článku II. Zmluvy ako aj
všetky plnenia, ktoré majú byť poskytnuté podľa tejto Zmluvy sú bezodplatné.
IV.
Práva a povinnosti Zmluvných strán

1.

Zmluvné strany sú povinné poskytnúť si navzájom súčinnosť nevyhnutnú pri plnení tejto Zmluvy.

2.

Ktorákoľvek Zmluvná strana je povinná bezodkladne oznámiť druhej Zmluvnej strane akékoľvek
skutočnosti, ktoré by mohli mať vplyv na plnenie podľa tejto Zmluvy.

3.

Ak si akákoľvek tretia osoba, vrátane zamestnancov Poskytovateľa a/alebo jeho subdodávateľ,
uplatní akýkoľvek nárok proti Nadobúdateľovi z titulu porušenia autorských práv a/alebo práv
priemyselného a/alebo iného duševného vlastníctva tejto tretej osoby alebo akékoľvek iné nároky
v akejkoľvek súvislosti s Dielom a/alebo s touto Zmluvou, Poskytovateľ sa zaväzuje:
a)
bezodkladne obstarať na svoje vlastné náklady a výdavky od takejto tretej osoby súhlas
/ licenciu na používanie Diela, resp. jeho časti v rozsahu uvedenom v článku II. tejto Zmluvy; a
b)
poskytnúť Nadobúdateľovi na svoje náklady akúkoľvek a všetku účinnú pomoc
v súvislosti s uplatnením vyššie uvedeného nároku tretej osoby; a
c)
nahradiť Nadobúdateľovi akúkoľvek škodu, ktorá vznikne Nadobúdateľovi v dôsledku
uplatnenia vyššie uvedeného nároku tretej osoby, a to v plnej výške a bez akéhokoľvek
obmedzenia.
V.
Doba trvania a ukončenie Zmluvy

1.

Táto Zmluva sa uzatvára na dobu neurčitú.

2.

Zmluvu je možné ukončiť písomnou dohodou Zmluvných strán.

3.

Ktorákoľvek zo Zmluvných strán je oprávnená písomne od Zmluvy odstúpiť, ak druhá Zmluvná
strana porušuje svoje záväzky vyplývajúce z tejto Zmluvy. Odstúpenie je účinné dňom jeho
doručenia druhej Zmluvnej strane.

4.

Odstúpeniu od Zmluvy musí bez ohľadu na závažnosť porušenia zmluvnej povinnosti vždy
predchádzať písomná výzva na odstránenie konkrétneho porušenia zmluvnej povinnosti
s poskytnutím lehoty minimálne 60 pracovných dní odo dňa doručenia výzvy na odstránenie stavu
porušujúceho túto Zmluvu.
VI.
Záverečné ustanovenia

1.

Táto Zmluva je vyhotovená v šiestich (6) rovnopisoch, pričom Poskytovateľ dostane dva (2)
rovnopisy a Nadobúdateľ dostane štyri (4) rovnopisy. Táto Zmluva nadobúda platnosť a účinnosť
dňom jej podpísania oboma Zmluvnými stranami. Táto Zmluva sa riadi a vykladá v súlade
s právnym poriadkom Slovenskej republiky. Právne vzťahy, práva a povinnosti touto Zmluvou
neupravené sa riadia Autorským zákonom a Obchodným zákonníkom.

4

2.

Akékoľvek zmeny alebo doplnenia tejto Zmluvy musia byť vykonané vo forme písomného
a očíslovaného dodatku k tejto Zmluve, podpísaného oboma Zmluvnými stranami.

3.

Zmluvné strany sa dohodli, že písomná komunikácia podľa tejto Zmluvy alebo v súvislosti s touto
Zmluvou sa bude doručovať doporučene poštou, kuriérom alebo osobne na adresu uvedenú
v záhlaví tejto Zmluvy alebo na inú adresu písomne oznámenú druhej Zmluvnej strane počas
trvania tejto Zmluvy. Za deň doručenia sa považuje deň prevzatia písomnosti. V prípade, ak
adresát odmietne písomnosť prevziať, za deň doručenia sa považuje deň odmietnutia prevzatia
písomnosti. V prípade, ak si adresát neprevezme písomnosť v úložnej lehote na pošte, písomnosť
sa považuje za doručenú na 3. deň odo dňa jej vrátenia odosielateľovi, a to aj vtedy, ak sa adresát
o tom nedozvie. V prípade, ak sa písomnosť vráti odosielateľovi s označením pošty „adresát
neznámy“ alebo „adresát sa odsťahoval“ alebo s inou poznámkou podobného významu, za deň
doručenia sa považuje deň vrátenia zásielky odosielateľovi.

4.

Neoddeliteľnou súčasťou tejto Zmluvy je nasledovná príloha:
Príloha č. 1 – Softvérové produkty tretích strán

5.

V prípade, ak akékoľvek ustanovenie tejto Zmluvy je, alebo sa stane neplatným, neúčinným
a/alebo nevykonateľným, nie je tým dotknutá platnosť, účinnosť a/alebo vykonateľnosť ostatných
ustanovení Zmluvy, pokiaľ to nevylučuje v zmysle príslušných právnych predpisov samotná
povaha takého ustanovenia. Zmluvné strany sa zaväzujú bez zbytočného odkladu po tom, ako
zistia, že niektoré z ustanovení tejto Zmluvy je neplatné, neúčinné a/alebo nevykonateľné,
nahradiť dotknuté ustanovenie ustanovením novým, ktorého obsah bude v čo najväčšej miere
zodpovedať vôli Zmluvných strán v čase uzatvorenia tejto Zmluvy.

6.

Zmluvné strany prehlasujú, že táto Zmluva vyjadruje ich skutočnú, vážnu a slobodnú vôľu, na
znak čoho ju podpísali.
V ........................, dňa ________2017

V ........................, dňa ________2017

Poskytovateľ:
Za SEVITECH:

Nadobúdateľ:
Za
Ministerstvo
životného
Slovenskej republiky

________________________
Ing. Jaroslav Murár
predseda predstavenstva

________________________
JUDr. Ľubomíra Kubišová
generálna tajomníčka služobného úradu

________________________
Jaroslav Gajdoš
člen predstavenstva
Za LYNX:
________________________
Ing. Ladislav Plánka
konateľ spoločnosti

5

prostredia

Príloha č. 1 – Softvérové produkty tretích strán
Komunikačná infraštruktúra COM
DC firewall Cisco ASA 5500
Cisco ASA 5500 Strong Encryption License (3DES/AES)
Cisco ASA 5500 AnyConnect Client + Cisco Security Desktop Software
Cisco ASA 9.1 Software image for ASA 5500-X Series5585-X & ASA-SM
Cisco ASA 5500 5 Security Contexts License
Cisco VPN Client Software (Windows Solaris Linux Mac)
Manažment FW Cisco ASA 5500
Cisco AnyConnect Essentials VPN License - ASA 5515-X (250 Users)
Cisco ASA 5500 Advanced Endpoint Assessment License for SSL VPN
Cisco ASA 5500 SSL VPN 10 Premium User License
Cisco VPN Client Software (Windows Solaris Linux Mac)
Cisco ASA 5500 Strong Encryption License (3DES/AES)
Cisco ASA 5500 AnyConnect Client + Cisco Security Desktop Software
Cisco ASA 5515 IPS Part Number with which PCB Serial is associated
VPN koncentrator Cisco ASA 5515-X
Cisco ASA 9.1 Software image for ASA 5500-X Series5585-X & ASA-SM
AnyConnect Essentials VPN License - ASA 5515-X (250 Users)
Cisco ASA 5500 Advanced Endpoint Assessment License for SSL VPN
Cisco ASA 5500 SSL VPN 25 Premium User License
Cisco VPN Client Software (Windows Solaris Linux Mac)
Cisco ASA 5500 Strong Encryption License (3DES/AES)
Cisco ASA 5500 AnyConnect Client + Cisco Security Desktop Software
Cisco ASA 5515 IPS Part Number with which PCB Serial is associated
FW do testovacieho prostredia Cisco ASA 5515-X
Cisco ASA 9.1 Software image for ASA 5500-X Series5585-X & ASA-SM
Cisco VPN Client Software (Windows Solaris Linux Mac)
Cisco ASA 5500 Strong Encryption License (3DES/AES)
Cisco ASA 5500 AnyConnect Client + Cisco Security Desktop Software
Cisco ASA 5515 IPS Part Number with which PCB Serial is associated
ACS server
Cisco ACS application & BASE license for SNS-3415-K9 appliance
Cisco Secure ACS 5 Base License
Centrálna správa Cisco FW
Cisco Security Manager 4.7 Standard - 25 Device Limit
Web aplikačný FW
f5 BIG-IP 2200s Application Security Manager
6

Web aplikačný FW - testovací
f5 BIG-IP Virtual Edition Lab Licence (LTM, GTM, AFM, ASM, APM Lite, WA, WOM, 10
Mbps)
Interný load balancing
f5 BIG-IP 2200s Local Traffic Manager
Firewall transakčnej prevádzky
IBM WebSphere DataPower Service Gateway XG45 Appliance Install Appliance
IBM WebSphere DataPower Service Gateway XG45 Virtual Edition for Non Production
Environments Processor Value Unit (PVU) License
IBM WebSphere Transformation Extender Design Studio Authorized User License
Perimeter FW - primár
McAfee Firewall Ent S4016 Appliance
IPS manažment - appliance
McAfee Network Sec Starter Manager P:1 GL
Produkčný SIEM
HP ArcSight AE-7506
Red Hat Enterprise Linux Server Standard
Lynx PCE
Aplikačný softvér
Lynx Portal s CMS
Intergraph Geomedia WebMap Essentials Typ: Node-locked, ONE
Intergraph Geospatial SDI, Typ: Node-locked, ONE
MDE Intergraph CS, Typ: Node-locked
Admin Tool Intergraph CS, Typ: Node-locked
Virtualizačná platforma
VMware vSphere 5 Enterprise for 1 processor
VMware vCenter Server 5 Standard for vSphere 5 (Per Instance)
Zálohovanie
Veeam Backup & Replication Enterprise for VMware - Public Sector
Operačný systém
Lynx MIDS
Microsoft VSPro 2013 SNGL MVL
Microsoft SQLSvrStdCore 2014 SNGL MVL 2Lic CoreLic
Microsoft BztlkSvrStd 2013R2 SNGL MVL 2Lic CoreLic
Microsoft WinSvrDataCtr 2012R2 SNGL MVL 2Proc
Microsoft WinSvrStd 2012R2 SNGL MVL 2Proc
7

Microsoft WinSvrExtConn 2012 SNGL MVL
Microsoft BztlkSvrDev 2013R2 SNGL MVL
Microsoft SQLSvrDev 2014 SNGL MVL
Red Hat Enterprise Linux Server Standard
Server protection
McAfee Security Server Suite Advanced
McAfee Device Control
McAfee Policy Auditor for Servers
Automatizovaný nástroj BCM
LDRPS Prof 3/30 - licencia
BIA - licencia
Risk Assessment - licencia
Test management - licencia
Oracle DB
ORACLE DATABASE STANDARD EDITION

8

