STAPRO SLOVENSKO s.r.o. | Hroncova 3, 040 01 Košice | www.stapro.sk

Z M LU VA O DI E LO
č. ST201701

STAPRO SLOVENSKO s. r. o.
so sídlom
Hroncova 3, 040 01 Košice
konajúci
Ing. Jan Nezkusil, riaditeľ a konateľ spoločnosti
IČO
31710549
DIČ
2020483982
IČ DPH
SK2020483982
bankové spojenie
VÚB, a.s., Košice, číslo účtu vo formáte IBAN: SK89 0200 0000 0012 1814 9953
Spoločnosť zapísaná v obchodnom registri vedenom Okresným súdom Košice I., oddiel: Sro, vložka č.: 6435/V.
(ďalej iba Zhotoviteľ)
na strane jednej
a
Fakultná nemocnica s poliklinikou Žilina
so sídlom:
V. Spanyola 43, 012 07 Žilina
zastúpená:
MUDr. Ivan Mačuga, riaditeľ nemocnice
IČO:
17335825
DIČ:
2020699923
IČ DPH:
SK2020699923
bankové spojenie:
Štátna pokladnica, č. ú. 7000280470 / 8180
(ďalej iba Objednávateľ)
na strane druhej
uzatvárajú medzi sebou, v súlade s ustanoveniami §536 a nasledujúcimi Obchodného zákonníka (zákona číslo
513/1991 Z.z., v platnom znení), zmluvu o dielo.

Článok I – Prehlásenie zmluvných strán
1. Zmluvné strany prehlasujú, že skutočnosti uvedené v záhlaví tejto zmluvy zodpovedajú aktuálnemu stavu
zápisu do obchodného registra (pokiaľ sú do uvedeného registra zapísané) a tiež aktuálnemu stavu každej
zmluvnej strany. Zmluvné strany prehlasujú, že osoby konajúce za zmluvné strany sú osoby skutočne
oprávnené na konanie bez akéhokoľvek obmedzenia, daného napr. aj vnútorným predpisom zmluvnej strany.
2. Zhotoviteľ vyhlasuje, že nie je zadĺžený a nie je mu známe, že by voči nemu bolo začaté konanie o vyhlásení
konkurzu. Ďalej vyhlasuje, že voči nemu nie je v právnej moci žiadne súdne rozhodnutie, či rozhodnutie
správneho, daňového alebo iného štátneho orgánu na plnenie, ktoré by mohlo byť dôvodom súdnej
exekúcie, a že také konanie nebolo voči nemu začaté.
3. Objednávateľ vyhlasuje, že má dostatočné finančné prostriedky alebo prísľub či finančný plán dostatočných
finančných prostriedkov na úhradu ceny za dielo dohodnuté touto zmluvou.

Zmluva o dielo, strana 1 /15

STAPRO SLOVENSKO s.r.o. | Hroncova 3, 040 01 Košice | www.stapro.sk

Článok II – Účel zmluvy
Účelom tejto zmluvy je právna úprava vzťahu zmluvných strán a dohoda o právach a povinnostiach zmluvných
strán pri realizácii a následnom užívaní diela, dodanom podľa požiadaviek Objednávateľa.

Článok III - Predmet zmluvy
Predmetom plnenia tejto zmluvy je:
1. Dodávka čítačiek čiarového kódu
a súvisiacich služieb, ktoré v súlade s prílohou č. 1 tejto zmluvy
zabezpečia:
 analýzu a vypracovanie riešenia pre integráciu čítačiek do skladu ZM a do NIS StaproMEDEA,
 konfiguráciu, nastavenia, školenie, vytvorenie metodiky procesov, celkovú implementáciu a integráciu
čítačiek do skladu ZM a do NIS StaproMEDEA,
 odovzdanie diela do prevádzky.
2. Záväzok Zhotoviteľa vykonať pre Objednávateľa dielo v rozsahu špecifikovanom v prílohe č. 1 tejto zmluvy.
3. Záväzok Objednávateľa dodané dielo prevziať, dielo užívať podľa tejto zmluvy dohodnutým spôsobom
a Zhotoviteľovi zaplatiť v tejto zmluve dohodnutú cenu za dodané dielo.

Článok IV – Miesto, čas a spôsob plnenia
1. Miestom plnenia predmetu zmluvy sú pracoviská Objednávateľa.
2. Funkcie a vlastnosti riešenia predmetu zmluvy sú Objednávateľovi známe a v čase podpisu tejto zmluvy sú
uvedené a špecifikované v prílohe č. 1 zmluvy.
3. Postup pri plnení predmetu zmluvy bude v súlade s vecným a časovým harmonogramom, ktorý bude
odsúhlasený oboma zmluvnými stranami.
4. Objednávateľ podpisom tejto zmluvy potvrdzuje, že bol oboznámený s riešením predmetu zmluvy, s jeho
vlastnosťami a so zodpovedajúcim technickým riešením.

Článok V - Práva a povinnosti Zhotoviteľa
1. Zhotoviteľ sa zaväzuje v priestoroch Objednávateľa dodržiavať všetky všeobecne záväzné predpisy,
predovšetkým predpisy o bezpečnosti práce a požiarnej ochrane a ďalej predpisy a nariadenia
Objednávateľa, s ktorými bude oboznámený. Zhotoviteľ nesie zodpovednosť za pracovníkov ním poverených
pri realizácii predmetu zmluvy.
2. Zhotoviteľ je oprávnený požadovať od Objednávateľa súčinnosť podľa prílohy č. 3 tejto zmluvy.

Článok VI - Práva a povinnosti Objednávateľa
1. Objednávateľ sa zaväzuje veciam Zhotoviteľa vneseným do priestorov Objednávateľa za účelom plnenia
predmetu zmluvy poskytnúť rovnakú ochranu a zabezpečenie, ako obdobným veciam v svojom vlastníctve
alebo správe.

Zmluva o dielo, strana 2 /15

STAPRO SLOVENSKO s.r.o. | Hroncova 3, 040 01 Košice | www.stapro.sk

2. Objednávateľ sa zaväzuje poskytnúť Zhotoviteľovi všetku súčinnosť, potrebnú pre riadne a včasné plnenie
predmetu tejto zmluvy. Nevyhnutná súčinnosť Objednávateľa je uvedená v prílohe č. 3 tejto zmluvy.

Článok VII – Spôsob odovzdania diela
1. Vykonanie a odovzdanie diela alebo jednotlivých etáp diela bude potvrdené Objednávateľom na dodacích
listoch Zhotoviteľa. O odovzdaní a prevzatí diela alebo každej etapy diela bude spísaný protokol o odovzdaní
a prevzatí, podpísaný oboma zmluvnými stranami.
2. Dielo sa bude považovať za Zhotoviteľom riadne odovzdané aj vtedy, ak Zhotoviteľ svoju vôľu dielo odovzdať
prejaví spísaním a odovzdaním odovzdávacieho protokolu a Objednávateľ odovzdávací protokol nepotvrdí a
k tomuto protokolu nevznesie žiadne konkrétne námietky v lehote do troch dní od jeho odovzdania.

Článok VIII - Cena diela
1. Objednávateľ sa zaväzuje zaplatiť Zhotoviteľovi cenu za dielo podľa tejto zmluvy v celkovej výške 3 015,00
€ bez DPH. K tejto dohodnutej cene bude pripočítaná DPH vo výške stanovenej právnym predpisom
k dátumu poskytnutia zdaniteľného plnenia. K dátumu podpisu tejto zmluvy je zákonná DPH vo výške
20 %. Cena vrátane DPH za dielo je teda k dátumu podpisu tejto zmluvy je 3 618,00 €.
2. Detailný rozpis ceny je uvedený v prílohe č. 2 tejto zmluvy.
3. Zhotoviteľ je platcom DPH. Cena s DPH sa môže zmeniť v závislosti od úpravy predmetnej legislatívy.
4. Zhotoviteľ má nárok na náhradu nákladov, ktoré mu vznikli v súvislosti s nedodržaním podmienok zmluvy
Objednávateľom alebo nekvalifikovaným prístupom pracovníkov Objednávateľa k zvereným činnostiam.
Náhrada nákladov bude účtovaná priebežne po ich vzniku vo výške podľa cenníka Zhotoviteľa aktuálneho
k dátumu poskytnutia plnenia.
5. Zmluvné strany súhlasia s úpravou ceny diela v súvislosti so zmenami právnych predpisov, ktoré majú vplyv
na výšku ceny, predovšetkým zmenou DPH.
6. Pre prípad omeškania Objednávateľa so zaplatením ceny diela (jej časti) o viacej ako 60 dní, sa zmluvné
strany môžu po predchádzajúcej písomnej dohode okrem práva na úhradu zákonného úroku z omeškania
Zhotoviteľovi, dohodnúť na možnom obmedzení funkčnosti diela, až do doby úhrady splatného záväzku
Objednávateľom.
7.

Objednávateľ berie na vedomie, že až úplným zaplatením dohodnutej ceny za dielo je oprávneným
vlastníkom diela v plnom rozsahu dohodnutom touto zmluvou.

8. Zhotoviteľ nie je oprávnený postúpiť svoju pohľadávku.

Článok IX - Platobné podmienky
1. Objednávateľ sa zaväzuje zaplatiť Zhotoviteľovi za plnenie predmetu tejto zmluvy po odovzdaní diela alebo
každej etapy diela a to vždy na základe dokladu Zhotoviteľa vystaveného najskôr v deň prevzatia diela
alebo etapy diela, so splatnosťou 60 dní od jej doručenia.

Zmluva o dielo, strana 3 /15

STAPRO SLOVENSKO s.r.o. | Hroncova 3, 040 01 Košice | www.stapro.sk

2. Platby budú vykonané prevodným príkazom na účet zhotoviteľa. Platba sa považuje za uhradenú dňom,
kedy bola príslušná čiastka odpísaná z účtu Objednávateľa.

Článok X - Záruka a záručné podmienky
1. Záruka a záručné podmienky sú definované v prílohe č. 4 tejto zmluvy.
2. Postup hlásenia závad a formuláre hlásenia závad sú uvedené v prílohe č. 5 tejto zmluvy.
3. Pravidlá a termíny odstraňovania závad diela, zistených v záručnej dobe sú dohodnuté podľa prílohy č. 6
tejto zmluvy.

Článok XI – Sankcie
1. V prípade, že Zhotoviteľ bude v omeškaní s plnením predmetu zmluvy, zaplatí zmluvnú pokutu vo výške 0,3
% z ceny omeškanej časti diela.

Článok XII – Duševné vlastníctvo, obchodné tajomstvo,
ochrana osobných údajov
1. Všetky materiály v akejkoľvek forme a ďalej myšlienky, koncepty, know-how alebo techniky, vzťahujúce sa
k plneniu tejto zmluvy, ostávajú majetkom Zhotoviteľa. Zhotoviteľ považuje skutočnosti, ktoré nie sú tretím
osobám bežne dostupné, za svoje obchodné tajomstvo a má záujem na ich utajení.
2. Objednávateľ je oprávnený k nevýhradnému užívaniu materiálov, myšlienok, konceptov, know-how alebo
techník pre svoju vlastnú potrebu, pokiaľ neporuší podmienky na užívanie dohodnuté touto zmluvou.
Objednávateľ nie je oprávnený umožniť akékoľvek ďalšie využitie materiálov, myšlienok, konceptov, knowhow alebo techník bez predchádzajúceho súhlasu Zhotoviteľa.
3. Zhotoviteľ sa zaväzuje zabezpečiť ochranu dát Objednávateľa nesúcich informácie o osobných údajoch
Objednávateľa alebo jeho klientov, zákazníkov a pod., s ktorými príde Zhotoviteľ, jeho zamestnanci, do styku
pri plnení predmetu zmluvy, a to v súlade so zákonom č. 122/2013 Z.z. o ochrane osobných údajov
v platnom znení. To znamená zabezpečiť, aby zamestnanci Zhotoviteľa zachovávali mlčanlivosť o týchto
údajoch, ako aj o všetkých bezpečnostných opatreniach smerujúcich k ochrane týchto údajov a aby vyvíjali
snahu zabrániť akémukoľvek využitiu (zneužitiu) týchto osobných údajov treťou osobou.
4. Žiadna zo strán nebude bez predchádzajúceho písomného súhlasu druhej strany zverejňovať či iným
spôsobom sprístupňovať podmienky tejto zmluvy iným tretím osobám s výnimkou svojich odborných
poradcov a členov personálu, ktorí nie sú zamestnancami dotknutej strany, pokiaľ tieto osoby pre zmluvnú
stranu vykonávajú príslušnú odbornú činnosť, a to na základe záväzkového právneho vzťahu.
5. Povinnosti dodržiavania dôvernosti informácií, o ktorých sa hovorí v tomto článku tejto zmluvy, sa
nevzťahujú na informácie, ktoré:
- sú alebo sa stanú všeobecne a verejne prístupnými inak, než porušením ustanovení tohto článku zo
strany príjemcu,
- sú príjemcovi známe a boli mu voľne oznámené treťou stranou pred prijatím od druhej strany,
- budú nasledovne príjemcovi oznámené bez záväzku mlčanlivosti,
- sa vyžadujú zo zákona.
6. Zmluvné strany sa zaväzujú dodržiavať všetky ustanovenia tohto článku aj po ukončení účinnosti tejto
zmluvy.

Zmluva o dielo, strana 4 /15

STAPRO SLOVENSKO s.r.o. | Hroncova 3, 040 01 Košice | www.stapro.sk

7.

Zhotoviteľ sa zaväzuje, že nezneužije akúkoľvek dôvernú informáciu, s ktorou príde do styku pri plnení
záväzkov podľa tejto zmluvy, a ani neumožní toto zneužitie tretej osobe.

8. Zhotoviteľ sa zaväzuje plne rešpektovať bezpečnostné požiadavky Objednávateľa na zabezpečenie ochrany
osobných údajov pacientov a klientov Objednávateľa.
9. Zhotoviteľ vyhlasuje, že prijal bezpečnostné opatrenia na zabezpečenie ochrany osobných údajov pacientov
a klientov Objednávateľa pred ich zneužitím alebo únikom týchto dát prostredníctvom svojich zamestnancov.
10. Zhotoviteľ vyhlasuje, že jeho zamestnanci prichádzajúci pri výkonu svojej práce do styku s osobnými údajmi
pacientov a klientov Objednávateľa boli náležite poučení o povolenom spôsobe nakladania s takýmito údajmi
a boli oboznámení s následkami konania, ktoré by bolo v rozpore so zákonnou úpravou a bezpečnostnými
smernicami Objednávateľa.

Článok XIII - Zodpovednosť
1. Zhotoviteľ zodpovedá Objednávateľovi za škody, ktoré mu spôsobí pri plnení tejto zmluvy svojím zavineným
konaním. Zhotoviteľ nesie zodpovednosť za vadné plnenie a aj za omeškané plnenie.
2. Zhotoviteľ nezodpovedá za škody Objednávateľa spôsobené chybami súvisiacimi s používaním iných
programov v systéme, technológií, ktoré Zhotoviteľ sám nespracoval ani nedodal.
3. Zhotoviteľ sa zodpovednosti zbaví celkom alebo čiastočne, pokiaľ sa preukáže, že na vzniku škody sa podieľal
nesprávny či nekvalifikovaný zásah pracovníkov Objednávateľa alebo tretej osoby. Zhotoviteľ nezodpovedá za
škodu v prípade nesplnenia predpokladov pre kvalifikované ovládanie programového vybavenia obsluhou
Objednávateľa.

Článok XIV – Vyššia moc
1. Žiadna zo strán nenesie zodpovednosť za meškanie pri plnení záväzkov vyplývajúcich z tejto zmluvy alebo za
ich neplnenie zapríčinené skutočnosťami, ktoré nemohla zodpovedajúcim spôsobom ovplyvniť, vrátane
prípadov vyššej moci, úmyselného poškodzovania treťou osobou, požiaru, zásahu orgánu štátnej moci či
štátnej správy, výpadku dodávky elektrickej energie a pod.
2. Pokiaľ je niektorej zo zmluvných strán zabránené plniť svoje záväzky z niektorého z vyššie uvedených
dôvodov, je povinná túto skutočnosť oznámiť druhej zmluvnej strane.

Článok XV - Doba trvania zmluvy
1. Táto zmluva nadobúda platnosť dňom jej podpisu zmluvnými stranami a účinnosť dňom nasledujúcim po dni
zverejnenia v Centrálnom registri zmlúv.
2. Táto zmluva je uzatvorená na dobu plnenia podľa tejto zmluvy.
3. Účinnosť tejto zmluvy môže byť ukončená dohodou zmluvných strán. Súčasťou takej dohody bude aj
vysporiadanie vzájomných záväzkov a pohľadávok vyplývajúcich z tejto zmluvy.
4. Zhotoviteľ i Objednávateľ sú oprávnení od tejto zmluvy odstúpiť všeobecne v prípadoch upravených
v ustanoveniach §345 a nasl. Obchodného zákonníka a ďalej v prípadoch dohodnutých v tejto zmluve.
Odstúpenie musí byť urobené písomnou formou, musí obsahovať dôvody odstúpenia a musí byť doručené
druhej zmluvnej strane. Účinky odstúpenia vznikajú dňom doručenia odstúpenia druhej zmluvnej strane.
5. Za podstatné porušenie zmluvy na strane Zhotoviteľa sa považuje:
 nedodanie celého diela v dohodnutom termíne, a to ani po písomnom upozornení Objednávateľa,
v ktorom bude stanovená náhradná primeraná lehota na poskytnutie plnenia podľa tejto zmluvy,

Zmluva o dielo, strana 5 /15

STAPRO SLOVENSKO s.r.o. | Hroncova 3, 040 01 Košice | www.stapro.sk

6. Za podstatné porušenie zmluvy na strane Objednávateľa sa považuje:
 odmietnutie prevzatia diela, pokiaľ je dielo včas a riadne dokončené a odovzdané,
 dodatočné pokyny Objednávateľa na zhotovenie diela, ktoré by viedli k jeho znehodnoteniu, stratám
funkčných a výkonnostných parametrov, porušeniu autorských práv Zhotoviteľa alebo jeho
subdodávateľov, k neprimeranému zvýšeniu nákladov, s ktorými pri dohodnutej cene podľa tejto zmluvy
nebolo kalkulované, alebo ktoré pred uzatvorením tejto zmluvy nebolo možné predvídať a Objednávateľ
odmieta ich úhradu,
 omeškanie s plnením finančných záväzkov Objednávateľa o dobu viacej ako 3 mesiace,
 neposkytovanie potrebnej súčinnosti pri plnení predmetu tejto zmluvy.
7. Pre prípad odstúpenia od tejto zmluvy z dôvodov na strane Objednávateľa sa zmluvné strany dohodli na
povinnosti Objednávateľa ponechať si doposiaľ Zhotoviteľom dodané hmotné plnenie predmetu zmluvy a za
toto a vykonanú prácu poskytnúť úhradu dohodnutú v tejto zmluve o dielo. Objednávateľ je povinný od
Zhotoviteľa prevziať a uhradiť technológie, hardvér, softvér a iné komponenty plnenia, ktoré má Zhotoviteľ
za účelom plnenia tejto zmluvy pre Objednávateľa preukázateľne zaistené (napr. objednávkami
u subdodávateľov), alebo Zhotoviteľovi nahradiť náklady, ktoré mu vznikli v súvislosti so zrušením
objednávky, vrátane ušlého zisku.
8. Pre prípad odstúpenia od zmluvy, zmluvné strany súhlasia, že majú záujem na trvaní dohôd tejto zmluvy
o cene diela, platobných podmienkach, duševnom vlastníctve, obchodnom tajomstve, ochrane osobných
údajov, riešení sporov zmluvných strán a ďalších dohôd, ktoré vzhľadom na svoju povahu majú trvať aj po
ukončení tejto zmluvy.
9. Odstúpením od zmluvy Objednávateľovi zanikajú všetky licenčné práva, pokiaľ nebude medzi zmluvnými
stranami výslovne dohodnuté inak.

Článok XVI – Pracovníci zodpovední za realizáciu zmluvy
Pracovníci zmluvných strán zodpovední za realizáciu predmetu plnenia a kontakty na týchto pracovníkov sú
uvedené v prílohe č. 7 tejto zmluvy.

Článok XVII - Spoločné a záverečné ustanovenia
1. Rozhodné právo. Vzťahy medzi zmluvnými stranami výslovne neupravené touto zmluvou sa riadia režimom
Obchodného zákonníka (zákona číslo 513/1991 Z.z. v platnom znení) a autorského zákona (zákon číslo
618/2003 Z.z. v platnom znení).
2. Úplná dohoda. Táto zmluva v rozsahu 7 strán (bez príloh), vrátane jej ďalej uvedených príloh, predstavuje
úplnú dohodu medzi zmluvnými stranami a nahradzuje a ruší všetky predchádzajúce dohody zmluvných
strán, písomné aj ústne, dohovory a ponuky s výnimkou tých, ktoré sú výslovne začlenené do tejto zmluvy,
alebo na ktoré táto zmluva výslovne odkazuje. Táto zmluva bola vyhotovená v štyroch rovnopisoch, pričom
po podpise Objednávateľ obdrží 3 rovnopisy a Zhotoviteľ jeden rovnopis.
3. Súčasťou tejto zmluvy, bez ohľadu na skutočnosť, či sú k zmluve pevne pripojené alebo nie, sú prílohy č. 1
– 7. Pre prípad rozporu niektorej dohody obsiahnutej zároveň v zmluve aj v prílohe, zmluvné strany súhlasia
s tým, že prednosť majú dohody obsiahnuté v zmluve.
4. Zmena zmluvy. Táto zmluva môže byť zmenená iba formou písomných dodatkov podpísaných zmluvnými
stranami.
5. Salvátorská doložka. V prípade, že niektoré ustanovenia tejto zmluvy sú alebo sa z akéhokoľvek dôvodu
stanú neplatné, neúčinné alebo nevynútiteľné (obsolentné), nemá to a ani nebude mať za následok
neplatnosť, neúčinnosť alebo nevynútiteľnosť ostatných ustanovení zmluvy. Zmluvné strany sú povinné

Zmluva o dielo, strana 6 /15

STAPRO SLOVENSKO s.r.o. | Hroncova 3, 040 01 Košice | www.stapro.sk

v dobrej viere rokovať, aby bolo neplatné, neúčinné alebo nevynútiteľné ustanovenie písomne nahradené
iným ustanovením, ktorého vecný obsah bude zhodný alebo čo najviac podobný ustanoveniu, ktoré je
nahradzované, pričom účel a zmysel tejto zmluvy musí byť zachovaný. Do doby, kým takáto dohoda nebude
uzavretá, rovnako však aj pre prípad, že k nej nedôjde vôbec, sa na nahradenie neplatného, neúčinného
alebo nevynútiteľného ustanovenia použijú iné ustanovenia tejto zmluvy a ak také nie sú, potom
ustanovenie slovenských právnych predpisov, ktoré zodpovedajú kritériám podľa predchádzajúcej vety.
6. Postúpenie práv zo zmluvy. Žiadna zmluvná strana nie je oprávnená postúpiť právo alebo záväzok
vyplývajúci z tejto zmluvy alebo žiadnu ich časť bez predchádzajúceho písomného súhlasu druhej zmluvnej
strany.
7.

Doručovanie písomností. Zmluvné strany sa dohodli, že doručovanie písomností jednej strany druhej
zmluvnej strane je účinné dňom skutočného doručenia alebo dňom, kedy sa doporučená zásielka vrátila
odosielateľovi ako nevyzdvihnutá v úložnej dobe, aj keď bola riadne zaslaná na adresu sídla zmluvnej strany
zapísaného k dátumu odoslania zásielky v obchodnom registri, alebo uvedenú v tejto zmluve alebo
v písomnom oznámení o zmene sídla zmluvnej strany (pokiaľ zmluvná strana nie je zapísaná do obchodného
registra).

8.

Zmluvné strany sa zaväzujú riešiť spory vyplývajúce z tejto zmluvy prednostne formou zmieru
prostredníctvom zástupcov svojich štatutárnych orgánov. V prípade, že sa spor nevyriešie zmierom, hociktorá
zo zmluvných strán je oprávnená predložiť spor na riešenie príslušnému súdu v SR.

9. Zmluvné strany týmto vyhlasujú a podpismi osôb oprávnených na rokovanie zmluvných strán potvrdzujú, že
si zmluvu riadne prečítali, je im známy význam jednotlivých ustanovení tejto zmluvy a jej príloh, že túto
zmluvu uzatvárajú na základe svojej pravej a slobodnej vôle a ďalej vyhlasujú, že im k dátumu podpisu tejto
zmluvy nie sú známe žiadne skutočnosti, ktoré by im mohli brániť v plnení záväzkov podľa tejto zmluvy a
túto zmluvu učiniť neplatnou alebo neúčinnou. Na dôkaz toho pripájajú nižšie svoje podpisy.
10. Zoznam príloh tejto zmluvy:
Číslo
1.
2.
3.
4.
5.
6.
7.
Dátum:

Názov prílohy
Ponuka
Cena
Požiadavky na súčinnosť Objednávateľa
Záruka a záručné podmienky
Postup hlásenia závad
Pravidlá odstraňovania závad
Zodpovední pracovníci
.................................
Za Zhotoviteľa

Za Objednávateľa

Ing. Jan Nezkusil
riaditeľ spoločnosti

MUDr. Ivan Mačuga
riaditeľ nemocnice

Zmluva o dielo, strana 7 /15

STAPRO SLOVENSKO s.r.o. | Hroncova 3, 040 01 Košice | www.stapro.sk

Príloha 1 – Ponuka
1.

CIEĽ PROJEKTU

Cieľom projektu nasadenia čítačiek v sklade ZM je poskytnúť užívateľom k dispozícii nástroj na rýchlu a presnú
prácu s dokladmi lekárne. Čítačky je možné použiť pri širokej palete príjmových a výdajových dokladov,
opravných dokladov. Najviac sa prednosť použitia čítačiek uplatní pri príjmových a výdajových dokladoch, na
ktorých je relatívne veľký počet riadkov. Prednosť mobilných čítačiek sa prejaví pri súčasnom zbere EAN kódov
podľa objednávok klinických skladov, keď užívateľ má možnosť zbierať údaje pre viacej klinických skladov
a následne importom vytvoriť samostatné výdajové doklady pre klinické sklady.

2.

POPIS SÚČASNÉHO STAVU

V sklade ZM sa v súčasnosti nachádzajú tri počítače a pre sklad sú zakúpené tri čítačky – dve mobilné
CIPHERLAB CPT 8000C, jedna pevne pripojiteľná k PC – PL2303 Series (HXD/EA/RA/SA/TA/TB) USB to Serial
Bridge Controller.
Tieto tri čítačky nie sú nainštalované k počítačom a v súčasnej dobe sa nepoužívajú.
Tovar sa preberá v sklade ZM tak, že pracovníci skladu ho preberú a skontrolujú na faktúru. Faktúru následne
odovzdajú ekonomickej pracovníčke, ktorá tovar manuálne príjme do skladu a zaskladní. EDL pri príjme tovaru
sa nepoužíva. Problémom, ktorý pri takomto spôsobe príjmu existuje je to, že ekonomická pracovníčka nemá
svoje pracovné miesto v sklade SZM, čo spôsobuje komplikácie pri overení správnosti príjmu. IKS prijatého
tovaru sa netlačí a nepolepuje sa ním tovar. Tovar sa vydáva len na základe vyhľadania v sklade podľa názvu
tovaru.

3.

NAVRHOVANÉ RIEŠENIE

Nasadenie čítačiek v sklade ZM si bude vyžadovať zakúpenie a inštaláciu troch kusov čítačiek – 1 ks pevná
čítačka, 2 ks mobilná čítačka. V súvislosti s tým, že narastá počet QR kódov, ktoré sa začínajú používať na
označovanie liekov, navrhujeme, aby tieto čítačky boli schopné čítať tieto kódy, t. j., aby to boli 2D čítačky.
Navrhujeme zakúpiť dve mobilné čítačky CIPHERLAB 8200, jednu pevnú čítačku Zebra (Motorola).
V sklade sa používajú tri počítače, na dvoch z nich je nainštalovaný OS WIN 7.0, na treťom z nich bude WIN XP
tiež nahradený OS WIN 7.0. Na všetkých troch počítačoch je pre pripojenie čítačiek potrebný USB port, chýba
na nich fyzický sériový COM Port. Preto aj pevná čítačka musí byť vybavená USB kitom pre pripojenie k počítaču.
Je možné aj iné riešenie – pripojenie cez fyzický Com Port. Pre toto pripojenie je potrebné do počítača
nainštalovať rozširujúcu dosku s adaptérom Com Portu. Mobilné čítačky budú pripojené štandardne používanou
kolískou k počítaču rozhraním USB.

4.

INŠTALÁCIA ČÍTAČIEK, INTEGRÁCIA

Prvotnú inštaláciu a nastavenie čítačiek čiarových kódov v systéme LOGISTIKA vykoná dodávateľ. Táto inštalácia
bude súčasne školením pre zamestnancov IT oddelenia zákazníka. K inštalácii a nastaveniu čítačiek dodávateľ
dodá užívateľský manuál.

5.

PRÁCA S ČÍTAČKAMI

Nasadenie EAN kódov do číselníka tovaru
V súčasnosti existuje niekoľko druhov EAN kódov, ktoré navrhované čítačky vedia čítať a komunikovať
s aplikáciou StaproMEDEA LOGISTIKA. Všetky kódy z tovaru, s ktorými sa v sklade pracuje pred nasadením
čítačiek do rutinnej prevádzky je potrebné načítať do číselníka tovaru. Na tento proces bude použitá pevná
čítačka čiarových kódov. Táto čítačka môže byť využitá aj na príjem tovaru alebo výdaj tovaru pre vytvorenie

Zmluva o dielo, strana 8 /15

STAPRO SLOVENSKO s.r.o. | Hroncova 3, 040 01 Košice | www.stapro.sk

jedného príjmového, resp. výdajového dokladu. K momentu začiatku implementácie Stapro s.r.o. dodá
užívateľský manuál s popisom týchto činností.

Používanie čítačky v dokladoch lekárne
1. Použitie pevnej čítačky
Pevnú čítačku je možné použiť na príjem tovaru (doklad PDLO), výdaj tovaru na klinické sklady (VPRESO,
VŽIADO). Pre vytvorenie požadovaného dokladu je potrebné manuálne vytvoriť jeho hlavičku, následne do neho
pridávať riadky načítaním kódu EAN z obalu tovaru. Iným spôsobom je zosnímanie čiarového kódu dokladu
VŽIADU odoslaného z oddelenia do skladu ZM s následným snímaním čiarového kódu tovaru.
2. Použitie mobilnej čítačky
Mobilná čítačka v nastavenej konfigurácii poskytuje užívateľovi komfort hromadného vytvárania dokladov pre
klinické sklady bez nutnosti manuálneho vytvorenia hlavičky dokladu. Pred importom dát do počítača v systéme
LOGISTIKA stačí v Evidencii pohybov zvoliť typ dokladu, do ktorého chce užívateľ dáta naimportovať a systém
podľa zosnímaného čiarového kódu dokladu OŽIADU zabezpečí vytvorenie hlavičky.
Tým istým spôsobom môže užívateľ vytvoriť doklad aj len pre jeden klinický sklad.

6.

PREHĽAD HW V SKLADE ZM
PC

VERZIA WIN

COM PORT/USB

PC1

WIN XP

USB

PC2
PC3

WIN 7, 32 bit
WIN 7, 64 bit

USB
USB

POZNÁMKA
Bude vymenený za WIN 7, 64 bit,
po výmene WIN vyhovuje
vyhovuje
vyhovuje

Zmluva o dielo, strana 9 /15

STAPRO SLOVENSKO s.r.o. | Hroncova 3, 040 01 Košice | www.stapro.sk

Príloha 2 - Cena
Položka
Analýza pracoviska a vypracovanie návrhu riešenia
Konfigurácia čítačiek, školenie, metodika, procesy,
implementácia
Cestovné náklady KE-ZA-KE (1x)
Mobilná čítačka CipherLab CPT-8200L Prenosný
terminál, laser, 4 MB, bez stojana
CipherLab CRD-8200 komunikačná + dobíjacia
jednotka USB / RS232
Čítačka Motorola DS4308 2D snímač čiarového kódu,
USB KIT
SPOLU bez DPH
SPOLU s DPH 20%

Jedn.
cena
50,00

8,0

Cena
bez DPH
400,00

50,00

16,0

800,00

0,50

560

280,00

Počet

605,00

2

1 210,00

75,00

2

150,00

175,00

1

175,00
3 015,00
3 618,00

Zmluva o dielo, strana 10 /15

STAPRO SLOVENSKO s.r.o. | Hroncova 3, 040 01 Košice | www.stapro.sk

Príloha 3 - Požiadavky na súčinnosť Objednávateľa
Realizácia
1. Objednávateľ poskytne zhotoviteľovi všetku súčinnosť potrebnú na riadnu realizáciu diela, ktorá spočíva
najmä v poskytovaní príslušných informácií, podkladov a dokladov potrebných pre riadne a včasné plnenie
dohodnutého predmetu zmluvy.
2. Objednávateľ určí minimálne jedného pracovníka, ktorý zodpovedá za spoluprácu so Zhotoviteľom pre
realizáciu celého diela podľa tejto zmluvy a bude k dispozícii po dobu realizácie predmetu zmluvy na
pracovisku objednávateľa, na ktorom sa predmet zmluvy, resp. jeho časti vykonáva, v nevyhnutných
prípadoch aj mimo bežný rámec pracovnej doby. Mená pracovníkov a kontaktné čísla budú uvedené v prílohe
č. 7 Zodpovední pracovníci.
3. Objednávateľ určí jedného zo svojich pracovníkov ako správcu, ktorému budú prednostne oznamované
skutočnosti rozhodujúce pre bezchybnú prevádzku systému.
4. Objednávateľ umožní pracovníkom zhotoviteľa prístup na všetky pracoviská, ktorých sa realizácia tejto
zákazky dotýka a súčasne umožní rokovanie s pracovníkmi, ktorí budú užívateľmi systému.
5. Objednávateľ umožní vozidlám pracovníkov zhotoviteľa bezplatný vjazd a parkovanie v areáli objektu
Objednávateľa.

Príloha 4 – Záruka a záručné podmienky
1. Zhotoviteľ sa zaväzuje poskytnúť na dielo alebo jeho čiastkové časti záruku v dĺžke 24 mesiacov. Záručná
doba na jednotlivé čiastkové plnenia začína bežať dňom ich odovzdania (t. j. dňom podpísania dodacieho
listu alebo protokolu o odovzdaní a prevzatí). Záruka sa vzťahuje iba na plnenia Zhotoviteľa podľa tejto
zmluvy, nie na funkčnosť iných, Zhotoviteľom nedodávaných, systémov.
2. Zhotoviteľ sa zaväzuje poskytnúť na časti diela, ktoré sú realizované dodávkami od subdodávateľov
Zhotoviteľa, záručné lehoty poskytované týmito subdodávateľmi.
3. Objednávateľ sa zaväzuje bez zbytočného odkladu oznámiť Zhotoviteľovi všetky chyby, poruchy či závady,
ktoré vzniknú v súvislosti s užívaním diela. Pokiaľ tak neurobí, nesie zodpovednosť za prípadné škody
zapríčinené odkladom oznámenia chyby.
4. Zhotoviteľ sa zaväzuje v záručnej dobe bez zbytočného odkladu odstrániť všetky závady a chyby
Zhotoviteľom dodaného diela brániace prevádzke diela, ktoré zistí on sám, či ktoré mu budú oznámené
Objednávateľom.
5. Implementácia diela alebo časti diela končí odovzdaním diela alebo jeho časti do ostrej prevádzky
odovzdávacím protokolom. Od tohto okamihu začína plynúť záručná doba.
6. Rozsah služieb servisnej podpory a ďalších služieb Zhotoviteľa stanovuje aktuálna Supervízna zmluva
v rozsahu definovanom v prílohe č. 1 tejto zmluvy.
7.

Zmluvné strany sa dohodli, že v prípade odstraňovania závad nezavinených Zhotoviteľom, budú tieto, a to aj
v záručnej lehote, odstránené na náklady Objednávateľa za cenu podľa cenníka Zhotoviteľa platného v čase,
kedy práce budú vykonávané.

8. Záruka sa nevzťahuje na vady spôsobené Objednávateľom užívaním diela v rozpore s touto zmluvou,
užívateľskými príručkami a manuálmi, zásahom tretích osôb, živelnými udalosťami, interakciou s nevhodným

Zmluva o dielo, strana 11 /15

STAPRO SLOVENSKO s.r.o. | Hroncova 3, 040 01 Košice | www.stapro.sk

programovým vybavením (napr. vírusy), poruchou v energetickej rozvodnej sieti alebo jej zlým technickým
stavom, zásahom Objednávateľa alebo tretej osoby do programového vybavenia alebo inštalovaného
systémového SW, inštalovaním iného systémového SW, zásahom do topológie počítačovej siete a pod.,
pokiaľ tieto zásahy Zhotoviteľ vopred písomne neodsúhlasí.
9. Zhotoviteľ nezodpovedá za chyby v operačných systémoch, nad ktorými pracuje dodané riešenie, ktoré je
predmetom tejto zmluvy. Zhotoviteľ zaručuje funkčnosť dodaného riešenia v jestvujúcom operačnom
systéme, užívanom Objednávateľom k dátumu uzatvorenia zmluvy. Neručí za funkčnosť systému v prípade
novej inštalácie bez predchádzajúceho súhlasu Zhotoviteľa. Posúdenie vhodnosti iného operačného systému
je plnenie nad rámec tejto zmluvy.
10. Objednávateľ je povinný dodržiavať ustanovenia autorského zákona. Objednávateľ berie na vedomie, že
Zhotoviteľ vykonáva servisné služby dodaného diela iba na legálnom softvéri. Za užívanie nelegálneho
softvéru Objednávateľom nenesie Zhotoviteľ žiadnu zodpovednosť.
11. Zhotoviteľ nezodpovedá za chyby v programovom vybavení spôsobené chybami v operačných systémoch,
nad ktorými pracuje programové vybavenie, zodpovednosť preberá iba v rozsahu garančnej dohody
s dodávateľmi týchto systémov.

Príloha 5 - Postup hlásenia vád
Pravidlá upravujú spôsob hlásenia a spracovania požiadaviek a incidentov počas skúšobnej prevádzky. Následne
sú tieto pravidlá špecifikované v aktuálnej zmluve o podpore IS - Supervíznej zmluve, v rozsahu definovanom
v prílohe č. 1 tejto zmluvy..
Účastníci sa dohodli, že závady vzniknuté v záručnej i pozáručnej dobe budú hlásené Zhotoviteľovi elektronickou
alebo písomnou formou. Za týmto účelom sa Objednávateľ zaväzuje používať záznam služby HelpDesk, prípadne
písomnú formu. V hlásení bude uvedený presný popis závady alebo postup, akým je možné závadu jednoznačne
navodiť. V naliehavých prípadoch je možné hlásenie o vzniku vady podať inou formou. V tomto prípade vyplní
záznam tak Objednávateľ, ako aj Zhotoviteľ a pred začatím prác na odstránení závady budú obidva záznamy
odsúhlasené. Prípadné telefonické hlásenie je Objednávateľ povinný bez meškania doplniť elektronickým alebo
písomným hlásením.
1. Centrum podpory zákazníka - HelpDesk
HelpDesk - základné určenie
1. Zhotoviteľ zabezpečuje riadenie a správu požiadaviek, hlásení chýb alebo závad vzťahujúcich sa k službám
podľa tejto zmluvy pomocou Centra podpory zákazníkov, ktoré používa na podporu svojej činnosti softvérový
nástroj HelpDesk STAPRO (ďalej iba HelpDesk).
2. Zhotoviteľ sa zaväzuje poskytnúť Objednávateľovi služby Centra podpory zákazníkov a prístup do systému
HelpDesk na tieto účely:
 príjem požiadaviek užívateľov,
 hlásenie chýb, závad, incidentov, problémov, havárií a pod.,
 poskytovanie aktuálnych informácií o stave riešenia.
3. Prístup ku službám SW HelpDesk je poskytovaný a garantovaný Objednávateľovi ako neoddeliteľná súčasť
tejto zmluvy.
Odovzdanie Požiadaviek a hlásení chýb a závad
1. V prípade, že Objednávateľ má na Zhotoviteľa požiadavky vzťahujúce sa na služby podľa tejto zmluvy, môže
tieto požiadavky nahlásiť Zhotoviteľovi do systému HelpDesk.

Zmluva o dielo, strana 12 /15

STAPRO SLOVENSKO s.r.o. | Hroncova 3, 040 01 Košice | www.stapro.sk

2. V prípade, že Objednávateľ zistí chyby v aplikačnom softvéri alebo závady na technických prostriedkoch či
službách, ktoré sú predmetom tejto zmluvy, je zodpovedný pracovník Objednávateľa povinný túto
skutočnosť nahlásiť Zhotoviteľovi do systému HelpDesk.
3. Zhotoviteľ sa zaväzuje, že všetky záznamy HelpDesku (požiadavky a hlásenia závad) budú riešené podľa
záväzkov garantovaných touto zmluvou.
4. Nahlásenie požiadaviek, chýb, závad a pod. do systému HelpDesk STAPRO je možné týmito spôsobmi:





internet:
e-mail:
telefonicky v pracovné dni od 8:00-16:00:
písomne listom alebo odovzdaním na adresu:

http://www.stapro.sk
helpdesk@stapro.sk
+421 55 6829807
STAPRO SLOVENSKO s.r.o.
Úsek konzultačných služieb
Hroncova 3
040 01 Košice

5. Požiadavka alebo závada sa považujú za nahlásené okamihom zaevidovania do systému HelpDesk
Zhotoviteľa.
6. Na HelpDesk sa môžu obracať iba určení pracovníci Objednávateľa uvedení v Prílohe č. 7.
7.

Každá požiadavka alebo závada budú zaznamenané v systému HelpDesk a podľa typu (dotaz, konzultácia,
hlásenie chyby, hlásenie problému, námet, pripomienka…) bude použitý niektorý z nasledujúcich variantov
riešenia:





telefonická konzultácia,
riešenie vzdialeným prístupom,
servisný zásah a oprava na mieste,
odovzdanie problému na riešenie subdodávateľovi alebo inej tretej strane,
 predloženie návrhu riešenia (pokiaľ riešenie problémy vyžaduje dodatočné náklady – investície,
testovanie, vypracovanie alternatívneho riešenia či postupu atď.).

Základné garancie odozvy HelpDesku na požiadavky
1. Zhotoviteľ sa zaväzuje na každú došlú požiadavku reagovať Objednávateľovi najneskôr nasledujúci pracovný
deň. Pokiaľ nebudú požiadavka alebo závady do tejto doby vyriešené, bude v tomto termíne odoslaná
e-mailová informácia o stave riešenia a predpokladanom termíne vyriešenia.
2. Táto garancia nijako neovplyvňuje garanciu vlastného riešenia jednotlivých požiadaviek či závad dohodnutú
touto zmluvou.

Príloha 6 – Pravidlá odstraňovania závad
1. Pravidlá upravujú garanciu dodržania termínov servisných zásahov počas skúšobnej prevádzky. Následne sú
tieto pravidlá špecifikované v zmluve o podpore IS (Supervíznej zmluve) v rozsahu definovanom v prílohe č.
1 tejto zmluvy.
2. Zhotoviteľ zabezpečuje príjem hlásení havárií a významných závad na vyhradených telefónnych linkách.
3. Hlásenia môžu odovzdávať iba určení pracovníci Objednávateľa.
4. Hlásenie je prijaté dispečerom, ktorý je preberie, zaeviduje a pomôže analyzovať problém. Potom sám
dohodne variant riešenia alebo zabezpečí bez omeškania spätné zavolanie príslušného špecialistu
Objednávateľovi.
5. V prípade havárie alebo významnej závady bude začaté riešenie bez omeškania, v prípade menej významnej
závady začne riešenie nasledujúci pracovný deň do 10:00.

Zmluva o dielo, strana 13 /15

STAPRO SLOVENSKO s.r.o. | Hroncova 3, 040 01 Košice | www.stapro.sk

6. Nevýznamná závada alebo pripomienka a konzultácia nebudú na vyhradených linkách prebraté vôbec, alebo
budú presmerované na pracovisko Centra podpory zákazníkov, kde budú riešené podľa vyššie popísaných
pravidiel.
7.

Telefonické hlásenie Objednávateľ bez omeškania doplní písomným hlásením (odovzdanie: www rozhraním
HelpDesk, v prípade jeho nedostupnosti elektronickou poštou, faxom, osobne špecialistovi pri servisnom
zásahu) na príslušnom formulári.

8. Náklady Zhotoviteľa na odstránenie havárií, závad alebo problémov spôsobených užívateľom IS alebo treťou
stranou budú hradené Objednávateľom v plnej výške podľa aktuálneho cenníka Zhotoviteľa (práce
v hodinovej sadzbe alebo podľa položiek cenníka Zhotoviteľa, cestovné náklady podľa skutočnej vzdialenosti
a cenníka Zhotoviteľa). Výnimkou sú prípady, kedy ide o chybu Zhotoviteľa alebo chybu ním dodanej
aplikácie.
9. Význam vyššie uvedených pojmov:
KATEGÓRIE INCIDENTOV
Pre stanovenie potrebného rozsahu a dostupnosti služby vzhľadom na typ incidentu je zavedená kategorizácia
typu incidentov a služba programu podpory k danému typu incidentu.
Kategórie incidentu
Kategórie incidentu
Havárie – prerušenie prevádzky

Významná závada - významné
obmedzenie prevádzky

Klasifikácia incidentu
Závažnosť incidentu
Služba aplikačného SW ako celku
alebo jeho kritické funkcie nie sú
pre užívateľa dostupné.
Kritické funkcie ASW sú pre
užívateľa významnejšie obmedzené
(dlhý čas odozvy), ale sú dostupné
a použiteľné.

Príklad
Chýbajúce dáta v IS v plnom
rozsahu.

Nesprávne údaje v IS

Každá havária ASW nepresiahne 24 po sebe idúcich hodín v pracovných dňoch od nahlásenia závady.
Havarijný stav, resp. prevádzkyschopnosť programového vybavenia bude meraná na referenčnej počítačovej
stanici pripojenej priamo k aplikačnému softvéru s vylúčením vplyvu počítačovej siete a ďalšieho HW.

Zmluva o dielo, strana 14 /15

STAPRO SLOVENSKO s.r.o. | Hroncova 3, 040 01 Košice | www.stapro.sk

Príloha 7 – Zodpovední pracovníci
Osoby zodpovedné za riadenie vzťahov v rámci tejto zmluvy
1. Pracovníci zodpovední za riadenia vzťahov podľa tejto zmluvy sú určení nasledovne:
Zhotoviteľ

štatutárny zástupca s právom
podpisu
Objednávateľ
štatutárny zástupca s právom
podpisu

Meno

Pracovné
zaradenie

Telefón, e-mail

Ing. Jan Nezkusil

riaditeľ a konateľ
spoločnosti

+421 905 625 522
nezkusil@stapro.sk

MUDr. Ivan Mačuga

riaditeľ nemocnice

041 5110 191
sekretariat.r@fnspza.sk

2. Pracovník Zhotoviteľa zodpovedný za vlastné plnenie a spoluprácu s Objednávateľom je určený nasledovne:
Zhotoviteľ
Meno
osoba zodpovedná za plnenie
zmluvy

RNDr. Jana Šutá,
MBA

Pracovné
zaradenie
vedúca oddelenia
riadenia projektov

Telefón, e-mail
+421 905 382 550
suta@stapro.sk

3. Pracovníci Objednávateľa zodpovední za spoluprácu so Zhotoviteľom sú určení nasledovne:
Objednávateľ

osoba zodpovedná za plnenie
zmluvy

Meno

Pracovné
zaradenie

Ing. Štefan Pavlus

vedúci odboru IT

Telefón, e-mail
041 5110 650
pavlus@fnspza.sk

Zmluva o dielo, strana 15 /15

