ZMLUVA O SPOLUPRÁCI PRI PRISTÚPENÍ DO SYSTÉMU TRANSCARD
uzatvorená podľa ustanovenia § 269 ods. 2 zák. č. 513/1991 Zb. Obchodného zákonníka v znení neskorších predpisov (ďalej len „Zmluva”):

Zmluvné strany:

Názov:
Sídlo:
Zastúpený:

TransData s.r.o.
M.R. Štefánika 139, 010 01 Žilina
Ing. Branislav Jurčišin – splnomocnený zástupca

Osoba zodpovedná
za plnenie zmluvy:
IČO:
DIČ:
IČ DPH:
Bankové spojenie
číslo účtu / IBAN:
Tel.:
Email:
Obchodný register:

Mgr. František Štefanka
35741236

transdata@transdata.sk
Okresného súdu Žilina, vložka č.: 69536/L, oddiel Sro.
(ďalej len „TransData“)

a

Názov:
Sídlo:
Štatutárny orgán:
Osoba zodpovedná
za plnenie zmluvy:
IČO:
DIČ:
IČ DPH:
Bankové spojenie
číslo účtu / IBAN:
Tel.:
Email:

Akadémia umení v Banskej Bystrici
Ul.Jána Kollára 22, 974 01 Banská Bystrica
prof.PaedDr.MgA.et.Mgr. Vojtech Didi
doc. Igor Benca, akad.maliar
31 094 970

Štátna pokladnica

rektor@aku.sk
(ďalej len „AU”)

(TransData a AU

ďalej spolu len ako „Zmluvné strany”)

Preambula
Keďže:
Keďže:

Keďže:
Keďže:
Preto teraz:

AU je vydavateľom preukazov pre denných a externých študentov ako aj zamestnancov AU podľa podmienok
uvedených v Zmluve;
TransData je zhotoviteľom a systémovým operátorom (integrátorom) informačného systému TransCard, ktorý
zabezpečuje akceptáciu preukazov vydávaných AU u externých poskytovateľov služieb podľa podmienok
uvedených v Zmluve;
AU má záujem o využívanie systému TransCard podľa podmienok uvedených v Zmluve;
Transdata má záujem poskytnúť využívanie systému TransCard podľa podmienok uvedených v Zmluve;
Zmluvné strany sa dohodli na uzatvorení Zmluvy nasledovne:

Zmluva o spolupráci pri pristúpení do systému TransCard

1/6

Článok 1.
Terminológia, východiskový stav a podklady pre uzavretie zmluvy
1)

AU vydáva pre svojich študentov v dennej a externej forme, učiteľov a iných zamestnancov (ďalej len „držiteľ preukazu“ alebo „držiteľ karty“)
preukazy vo forme čipovej karty s čipom typu MIFARE Desfire ev1 alebo ev2 alebo vo forme hybridnej čipovej karty. Vydané preukazy (ďalej len
„preukaz“ alebo „karta“) sú vlastníctvom AU.

2)

Preukazy majú jednostrannú alebo obojstrannú plnofarebnú potlač v dizajne stanovenom internými predpismi AU.

3)

Externý poskytovateľ služieb je dopravca v zmysle § 6 zákona č. 514/2009 Z. z. zákon o doprave na dráhach v znení neskorších predpisov a dopravca
v zmysle § 3 zákona č. 56/2012 Z. z. o cestnej doprave v znení neskorších predpisov, ako aj ďalšie subjekty v zmysle Prílohy č. 2.

4)

Externé aplikácie sú služby externých poskytovateľov služieb, pri využívaní ktorých môže byť použitá karta (preukaz) v systéme TransCard. Externý
poskytovateľ služieb je oprávnený overiť nárok držiteľa preukazu na poskytnutie zľavy alebo inej výhody v kontexte aktuálneho právneho stavu v SR
a svojej ponuky. Nárok na zľavu alebo inú výhodu preukazuje držiteľ preukazu prostredníctvom údajov, za ktorých správnosť zodpovedá AU. Zoznam
externých aplikácií pre preukaz v systéme TransCard je uvedený v Príloha č. 2.

5)

Externé prostredie označuje súhrn všetkých činností externých poskytovateľov služieb, ktoré súvisia s poskytovaním externých aplikácií držiteľom
preukazov pomocou systému TransCard.

6)

Interné prostredie označuje súhrn vlastných interných poskytovaných činností a služieb AU, pri ktorých sa využíva Preukaz (napr. prístupové systémy,
stravovací systém, bezobslužné parkoviská, knižničná výpožičná služba a pod. v rámci AU).

7)

Incident je každá neplánovaná zmena oproti bežnému prevádzkovému stavu systému TransCard alebo akákoľvek iná udalosť, ktorá znemožní (obmedzí)
ďalšie použitie karty pre potreby držiteľa karty v systéme TransCard.

8)

Grafická (vizuálna) podoba študentského preukazu a čip preukazu vydaného podľa § 67 ods. 2 zákona č. 131/2002 Z. z. o vysokých školách v znení
neskorších predpisov obsahujú výlučne údaje, ktoré sú predpísané platným Metodickým usmernením Ministerstva školstva, vedy, výskumu a športu SR
(ďalej len Usmernenie). Všetky grafické podoby preukazov používané na AU sú priebežne zverejňované na webovej stránke www.transdata.sk ako aj na
stránkach AU.

9)

TransCard je informačný systém prevádzkovaný spoločnosťou TransData, ktorý zabezpečuje akceptáciu elektronickej zložky Preukazu u dopravcov
a iných externých poskytovateľov služieb, ktorí sú súčasťou tohto systému. Súčasťou systému sú terminály (vrátane softvérovej zložky), umožňujúce
validáciu preukazu ako aj nahranie ďalších aplikácií na preukaz a ich aktiváciu. Ide o súhrn technických, ekonomických, organizačných prostriedkov,
štandardov, právnych dokumentov a pravidiel.

10)

Za validovaný preukaz sa pre účely tejto zmluvy rozumie preukaz v grafickej podobe podľa Článku 1 ods. 8), ktorý bol elektronicky aktivovaný
a elektronicky prolongovaný. Pod elektronickou aktiváciou sa rozumie zapísanie alebo aktualizácia údajov do čipu preukazu v štruktúre a rozsahu
určenom Usmernením. Pod elektronickou prolongáciou sa rozumie zapísanie alebo aktualizácia údajov pre externé aplikácie v rámci systému TransCard
do čipu preukazu prostredníctvom terminálu TransData. Pri elektronickej aktivácii aj prolongácii preukazu sa zároveň stanoví a v preukaze zapíše doba
platnosti preukazu.

11)

Výroba preukazu je vytvorenie fyzickej karty v dohodnutom vizuále a jej následná validácia.

12)

TransData je:
a)

prevádzkovateľ systému TransCard,

b)

priamy dodávateľ tovarov, služieb a aplikačného programového vybavenia pre systém TransCard. TransData zodpovedá za kompatibilitu ním
dodaných tovarov, služieb a systémov pre akceptáciu kariet v externom prostredí.

Článok 2.
Právne predpisy
Vzájomné vzťahy zmluvných strán sa riadia ustanoveniami zákona č. 513/1991 Zb. Obchodného zákonníka v znení neskorších predpisov (ďalej len Obchodný
zákonník), zákonom č. 18/1996 Z. z. o cenách v znení neskorších predpisov a vyhláškou Ministerstva financií SR č. 87/1996 Z. z., ktorou sa vykonáva zákon
NR SR č. 18/1996 Z. z. o cenách v znení neskorších predpisov, zákonom č. 131/2002 Z. z. o vysokých školách a o zmene a doplnení niektorých zákonov v
znení neskorších predpisov (ďalej len zákon o vysokých školách), zákonom č. 211/2000 Z. z. o slobodnom prístupe k informáciám a o zmene a doplnení
niektorých zákonov (zákon o slobode informácií) v znení neskorších predpisov, zákonom č. 222/2004 Z. z. o dani z pridanej hodnoty v znení neskorších
predpisov (ďalej len zákon o DPH), zákonom 291/2002 Z. z. o štátnej pokladnici a o zmene a doplnení niektorých zákonov v znení neskorších predpisov a
ďalšími, s predmetom zmluvy súvisiacimi právnymi predpismi.

Článok 3.
Predmet zmluvy
1)

Predmetom zmluvy je:
a)

poskytnutie Externých aplikácií systému TransCard,

b)

dodanie validovaných/prolongácia preukazov,

c)

výber poplatkov za aktiváciu Externých aplikácií pre TransData v zmysle tejto Zmluvy od študentov AU, ktorí požadujú Externé aplikácie systému
TransCard,

d)

forma a spôsob úhrady za validáciu / prolongáciu Preukazu a za správu dát v systéme TransCard,

e)

podpora riešenia Incidentov súvisiacich s validáciou Preukazu a správou dát v systéme TransCard. Týmto nie je dotknutá úprava článku 10 zmluvy
o zabezpečovaní ochrany osobných údajov, uzatvorená osobitne medzi Zmluvnými stranami upravujúca aj oznamovanie bezpečnostných incidentov
s charakterom porušenia ochrany osobných údajov v zmysle článku 4 ods. 12 Nariadenie Európskeho parlamentu a Rady (EÚ) z 27. apríla 2016

Zmluva o spolupráci pri pristúpení do systému TransCard

2/6

č. 2016/679 o ochrane fyzických osôb pri spracúvaní osobných údajov a o voľnom pohybe takýchto údajov, ktorým sa zrušuje smernica 95/46/ES
(všeobecné nariadenie o ochrane údajov), (ďalej len ako „GDPR“)
2)

Predmetom zmluvy nie je dodávka, servis terminálov ani aktualizácia softvérových produktov na nich. Spôsob dodávky terminálov, poskytovania servisu
a aktualizácií terminálov je predmetom osobitnej zmluvy.

Článok 4.
Práva a povinnosti zmluvných strán
1)

Práva a povinnosti vyplývajúce z plnenia tejto zmluvy pre AU:
a) AU vyhlasuje, že je oprávnená na výkon svojej činnosti v zmysle platných právnych predpisov, resp. má splnené všetky zákonné normy oprávňujúce
ju k výkonu činnosti v zmysle § 83 a nasledujúcich zákona o vysokých školách.
b) AU sa zaväzuje poskytnúť spoločnosti TransData grafické podoby vizuálu všetkých ňou vydávaných preukazov, aby TransData o nich mohla
informovať poskytovateľov externých služieb vo forme mailovej informácia vždy pred začiatkom akademického roka v prípade, že došlo k zmene
vizuálu. Grafické podoby vizuálu jednotlivých preukazov aktuálne vydávaných na AU sú tiež zverejnené na webovej stránke AU.
c) AU sa zaväzuje zabezpečiť pracovisko, ktoré
i)

bude emitovať preukazy a duplikáty preukazov s príslušným potvrdením o vydaní duplikátu. Ďalší postup pri emitovaní preukazov sa riadi
internými postupmi/predpismi AU,

ii) bude zasielať údaje do systému TransCard a kontrolovať ich správnosť v rozsahu a za podmienok dohodnutých osobitnou zmluvou.
Aktualizovaný zoznam pravidiel je uvedený na webovej stránke www.transcard.sk
d)

AU sa zaväzuje zabezpečiť, že do informačného systému TransCard bude mať za AU prístup iba osoby na to oprávnené. Iba tie, ktoré sú uvedené v
žiadosti o prístup do systému TransCard. Žiadosť o pridelenie prístupu do systému TransCard je v Prílohe č. 3.

e)

AU zabezpečí možnosť validácie/prolongácie preukazu prostredníctvom terminálu študentom AU, ktorí vlastnia preukaz platný pre konkrétny
akademický rok.

2) Práva a povinnosti vyplývajúce z plnenia tejto zmluvy pre TransData:
a) TransData sa zaväzuje, že ním validované/prolongované preukazy sú plne kompatibilné s existujúcim technickým vybavením poskytovateľov služieb,
ktorí pristúpili do systému TransCard podľa Prílohy č. 2.
b) TransData tvorí, spravuje a aktualizuje komplexnú databázu všetkých relevantných externých aplikácií systému TransCard, vyhodnocuje zmluvné
plnenie zo strany externých poskytovateľov, rieši všetky vzniknuté incidenty a zabezpečuje komunikáciu medzi Školou a externým prostredím v
systéme TransCard.
c) TransData sa v nadväznosti na Čl. 3 ods. 1) tejto Zmluvy zaväzuje zabezpečovať používanie Preukazov v externom prostredí systému TransCard
a priebežne konkretizovať a aktualizovať informácie o externom prostredí na webovej stránke www.transcard.sk. Podmienkou plnenia tohto záväzku je
súlad poskytovaných externých služieb s legislatívou SR, zmluvný súhlas poskytovateľov externých služieb a splnenie základných podmienok
dohodnutých zmluvnými stranami podľa tejto Zmluvy a podľa zmluvy o zabezpečení ochrany osobných údajov, ktorú Zmluvné strany uzatvorili
osobitne podľa článku 28 ods. 3 GDPR.
d) TransData spravuje a prideľuje na základe tejto Zmluvy prístupové práva pre oprávnené osoby (ods. 1), písm. d) tohto článku Zmluvy) do systému
TransCard (Príloha č. 3). Prihlasovacie meno a heslo TransData doručí oprávneným osobám bezpečným spôsobom.
e) TransData zverejňuje na svojej webovej stránke www.transcard.sk všetky relevantné informácie týkajúce sa používania čipových kariet u jednotlivých
poskytovateľov služieb systému TransCard, ktorí umožňujú použitie čipových kariet prostredníctvom svojich systémov, napr.:
i)

Zoznam všetkých subjektov, ktoré pristúpili do systému TransCard,

ii) Pravidlá pre používanie kariet a postupy pri riešení jednotlivých typov incidentov súvisiacich s kartou,
iii) Reklamačné a ostatné pravidlá špecifické pre jednotlivé subjekty, ktoré poskytujú služby držiteľom kariet.
iv) Postup riešenia incidentov, zverejnený na stránke www.transcard.sk
O aktualizácii webovej stránky bude TransData informovať pracovisko na Škole uvedené v ods. 1), písm. c) tejto Zmluvy.
f) TransData sa zaväzuje do systému TransCard implementovať nové funkcionality v prípade požiadaviek AU a ďalších externých poskytovateľov
služieb na základe podpisu zmluvy, v ktorej budú uvedené všetky technické, organizačné, ekonomické a iné podmienky s cieľom umožniť rozšírenie
možností využitia študentských preukazov.

Článok 5.
Ochrana informácií
1)

Ak zmluvná strana A sprístupní zmluvnej strane B informáciu, ktorá nie je verejne známou a ktorú zmluvná strana A písomne označí ako dôvernú (ďalej
len „dôverná informácia”), zmluvná strana B použije takúto informáciu výlučne na účel, na ktorý jej bola sprístupnená a inej osobe ju popri sprístupnení
nevyhnutnom pre potreby plnenia záväzkov z tejto zmluvy bez súhlasu zmluvnej strany A sprístupní iba v prípade povinnosti vyplývajúcej jej zo zákona
alebo z vykonateľného rozhodnutia príslušného orgánu.

2)

Zmluvné strany budú ochraňovať dôverné informácie druhej zmluvnej strany, a to s rovnakou starostlivosťou ako ochraňujú vlastné informácie rovnakého
druhu, vždy však najmenej v rozsahu primeranej odbornej starostlivosti.

3)

V zmysle etického postupu „čo nie je tajné, je verejné“ a „prevažujúci verejný záujem nad obchodnými a ekonomickými záujmami osôb“ na základe
dobrovoľnosti nad rámec povinnosti uloženej zákonom o slobode informácií, TransData výslovne súhlasí so zverejnením tejto zmluvy, resp. jej
prípadných dodatkov, vrátane všetkých jej príloh, a to v plnom rozsahu (obsah, náležitosti, identifikácia zmluvných strán, osobné údaje, obchodné
tajomstvo, fakturačné údaje, atď.), na internetovej stránke AU, a tiež v CRZ za účelom zvyšovania transparentnosti samosprávy pre občanov a kontroly
verejných financií občanmi.

Zmluva o spolupráci pri pristúpení do systému TransCard

3/6

Článok 6.
Cena a spôsob platby
1)

Cena za validáciu Preukazu a za správu dát v systéme TransCard je súčasťou zmluvy (Príloha č. 1). Držiteľ Preukazu bude mať po splatení tejto sumy
nárok na služby vymedzené touto zmluvou ako i na základe všeobecných informácií poskytnutých na webovej stránke www.transdata.sk. Poplatok sa
pritom netýka duplikátov preukazov, pri ktorých sa vychádza zo skutočnosti, že poplatok už bol pre daný akademický rok zaplatený.

2)

Zmluvné strany sa dohodli, že AU počas platnosti tejto zmluvy vyberie poplatok v zmysle dohodnutého variantu v Prílohe č. 1 Obchodný model.

3)

AU sa zaväzuje prevziať od držiteľa platného a riadne validovaného preukazu študenta poplatok a poukázať ho na účet TransData na základe faktúry
vydanej TransData podľa tejto Zmluvy a Obchodného modelu v Prilohe č. 1.

4)

AU uhradí prijaté poplatky za akademický rok na základe faktúr, ktoré vydá TransData. Tieto faktúry budú vystavené na základe vzájomného zúčtovania,
t. j. odsúhlasenia počtu preukazov spĺňajúcich kritériá výberu:
-

študent dennej formy štúdia,
platnosť nároku na zľavu pre aktuálny akademický rok,
vek do 26 rokov.

5)

Faktúry budú vystavené k termínu 1. decembra a 30. júnu kalendárneho roka za obdobie dotknutého roka. Ku každej faktúre bude v elektronickej podobe
priložená príloha, obsahom ktorej bude presná špecifikácia počtu preukazov s nárokom na zľavu spolu s číslami čipov preukazov. Faktúry budú mať 30dňovú splatnosť od dátumu doručenia. Fakturácia bude uskutočnená v platnej mene na území Slovenskej republiky. TransData zabezpečí, aby ním
vystavená faktúra obsahovala všetky potrebné náležitosti daňového dokladu v zmysle § 71 ods. 2 zákona č. 222/2004 Z.z. o DPH v znení neskorších
predpisov a zákona č. 431/2002 Z. z. o účtovníctve v znení neskorších predpisov. AU si vyhradzuje právo vrátiť faktúru, ktorá nebude obsahovať všetky
potrebné náležitosti. Po obdržaní opravenej faktúry začína plynúť nová lehota splatnosti faktúry.

6)

V prípade omeškania so zaplatením poplatku v termíne splatnosti faktúry má TransData právo účtovať úrok z omeškania vo výške 0,01% z fakturovanej
sumy za každý deň omeškania.

7)

Zmluvné strany sa dohodli, že počas platnosti tejto zmluvy nebude mať ďalšie rozširovanie a zvyšovanie počtu poskytovateľov služieb v externom
prostredí žiadny vplyv na zmluvne dohodnutú výšku poplatku.

Článok 7.
Ďalšie dojednania
1)

TransData týmto vyhlasuje, že systémTransCard je duševným vlastníctvom spoločnosti TransData s príslušnou právnou ochranou. AU nebude používať
žiadny názov ani obchodnú značku, ktorá predstavuje súčasť systému TransCard inak než v súvislosti s používaním preukazov alebo iným spôsobom len
s predchádzajúcim písomným súhlasom spoločnosti TransData. Všetky autorské práva, práva k obchodným značkám atď. týkajúce sa TransCard si
výhradne vyhradzuje spoločnosť TransData a zostanú vo vlastníctve spoločnosti TransData. Technická dokumentácia týkajúca sa všetkých externých
aplikácií systému TransCard, ktoré jedna zo zmluvných strán zverí druhej strane pred alebo po uzavretí tejto Zmluvy, budú patriť a budú vrátené v čase
skončenia platnosti tejto zmluvy tomu, kto ich poskytol; ak je to s prihliadnutím na všetky okolnosti možné. Technická dokumentácia alebo iné technické
informácie systému TransCard, ktoré získala jedna zo zmluvných strán, nebudú bez písomného súhlasu TransData použité pre žiadne iné účely, než pre
účely stanovené v tejto zmluve.

2)

Zmluvné strany sa dohodli, že všetky detaily súvisiace s riešením externých aplikácií v systéme TransCard sú predmetom obchodného tajomstva a AU nie
je oprávnená poskytnúť tieto detaily akejkoľvek tretej osobe bez súhlasu TransData. Taktiež TransData sa zaväzuje, že nie je oprávnená zverejňovať ani
šíriť akékoľvek informácie o Škole, o ktorých sa dozvie pri plnení tejto zmluvy tretím osobám bez predchádzajúceho písomného súhlasu AU.

3)

Zmluvné strany sa zaväzujú, že prijmú opatrenia zamedzujúce editácii/implementácii nepravdivých údajov vizuálne na kartu a elektronicky do čipu karty,
ktoré môžu v rámci svojej pôsobnosti skutočne ovplyvniť. V prípade, že karta bude mať počas jej aplikácie v externom prostredí preukázateľne vizuálne
a elektronické nesprávne alebo nepravdivé údaje alebo dizajn odlišný od platného Usmernenia, alebo ju Používateľ nemohol bez svojho zavinenia použiť
podľa článku 3. tejto Zmluvy, zaväzuje sa ten účastník zmluvy, ktorý chybu spôsobil, jednak bezodkladne vykonať všetky kroky vedúce k okamžitému
odstráneniu takéhoto stavu, ako i uhradiť všetky náklady preukázateľne spojené s odstránením nekorektného stavu, priamych súvisiacich škôd, a to za
každú nekorektnú kartu poškodenej strane, ak tejto preukázateľne škoda vznikla. Uplatnenie takejto škody sa realizuje zásadne písomne, a to v prvom rade
ako upozornenie na nežiaduci stav a až v termíne minimálne 30 kalendárnych dní od odoslania uvedenej písomnej výzvy sa môže predmetná škoda
uplatniť, a to formou faktúry splatnej do 30 dní od jej vystavenia. Každá takáto faktúra musí ako prílohu obsahovať všetky relevantné prílohy
preukazujúce vznik a zapríčinenie škody. Za nepravdivý údaj sa nepovažuje údaj, ktorý bol spôsobený ojedinelou alebo neúmyselnou chybou, napr. v
rozsahu jedného znaku v mene, názve alebo inom identifikačnom údaji alebo ktorý neznemožňuje jednoznačnú identifikáciu používateľa karty, čo
zmluvné strany svojim písomným súhlasom potvrdia. Uplatnenie náhrady škody je možné len v prípade, ak TransData nevykoná nápravu ani v lehote 60
kalendárnych dní po vzniku škody.

4)

Za nepravdivú a nekorektnú kartu zmluvné strany považujú:
a) preukaz študenta vydaný pre osobu, ktorá nie je v čase vydania karty študentom ani nespĺňa podmienky na to, aby sa mohla zapísať na štúdium a stať
sa v dobe platnosti preukazu študentom AU,
b) preukaz zamestnanca AU vydanú osobe, ktorá nie je zamestnancom AU,
c) vrátená karta, ktorá bola opätovne po prepísaní údajov pôvodného držiteľa vydaná novému držiteľovi bez toho, aby sa zmenilo sériové výrobné číslo
karty (tzv. Recyklovaná karta) ,
d) kartu študenta vydanú bez príslušnej validácie.

5)

Držiteľ pravdivej a korektnej karty je oprávnený čerpať zľavu v zmysle podmienok jednotlivých externých poskytovateľov.

6)

Pri uplatnení náhrady škody postupujú zmluvné strany v zmysle § 373 až 386 Obchodného zákonníka.

7)

Zmluvné strany za zaväzujú zachovávať mlčanlivosť o technických aspektoch tejto zmluvy, a to najmä
a) technické informácie ohľadom štruktúry údajov preukazu, ktorá zabezpečuje akceptáciu preukazov v systéme TransCard,

Zmluva o spolupráci pri pristúpení do systému TransCard

4/6

b) technické informácie o bezpečnosti karty, prístupových kľúčov k štruktúram údajov na karte, slúžiacim pre zabezpečenie akceptácie v systéme
TransCard,
c) technické informácie k hardware terminálu, použitého aplikačného vybavenia a SAM modul,
d) technické informácie ohľadom detailov protokolu dát zasielaných do systému TransCard aj po jej skončení a zaväzujú sa neposkytovať žiadne
informácie, ktoré sú predmetom obchodného tajomstva, tretím stranám s výnimkou tých subjektov, ktoré sú určené všeobecne záväzným právnym
predpisom. Vzhľadom na právnu povahu obchodného tajomstva, povinnosť mlčanlivosti podľa tohto bodu je časovo neobmedzená.
8)

Ak dôjde v priebehu plnenia zmluvy k nepredvídateľne zmeneným podmienkam u ktorejkoľvek zmluvnej strany (zánik, likvidácia, vyhlásenie konkurzu,
predaj podniku a iné), je zmluvná strana, ktorej sa nepredvídateľné zmenené podmienky týkajú, povinná zabezpečiť plnenie svojich povinností a záväzkov
iným spôsobom tak, aby bol naplnený predmet a ďalšie podmienky tejto zmluvy, a to najmä vo vzťahu k držiteľom kariet až do skončenia doby platnosti
Zmluvy podľa bodu 1) Čl.8. tejto Zmluvy.

Článok 8.
Doba platnosti zmluvy
1)

Zmluva sa uzatvára na 5 rokov odo dňa nadobudnutia účinnosti Zmluvy s možnosťou predĺženia.

2)

Zmluvu je možné skončiť písomnou dohodou zmluvných strán, pričom táto dohoda musí obsahovať dátum, od ktorého zmluvným stranám zanikajú
povinnosti podľa tejto zmluvy, spôsob a formu vzájomného vysporiadania všetkých záväzkov.

3)

Zmluvné strany sa dohodli, že Zmluvu môže ktorákoľvek strana vypovedať písomnou výpoveďou aj bez uvedenia dôvodu. Pre prípad výpovede Zmluvné
strany dohodli výpovednú dobu 30 kalendárnych dní, ktorá začne plynúť nasledujúci deň po dni, v ktorom bola doručená výpoveď druhej Zmluvnej
strane. Tým nie je dotknuté právo zmluvných strán ukončiť zmluvu kedykoľvek a z akéhokoľvek dôvodu písomnou dohodou.

Článok 9.
Záverečné ustanovenia
1)

Zmluva nadobúda platnosť dňom podpisu poslednou z uvedených zmluvných strán.

2)

Táto zmluva nadobúda účinnosť dňom nasledujúcim po dni jej zverejnenia v Centrálnom registri zmlúv vedenom Úradom vlády SR (ďalej len „CRZ“)
v zmysle § 47a zák. č. 40/1964 Zb. Občianskeho zákonníka v znení neskorších predpisov.

3)

Zmluvné strany berú na vedomie, že podľa ust. § 5a ods. 1 a 4 zákona č. 211/2000 Z. z. o slobodnom prístupe k informáciám a o zmene a doplnení
niektorých zákonov (zákon o slobode informácií) v znení neskorších predpisov sa v prípade tejto zmluvy jedná o povinne zverejňovanú zmluvu, ktorá sa
zverejňuje v CRZ.

4)

Zmluvné strany berú na vedomie, že zverejnenie zmluvy v CRZ v súlade a rozsahu podľa zákona o slobode informácií nie je porušením alebo ohrozením
obchodného tajomstva.

5)

Táto Zmluva je vyhotovená v 4 rovnopisoch, z ktorých každá zmluvná strana dostane po dve vyhotovenia. Každý rovnopis má hodnotu originálu.

6)

Prípadná neplatnosť jednotlivých vyššie uvedených ustanovení zmluvy nemá za následok celkovú neplatnosť zmluvy.

7)

Meniť obsah tejto zmluvy a príloh je možné len formou písomných dodatkov podpísaných štatutárnymi orgánmi všetkých zmluvných strán.

8)

Právne vzťahy touto zmluvou neupravené sa budú riadiť príslušnými ustanoveniami právnych predpisov uvedených v článku 2 tejto zmluvy.

9)

Akákoľvek písomná komunikácia medzi zmluvnými stranami v tejto súvislosti sa bude adresovať príslušnej zmluvnej strane na nižšie uvedenú adresu
a bude sa považovať za doručenú v prípade:
a)

osobného doručenia, prostredníctvom kuriérskej služby alebo inak, po jej prijatí,

b)

doručenia e-mailom, po doručení potvrdenia od príjemcu o prijatí, alebo

c)

doporučenej zásielky, k dátumu uvedenému na potvrdení o doručení alebo na potvrdení o tom, že zásielku nemožno doručiť.

10) Písomná komunikácia bude adresovaná nasledovne:
Pošta pre AU
Korešpondenčná adresa:
Zástupca AU:
Mobilné tel. číslo:
E-mailová adresa:

Akadémia umení v Banskej Bystrici
doc. Igor Benca, akad.maliar

Pošta pre spoločnosť TransData
Korešpondenčná adresa:
Zástupca Dodávateľa:
Mobilné tel. číslo:
E-mailová adresa:

TransData, s.r.o. Jašíkova 2, 821 03 Bratislava
Mgr. František Štefanka

11) Zmluvné strany sa dohodli, že prípadné nezhody sa budú riešiť dohodou medzi zmluvnými stranami. Ak sa nedosiahne dohoda, všetky spory, ktoré
vzniknú z tejto zmluvy, vrátane sporov o jej platnosť, výklad alebo zrušenie, sa budú riešiť pred príslušným súdom v Slovenskej republike na návrh
ktorejkoľvek zo zmluvných strán.

Zmluva o spolupráci pri pristúpení do systému TransCard

5/6

12) Zmluvné strany sa dohodli, že otázky týkajúce sa spracúvania osobných údajov a zabezpečovanie primeranej bezpečnosti spracúvania osobných údajov,
ktorých potreba vzniká na základe tejto Zmluvy budú upravené osobitne samostatnou zmluvou o zabezpečovaní ochrany osobných údajov, ktorú Zmluvné
strany uzatvorili podľa článku 28 ods. 3 GDPR dňa 25.05.2018 (ďalej len ako „Zmluva o ochrane osobných údajov“). V prípade záležitostí týkajúcich sa
spracúvania osobných údajov a zabezpečovania ochrany osobných údajov v systéme TransCard má pred touto Zmluvou vždy prednosť Zmluva o ochrane
osobných údajov.
13) Zmluvné strany vyhlasujú, že ustanoveniam tejto zmluvy zhodne porozumeli, čo do obsahu i rozsahu, tieto vyjadrujú ich slobodnú a vážnu vôľu,
neuzavreli ju v tiesni za nápadne nevýhodných podmienok alebo v rozpore s dobrými mravmi, súhlasia s ustanoveniami zmluvy a zaväzujú sa ich
dobrovoľne plniť, čo potvrdzujú svojimi podpismi.
V Žiline, dňa ............................

V Banskej Bystrici, dňa ............................

TransData s.r.o.

Akadémia umení v Banskej Bystrici

......................................................................
Ing. Branislav Jurčišin, splnomocnený zástupca
konateľ TransData s.r.o.

......................................................................
prof.PaedDr.MgA.et.Mgr. Vojtech Didi , rektor

Zoznam príloh:
Príloha č. 1: Obchodný model
Príloha č. 2: Zoznam externých aplikácií pre preukaz študenta a zamestnanca v systéme TransCard
Príloha č. 3: Žiadosť o prístup do systému TransCard
Príloha č. 4: Export dát do systemu TransCard
Príloha č. 5: Plnomocenstvo

Zmluva o spolupráci pri pristúpení do systému TransCard

6/6

