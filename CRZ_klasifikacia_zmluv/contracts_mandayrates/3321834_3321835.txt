Zmluva o dielo č. WGF18010
uzavretá podľa § 536 nasl. zákona č. 513/1991 Zb. Obchodného zákonníka v znení neskorších predpisov
(ďalej len „zmluva")

Zhotoviteľ:

1. Zmluvné strany
wanet s.r.o.
Sídlo: Dobšinského 15, 974 01 Banská Bystrica
IČO: 36 049 239
DIČ: 2021583267
Konajúci prostredníctvom: Ing. Miroslav Maliniak, konateľ
Zapísaný v OR Okresného súdu Banská Bystrica, Oddiel: Sro, Vložka č.:
7204/S
Bankové spojenie: Tatra banka, a. s.
Číslo účtu v tvare IBAN: SK4811000000002628131996
(ďalej len „Zhotoviteľ“)
a

Objednávateľ:

Detská fakultná nemocnica s poliklinikou Banská Bystrica
IČO: 37 957 937
DIČ: 2021928150
Sídlo: Námestie L. Svobodu 4, 974 09 Banská Bystrica
Zriadený dňa 28.12.2004 Ministerstvom zdravotníctva SR - Zriaďovacou listinou
č. 14192-6/2004-OPP
Konajúci prostredníctvom:
Ing. Marianna Hoghová, člen štatutárneho
orgánu – generálny riaditeľ
Ing. Juraj Gallo, člen štatutárneho orgánu –
ekonomický riaditeľ
Bankové spojenie: Štátna pokladnica, Bratislava
Číslo účtu IBAN: SK76 8180 0000 0070 0028 0745
(ďalej len „Objednávateľ“)
.....................................................................................................................................................................................

1.

2. Predmet zmluvy
Zhotoviteľ sa na základe tejto zmluvy zaväzuje, že pre Objednávateľa zhotoví dielo, ktorého obsahom je
zaviesť u Objednávateľa ochranu osobných údajov, v súlade s Nariadením Európskeho parlamentu
a rady (EÚ) 2016/679 z 27.04.2016 o ochrane fyzických osôb pri spracúvaní osobných údajov a o voľnom
pohybe takýchto údajov (General Data Protection Regulation - GDPR), a to v rozsahu:
a) vstupný audit: posúdenie súčasného stavu a primeranej úrovne bezpečnosti ochrany osobných
údajov;
b) vypracovanie rizikovej analýzy (DPIA): posúdenie oprávnenosti a zmysluplnosti spracovania
osobných údajov, miery rizík aj vo vzťahu k základným ľudským právam a slobodám, návrh opatrení;
c) vypracovanie Smernice (DPIA) - GDPR compliance dokumentácie a bezpečnostnej dokumentácie;
d) vypracovanie plánu znižovania miery rizík a konzultácie s Úradom na ochranu osobných údajov;
e) stanovenie základných pravidiel bezpečnostnej politiky: vypracovanie plánu zavedenia Privacy by
Design and by Default (Ochrana súkromia-PDD), zavedenie mechanizmov a procesov informovania
dotknutých osôb o ich právach, úprava pravidiel a postupov ukladania a likvidácie osobných údajov,
implementácia bezpečnostných opatrení, prijatie opatrení pre zavedenie princípov PDD, úprava
zmluvnej dokumentácie, ostatné procesy dané do súladu s GDPR;
f) kontrola zavedenia GDPR;
g) kontrolný audit: kontrola zavedených procesov, podpora;
h) školenia neobmedzeného počtu oprávnených osôb k ochrane osobných údajov a k informačnej
bezpečnosti, v dvoch pracovných dňoch, v rozsahu 3 blokov po 1,5 hod. v rámci jedného dňa;
Strana 1 z 6 Zmluvy č. WGF18010

i)

2.

3.

1.

2.

1.
2.

3.

vykonávanie funkcie zodpovednej osoby, informovanie o legislatívnych zmenách, odpovede na
neobmedzený počet telefonických a mailových dotazov objednávateľa.
Objednávateľ sa zaväzuje riadne dodaný predmet zmluvy prevziať a zaplatiť Zhotoviteľovi zmluvnú cenu
podľa čl. 4 tejto zmluvy. Objednávateľ má 14 dní odo dňa protokolárneho prevzatia predmetu zmluvy
(dokumentov špecifikovaných v bode 1 písm. a) až e)) právo na vyjadrenie sa k nim a na vznesenie
pripomienok. Márnym uplynutím tejto lehoty sa táto časť predmetu zmluvy považuje za akceptovanú
a riadne prevzatú. Pripomienky vznesené po tomto termíne sa budú považovať za reklamáciu vád diela.
Objednávateľ je povinný za akceptovaný predmet zmluvy zaplatiť dohodnutú cenu podľa čl. 4 tejto
zmluvy.
Zhotoviteľ bude počas platnosti tejto zmluvy zabezpečovať pre Objednávateľa výkon funkcie
zodpovednej osoby. Pre výkon funkcie zodpovednej osoby Objednávateľ ako prevádzkovateľ podpíše so
Zhotoviteľom samostatnú Zmluvu o zabezpečení výkonu činnosti zodpovednej osoby, v ktorej budú
stanovené práva a povinnosti zmluvných strán vzhľadom k výkonu tejto funkcie.

3. Miesto, spôsob a doba plnenia
Zhotoviteľ sa zaväzuje dielo vykonať:
a) časť diela špecifikovanú v čl. 2 bod 1 písm. a) až g) - do 40 pracovných dní od nadobudnutia
účinnosti tejto zmluvy, najneskôr do 25. mája 2018; podmienkou vykonania diela v stanovenom
termíne je poskytnutie potrebnej súčinnosti Objednávateľa počas vstupného auditu;
b) časť diela špecifikovanú v čl. 2 bod 1 písm. h) - najneskôr do 31. augusta 2019;
c) časť diela špecifikovanú v čl. 2 bod 1 písm. i) - najneskôr do 31. decembra 2019.
Miestom plnenia predmetu zmluvy sú priestory Zhotoviteľa a priestory Objednávateľa.

4. Cena za dielo a spôsob platenia
Zmluvné strany sa dohodli, že cena za dielo špecifikované v čl. 2 bod 1 tejto zmluvy je stanovená
dohodou podľa § 3 zákona NR SR č. 18/1996 Z. z. vo výške 14.975,- €. Zhotoviteľ nie je platca DPH.
Zmluvné strany sa dohodli, že Objednávateľ uhradí Zhotoviteľovi cenu za časť diela:
a) špecifikovanú v čl. 2 bod 1 písm. a) až g) spolu vo výške 8.970,- €, po odovzdaní a prevzatí tejto
časti diela. Podkladom pre zaplatenie tejto časti ceny za dielo bude faktúra Zhotoviteľa, splatná v
lehote 60 dní odo dňa doručenia formálne a vecne správnej faktúry Objednávateľovi. Zmluvné
strany vzájomne konštatujú, že dohoda o lehote splatnosti faktúry Zhotoviteľa nie je v hrubom
nepomere k právam a povinnostiam Zhotoviteľa zo záväzkového vzťahu založeného touto zmluvou.
b) špecifikovanú v čl. 2 bod 1 písm. h) vo výške 780,- € po vykonaní v poradí druhého školenia, ktoré
sa uskutoční v termíne od mája 2018 do augusta 2019. Podkladom pre zaplatenie tejto časti ceny za
dielo bude faktúra Zhotoviteľa, splatná v lehote 30 dní odo dňa doručenia formálne a vecne
správnej faktúry Objednávateľovi;
c) špecifikovanú v čl. 2 bod 1 písm. i) vo výške 5.225,- € postupne, počnúc mesiacom jún 2018
a končiac mesiacom december 2019, v 19-tich mesačných splátkach vo výške 275,- €. Podkladom
pre zaplatenie tejto časti ceny za dielo budú faktúry Zhotoviteľa, splatné v lehote 30 dní odo dňa
doručenia formálne a vecne správnej faktúry Objednávateľovi.
Objednávateľ vykoná úhrady faktúr bezhotovostným prevodom na účet Zhotoviteľa, pričom za
deň splnenia záväzku Objednávateľa sa považuje deň pripísania fakturovanej sumy na účet
Zhotoviteľa.
Zmluvné strany sa dohodli, že Zhotoviteľ nemôže postúpiť pohľadávky voči Objednávateľovi tretej
osobe, podľa § 524 a nasl. zák. č. 40/1964 Zb. Občianskeho zákonníka v znení neskorších predpisov
(ďalej len „Občiansky zákonník“), bez predchádzajúceho súhlasu Objednávateľa. Právny úkon, ktorým
Zhotoviteľ postúpi pohľadávky voči Objednávateľovi tretej osobe bez predchádzajúceho súhlasu
Objednávateľa, je podľa § 39 Občianskeho zákonníka neplatný. Zhotoviteľ berie na vedomie, že súhlas
Objednávateľa je platný len za podmienky, že bol na takýto úkon udelený predchádzajúci písomný
súhlas MZ SR.

Strana 2 z 6 Zmluvy č. WGF18010

1.

2.

3.
4.

5.

6.

7.

1.
2.
3.

4.

5. Sankcie
Ak je Objednávateľ, ktorý je subjektom verejného práva, v omeškaní so splnením peňažného záväzku
alebo jeho časti, vzniká Zhotoviteľovi, ktorý si splnil svoje zákonné a zmluvné povinnosti, právo
požadovať od Objednávateľa z nezaplatenej sumy úroky z omeškania, podľa § 369 ods. 2 zák. č.
513/1991 Zb., v spojení s § 1 ods. 1 a 3 nar. vlády SR č. 21/2013 Z.z., ktorým sa vykonávajú niektoré
ustanovenia Obchodného zákonníka, t.j. vo výške základnej úrokovej sadzby Európskej centrálnej
banky platnej k prvému dňu príslušného kalendárneho polroka omeškania zvýšenej o osem
percentuálnych bodov; takto určená sadzba úrokov z omeškania sa použije počas celej doby omeškania.
V prípade omeškania Zhotoviteľa s termínom vykonania časti diela uvedeným alebo dohodnutým v čl. 3
bod 1 tejto zmluvy, je Objednávateľ oprávnený účtovať Zhotoviteľovi zmluvnú pokutu vo výške 10,- €
bez DPH za každý aj začatý deň omeškania, až do riadneho splnenia predmetu tejto zmluvy. Zhotoviteľ
zodpovedá len za omeškanie plnenia, ktoré spôsobil sám alebo osoby, ktoré plnením predmetu zmluvy
poveril.
Zaplatenie zmluvnej pokuty nezbavuje Zhotoviteľa povinnosti dodať Objednávateľovi príslušné omeškané
plnenie v zmysle tejto zmluvy.
Rozhodnutie požadovať zaplatenie zmluvnej pokuty alebo úroku z omeškania oznámi oprávnená strana
doručením faktúry druhej zmluvnej strane. Splatnosť faktúry je 30 dní odo dňa jej doručenia druhej
zmluvnej strane.
Uplatnením zmluvnej pokuty nie je dotknutý nárok Objednávateľa na náhradu škody
spôsobenej porušením zmluvnej povinnosti Zhotoviteľa. Objednávateľ má nárok na náhradu škody
v rozsahu presahujúcom zmluvnú pokutu.
Zmluvné strany sa zaväzujú, že si budú poskytovať potrebnú súčinnosť pri plnení záväzkov
vyplývajúcich z tejto zmluvy a navzájom si budú oznamovať všetky okolnosti a informácie, ktoré majú
alebo môžu mať vplyv na plnenie podľa tejto zmluvy.
Zhotoviteľ sa zaväzuje, že bude s kupujúcim bez zbytočného odkladu rokovať o všetkých otázkach, ktoré by
mohli negatívne ovplyvniť proces vykonania diela podľa tejto zmluvy, a že mu bude oznamovať všetky
okolností, ktoré by mohli ohroziť dohodnutý termín pre vykonanie diela v zmysle tejto zmluvy.

6. Vady plnenia
Plnenie má vady, ak nezodpovedá špecifikácii, zmluvnej špecifikácii alebo podmienkam tejto zmluvy,
alebo ak má právne vady.
Zhotoviteľ zodpovedá za vady plnenia, ktoré má plnenie v čase jeho prevzatia či poskytnutia a tiež za
vady vzniknuté po prevzatí či poskytnutí plnenia, ak boli spôsobené porušením povinností Zhotoviteľa.
Objednávateľ je povinný plnenie prezrieť a skontrolovať v rámci preberacieho konania. Objednávateľ je
povinný oznámiť Zhotoviteľovi vady (podľa toho, k čomu dôjde skôr):
a) bez zbytočného odkladu po tom, čo ich zistí;
b) bez zbytočného odkladu po tom, čo ich mal zistiť pri vynaložení odbornej starostlivosti pri
prehliadke a kontrole plnenia;
c) bez zbytočného odkladu po tom, čo mohli byť zistené neskôr pri vynaložení odbornej starostlivosti
Objednávateľa;
d) najneskôr do dvoch mesiacov.
V prípade ak je vykonaním diela s vadami porušená táto zmluva podstatným spôsobom, Objednávateľ je
oprávnený:
a) požadovať odstránenie vád plnenia dodaním náhradného plnenia za vadné plnenie, okrem ak
plnenie vzhľadom na jeho povahu nemožno vrátiť alebo odovzdať Zhotoviteľovi alebo ak od
Zhotoviteľa nemožno spravodlivo žiadať prevzatie plnenia späť s ohľadom na rozsah jeho
používania pred zistením vady;
b) požadovať dodanie chýbajúcej časti, ak vada spočíva v neúplnosti plnenia;
c) požadovať odstránenie právnych vád plnenia;
d) požadovať bezplatné odstránenie vád plnenia opravou plnenia v primeranej dobe stanovenej
Objednávateľom, ak sú vady odstrániteľné. Ak sa však ukáže, že vady plnenia sú neopraviteľné
alebo že s ich opravou by boli podľa posúdenia Zhotoviteľa spojené neprimerané náklady, môže
Objednávateľ požadovať náhradné plnenie alebo primeranú zľavu z ceny za plnenie. Ak Zhotoviteľ
neodstráni vady plnenia v primeranej dodatočnej lehote stanovenej Objednávateľom, alebo ak
Strana 3 z 6 Zmluvy č. WGF18010

5.

6.

7.

8.

9.

10.
11.
12.

1.
2.

3.

4.

5.
6.
7.

8.

odoprie vadu odstrániť pred jej uplynutím, môže Objednávateľ odstúpiť od tejto zmluvy alebo
požadovať primeranú zľavu z ceny za plnenie;
e) požadovať primeranú zľavu z ceny za plnenie;
f) odstúpiť od tejto zmluvy.
V prípade ak je vykonaním diela s vadami porušená táto zmluva nepodstatným spôsobom, Objednávateľ
je oprávnený žiadať dodanie chýbajúceho plnenia a odstránenie ostatných vád plnenia v primeranej
lehote stanovenej Objednávateľom. Ak Zhotoviteľ vady plnenia v lehote podľa predošlej vety neodstráni,
môže Objednávateľ uplatniť nárok na primeranú zľavu z ceny za plnenie alebo od tejto zmluvy odstúpiť.
Právo voľby medzi nárokmi ustanovenými v bode 4 a 5 tohto článku patrí Objednávateľovi. Objednávateľ
je povinný oznámiť voľbu nároku Zhotoviteľovi spravidla spolu s oznámením vady, inak bez zbytočného
odkladu po oznámení vady plnenia Zhotoviteľovi.
V prípade omeškania Zhotoviteľa s odstránením vady plnenia v lehote určenej Objednávateľom v
prípadoch podľa bodu 4 písm. a), d) alebo ak je zrejmé, že Zhotoviteľ nie je schopný vady plnenia riadne
odstrániť v určenej lehote, je Objednávateľ, ak od tejto zmluvy neodstúpi, oprávnený popri nároku na
poskytnutie primeranej zľavy z ceny tiež odstrániť vady sám alebo prostredníctvom tretej osoby na
náklady Zhotoviteľa, pričom o tejto skutočnosti je Objednávateľ povinný Zhotoviteľa bezodkladne
písomne informovať.
Zhotoviteľ je povinný začať s odstraňovaním vád bez zbytočného odkladu od uplatnenia nároku na
odstránenie vád plnenia a vadu odstrániť v primeranej lehote určenej Objednávateľom, spravidla nie
dlhšej ako 30 dní. V prípade ak Zhotoviteľ neodstráni vady plnenia v lehote určenej Objednávateľom,
považuje sa takéto porušenie za podstatné porušenie tejto zmluvy a Objednávateľ je oprávnený od tejto
zmluvy odstúpiť.
Ak Objednávateľ požaduje v súlade s bodom 4 a 5 zľavu z ceny, táto sa určí ako rozdiel medzi hodnotou,
ktorú by malo plnenie bez vád, a hodnotou, ktorú má plnenie vykonané s vadami v čase, kedy plnenie
malo byť poskytnuté.
Zhotoviteľ je povinný po odstránení vady vyzvať Objednávateľa na skontrolovanie a potvrdenie splnenia
povinnosti odstrániť vadu plnenia.
Náklady na odstránenie vád plnenia ako aj preukázateľné náklady Objednávateľa na uplatnenie nárokov
z vád Plnenia, znáša Zhotoviteľ.
Uplatnením nárokov z vád plnenia nie je dotknutý nárok Objednávateľa na zaplatenie zmluvnej pokuty,
náhradu škody alebo iného nároku, ktorý Objednávateľovi v dôsledku vád plnenia vznikol.

7. Práva a povinnosti zmluvných strán
Objednávateľ poskytne Zhotoviteľovi všetky potrebné podklady pre vyhotovenie predmetu zmluvy aj
s aktívnou spoluprácou počas vykonávania vstupného auditu a rizikovej analýzy.
Objednávateľ sa zaväzuje k riadnej a bezodkladnej súčinnosti so Zhotoviteľom pre potreby plnenia
predmetu tejto zmluvy a to v potrebnom rozsahu. Pre účel školenia v zmysle čl. 2 bod 1 písm. h) je
Zhotoviteľ povinný zorganizovať všetky oprávnené osoby a poskytnúť primerané technické prostriedky
a priestory. Školenie oprávnených osôb by malo byť vykonávané v pravidelných intervaloch minimálne
raz ročne.
Objednávateľ zabezpečí účasť osoby oprávnenej k ďalšiemu konaniu podľa tejto zmluvy, najmä
k preberaniu predmetu zmluvy. Objednávateľ je povinný riadne zhotovený predmet zmluvy riadne
prevziať a písomne potvrdiť jeho prevzatie.
Ak Zhotoviteľ zistí, že časové alebo obsahové plnenie zmluvy je ohrozené, je povinný o tom ihneď
informovať Objednávateľa spolu s uvedením návrhu nového termínu ukončenia diela alebo návrhu
zmeny jeho obsahu.
Zhotoviteľ je povinný vykonať dielo na svoje náklady a na svoje nebezpečenstvo v dojednanom čase.
Zhotoviteľ je povinný pri plnení predmetu tejto zmluvy postupovať s odbornou starostlivosťou a v súlade
so všetkými príslušnými právnymi predpismi tak, aby sa dosiahol výsledok činnosti určený v zmluve.
Výsledok činnosti, ktorá je predmetom diela podľa tejto zmluvy nie je Zhotoviteľ oprávnený poskytnúť
akejkoľvek inej osobe než Objednávateľovi. Túto povinnosť Zhotoviteľ nemá len v prípade, že ho od nej
oslobodí súd alebo iný orgán štátnej či verejnej moci.
Zhotoviteľ má právo dočasne prerušiť plnenie predmetu tejto zmluvy v prípadoch neplnenia si
zmluvných povinností zo strany Objednávateľa. Zhotoviteľ je povinný v plnení predmetu zmluvy
Strana 4 z 6 Zmluvy č. WGF18010

pokračovať po odpadnutí prekážky na strane Objednávateľa.

1.

2.

3.

1.
2.
3.

4.

5.

6.
7.

8. Ukončenie zmluvy
Táto zmluva môže zaniknúť, okrem riadneho splnenia všetkých práv a povinností zmluvných strán z nej
vyplývajúcich, na základe:
a) písomnej dohody zmluvných strán;
b) písomnej výpovede v 2-mesačnej výpovednej lehote bez udania dôvodu, pričom výpovedná lehota
začína plynúť prvým dňom mesiaca, nasledujúceho po mesiaci v ktorom bude výpoveď doručená
druhej zmluvnej strane;
c) odstúpenia od tejto zmluvy ktoroukoľvek zmluvnou stranou (viď bod 2 a 3 tohto článku).
Zhotoviteľ je oprávnený odstúpiť od zmluvy, ak je Objednávateľ s plnením podľa bodu 7.1 v omeškaní o
viac ako 30 dní oproti dohodnutému termínu, alebo podstatne porušuje povinnosti vyplývajúce zo
zmluvy a k náprave nedôjde ani po uplynutí primeranej dodatočnej lehoty, ktorú je Zhotoviteľ povinný
Objednávateľovi poskytnúť v písomnom upozornení.
Objednávateľ je oprávnený odstúpiť od zmluvy, ak:
a) je Zhotoviteľ v omeškaní s riadnym vykonaním a odovzdaním predmetu zmluvy viac ako 30 dní;
b) podstatne porušuje povinnosti vyplývajúce zo zmluvy a k náprave nedôjde ani po uplynutí
primeranej dodatočnej lehoty, ktorú je Objednávateľ povinný Zhotoviteľovi poskytnúť v písomnom
upozornení;
c) podľa čl. 6 bod 4 písm. f) tejto zmluvy;
d) podľa čl. 6 bod 5 tejto zmluvy.

9. Záverečné ustanovenia
Táto zmluva sa uzatvára na dobu určitú – do 31.12.2019.
Vzťahy medzi zmluvnými stranami neupravené touto zmluvou sa riadia príslušnými ustanoveniami
Obchodného zákonníka a ostatnými právnymi predpismi.
Akékoľvek zmeny a doplnenia tejto zmluvy môžu byť vykonané písomným dodatkom k tejto zmluve
po vzájomnej dohode a podpísané oprávnenými osobami zmluvných strán za predpokladu, že
uzatvorenie dodatku nie je v rozpore so všeobecne záväznými právnymi predpismi, najmä zákonom
o verejnom obstarávaní v platnom znení.
Táto zmluva je platná dňom jej podpísania poslednou zmluvnou stranou. Táto zmluva je
povinne zverejňovanou zmluvou v zmysle § 5a zákona č. 211/2000 Z.z. o slobodnom prístupe
k informáciám a o zmene a doplnení niektorých zákonov (zákon o slobode informácií) v platnom znení.
Zmluvné strany berú na vedomie a súhlasia s tým, že táto zmluva vrátane všetkých jej súčastí a príloh
bude zverejnená v Centrálnom registri zmlúv (ďalej len „register“). Register je verejný zoznam povinne
zverejňovaných zmlúv, ktorý vedie Úrad vlády Slovenskej republiky v elektronickej podobe. Zverejnenie
zmluvy v registri sa nepovažuje za porušenie ani za ohrozenie obchodného tajomstva a informácie
označené v tejto rámcovej dohode ako dôverné v zmysle § 271 ods. 1 Obchodného zákonníka sa
nepovažujú za dôverné informácie. Táto zmluva je účinná dňom nasledujúcim po dni jej zverejnenia
v registri.
Neplatnosť alebo neúčinnosť niektorého z ustanovení tejto zmluvy nemá za následok neplatnosť alebo
neúčinnosť jej ostatných ustanovení. Zmluvné strany sa zaväzujú v takom prípade nahradiť neplatné
alebo neúčinné ustanovenie novým, ktoré bude najbližšie pôvodnému zámeru alebo úmyslu zmluvných
strán. Ustanovenia, ktoré sú ovplyvnené ustanoveniami, ktoré sa stali neplatnými či neúčinnými, treba
vykladať tak, aby bol zachovaný pôvodný zmysel a účel dotknutých ustanovení, ak zmluva neustanovuje
inak.
Táto zmluva je vyhotovená v 3 rovnopisoch s platnosťou originálu, z ktorých Objednávateľ dostane dva
rovnopisy a Zhotoviteľ jeden rovnopis.
Zmluvné strany vyhlasujú, že zmluvu uzavreli slobodne a vážne, nie v tiesni a nápadne nevýhodných
podmienok alebo v omyle, jej obsahu porozumeli a na znak svojho súhlasu s jej znením ju potvrdzujú
podpismi oprávnených zástupcov.

Strana 5 z 6 Zmluvy č. WGF18010

V Banskej Bystrici, dňa ...........................

V Banskej Bystrici, dňa ................................

Zhotoviteľ: wanet s.r.o.

Objednávateľ:
Detská fakultná
Banská Bystrica

......................................................
Ing. Miroslav Maliniak, konateľ

nemocnica

s poliklinikou

...........................................................................
Ing. Marianna Hoghová,
člen štatutárneho orgánu - generálny riaditeľ

............................................................................
Ing. Juraj Gallo,
člen štatutárneho orgánu – ekonomický riaditeľ

Strana 6 z 6 Zmluvy č. WGF18010

