Servisná zmluva na zabezpečenie servisnej podpory informačného systému AGIS

Servisná zmluva č. 38/2016/110
na zabezpečenie servisnej podpory informačného systému AGIS
(ďalej len „Zmluva“)
uzavretá podľa § 269 ods. 2 zákona č. 513/1991 Zb. Obchodného zákonníka v znení neskorších
predpisov
1. Zmluvné strany
1.1. Objednávateľ:
Názov:
Sídlo:
IČO:
Bankové spojenie:
IBAN:
Štatutárny zástupca:
Rozpočtová organizácia:
Poverený zamestnanec na
rokovanie vo veciach Zmluvy:

Pôdohospodárska platobná agentúra
Dobrovičova č. 12, 815 26 Bratislava
307 94 323
Štátna pokladnica Bratislava
SK32 8180 0000 0070 0011 6152
Ing. Juraj Kožuch, PhD.
generálny riaditeľ
zriadená zákonom č. 473/2003 Z. z. v znení neskorších predpisov, s
pôsobnosťou podľa zákona č. 543/2007 Z. z. v znení neskorších predpisov
Riaditeľ sekcie informačných technológií v spolupráci s vecne príslušnými vedúcimi
zamestnancami, podľa pôsobnosti uvedenej v Organizačnom poriadku PPA.

(ďalej len „Objednávateľ“)
a
1.2. Dodávateľ:
Obchodné meno:
sídlo:

Lazar Consulting, s.r.o.
Klariská 10, 811 03 Bratislava

V mene ktorého koná:

RNDr. Maroš Lazár, konateľ

IČO:
IČ DPH:

35 740 175
SK2020270593

bankové spojenie:
IBAN: 1672895251
BIC (SWIFT):

Tatra banka, a.s.

spoločnosť zapísaná v:
Poverení zamestnanci na
rokovanie vo veciach Zmluvy
a zodpovední za jednotlivé
oblasti jej plnenia:

Obchodnom registri Okresného súdu Bratislava I, Odd.: Sro, Vložka č. 16688/B

TATRSKBX

RNDr. Maroš Lazár, tel.: 0905 466 066, e-mail lazar@lacon.sk

(ďalej len „Dodávateľ“)
(Objednávateľ a Dodávateľ ďalej spolu ako „Zmluvné strany“)

Strana 1 / 23

2. Preambula
A.

B.

C.

Dodávateľ ako zhotoviteľ sa podieľal na vytvorení a dodaní počítačového programu Agrárny informačný
systém (ďalej len „AGIS“) pre objednávateľa na základe (i) Zmluvy o dielo č. IPA/LC/2003/1, zo dňa
29.12.2003, uzatvorenej medzi Intervenčnou poľnohospodárskou agentúrou SR a firmou Lazar Consulting,
s.r.o., (ii) Zmluvy o vytvorení počítačového programu "Migrácia systému AGIS SOT a AGIS ŠP do prostredia
ORACLE verzia 11g a Vytvorenie rozhrania na odosielanie predpisov platieb a pohľadávok z AGIS SOT a
AGIS ŠP do IES PPA a Dodávka úprav systému AGIS SOT a AGIS ŠP pre rok 2011 a 2012 podľa aktuálnych
podmienok a zmien legislatívy" a (iii) Zmluvy o dielo č . 9/2013 na dodávku zmien, úprav a rozvoja vybraných
funkcionalít aplikačného programového vybavenia systému IACS a systému AGIS.
Dodávateľ je výhradným nositeľom práva poskytovať servisnú podporu (servisné služby) vrátane realizácií
nových požiadaviek na zabezpečenie funkčnosti v súlade s platnou legislatívou počítačového programu
Agrárny informačný systém pre administráciu podpôr v poľnohospodárstve (ďalej len „AGIS“) pre
objednávateľa na základe Poverenia pre vykonávateľa autorských práv k systému AGIS na PPA Bratislava
č.A05SK zo dňa 30.4.2016 od nositeľa majetkových autorských práv k AGIS spoločnosti VUSTE-APIS, s.r.o.,
so sídlom Velflíkova 4, 160 75 Praha 6, Česká republika, IČ: 481 08 219, zapísaná v Obchodnom registri
Mestského súdu v Prahe, Oddiel: C, Vložka 15851.
S ohľadom na (i), (ii) technické dôvody a (B) výhradné práva Dodávateľa na vykonávanie servisnej podpory
pre Objednávateľa k AGIS, v danom prípade neexistuje hospodárska súťaž ani žiadna primeraná alternatíva
s tým, že táto skutočnosť nie je výsledkom umelého zúženia parametrov verejného obstarávania. Vzhľadom
na uvedené sú naplnené podmienky na zadanie zákazky Dodávateľovi priamym rokovacím konaním podľa §
81 písm. b) bodov 2 a 3 zákona č. 343/2015 Z. z. o verejnom obstarávaní a o zmene a doplnení niektorých
zákonov, v znení neskorších predpisov. Dodávateľ je povinný Objednávateľovi preukázať poverenie pre
vykonávateľa autorských práv k systému AGIS ku dňu uzatvorenia tejto Zmluvy. Platnosť tohto poverenia bude
trvať počas platnosti tejto Zmluvy a bude tvoriť jej Prílohu č. 2.

3. Výklad pojmov a skratiek použitých v Zmluve
„Aplikácia“ – Pod pojmom „Aplikácia“ sa rozumie:
a) počítačový program IACS, ktorý je vytvorený a dodaný na základe a za podmienok dohodnutých v Zmluve
o dielo IACS a v Zmluve o vytvorení počítačového programu IACS a
b) počítačový program AGIS, ktorý spoločnosť Lazar Consulting, s.r.o. (IČO: 35 740 175) dodala
Objednávateľovi na základe
(i) Zmluvy o dielo č. IPA/LC/2003/1 uzavretej medzi Intervenčnou poľnohospodárskou agentúrou SR a
spoločnosťou Lazar Consulting, s.r.o. zo dňa 29.12.2003 v znení Dodatku č. 1 z 2.01.2007 (ďalej len
„Zmluva o dielo AGIS“),
(ii) Zmluvy o vytvorení počítačového programu Migrácia systému AGIS SOT a AGIS ŠP do prostredia
ORACLE verzia 11g a o vytvorení rozhrania na odosielanie predpisov platieb a pohľadávok z AGIS SOT
a AGIS ŠP do IES PPA (SAP) a o dodávke úprav systému AGIS SOT a AGIS ŠP pre rok 2011 a 2012
podľa aktuálnych podmienok a zmien legislatívy uzavretej medzi Objednávateľom a spoločnosťou Lazar
Consulting, s.r.o. dňa 30.01.2012 (ďalej len „Zmluva o vytvorení počítačového programu AGIS“) a
c) modifikácia a vývoj počítačového programu AGIS na základe:
(i) Zmluvy o dielo č. 9/2013 na dodávku zmien, úprav a rozvoja vybraných funkcionalít aplikačného
programového vybavenia systému IACS a systému AGIS
(ii) Servisnej zmluvy č. 12/2012 na zabezpečenie servisnej podpory informačných systémov IACS a AGIS
d) prípadný upgrade počítačového programu AGIS.
„Verzia Aplikácie“ – Pre účely Zmluvy sa pod Verziou Aplikácie rozumie podstatná zmena štruktúry dátového
modelu alebo zásadná zmena funkčnosti Aplikácie a označuje sa číslom pred deliacou bodkou používanou v
označovaní verzií informačných systémov IACS a AGIS.
„Systém“ – Pre účely Zmluvy je pod pojmom Systém potrebné chápať Aplikáciu vytvorenú Dodávateľom, operačný
systém a SW ORACLE, na ktorých je prevádzkovaná Aplikácia.
„Systémový integrátor“ – Touto Zmluvou je Dodávateľ pre Objednávateľa definovaný ako jeho Systémový
integrátor, t. j. subjekt, ktorý zodpovedá za riadnu a komplexnú integráciu ním dodaného Systému. Podieľa sa na
zabezpečení spoločného a jednotného postupu dodávateľských subjektov (tretích strán), ktoré sa priamo alebo
sprostredkovane podieľajú na riadnom fungovaní informačných systémov Objednávateľa. Objednávateľ sa touto
Zmluvou zaväzuje, že túto skutočnosť písomne oznámi ostatným svojim dodávateľom v oblasti informatiky.
Rozsah kompetencií Systémového integrátora je definovaný v Prílohe č. 1, Službe č. 6 Zmluvy.
„Subdodávateľ“ – Je tretia osoba, ktorú je Dodávateľ oprávnený použiť na plnenie predmetu Zmluvy, po
predchádzajúcom súhlase Objednávateľa.
„Incident“ – neplánované prerušenie funkčnosti Systému alebo zníženie jej kvality.
„Vada“ – nesprávna funkčnosť Systému vykazujúca chyby.
„Modul aplikácie“ – časť aplikácie (AGIS – MFR, AGIS-PRV, AGIS-SOT, AGIS-ŠP)
Strana 2 / 23

Servisná zmluva na zabezpečenie servisnej podpory informačného systému AGIS
„MFR“ - modul finančného riadenia
„Projekt“ pod pojem Projekt spadajú všetky činnosti zmluvných strán, ktoré smerujú k plnenie predmetu zmluvy a
ktoré sú zmluvnými stranami riadené
„PRV“ - Program rozvoja vidieka
„SOT“ - Spoločné organizácie trhu
„ŠP“ – štátna pomoc
„Pracovníci Dodávateľa“ – Sú pracovníci určení Dodávateľom na plnenie predmetu Zmluvy. Zoznam pracovníkov
Dodávateľ písomne predloží Objednávateľovi v lehote do pätnástich dní od účinnosti tejto Zmluvy.
„Oprávnení zamestnanci Objednávateľa“ – Sú zamestnanci Objednávateľa určení Objednávateľom na
špecifikovanie a zadávanie incidentov a požiadaviek, využívanie jednotlivých Služieb, potvrdzovanie kontrolných
listov, verifikovanie preberacích (akceptačných) protokolov a poskytovanie potrebnej súčinnosti Dodávateľovi na
plnenie jeho zmluvných povinností vyplývajúcich mu zo Zmluvy. Zoznam týchto zamestnancov Objednávateľa
Objednávateľ písomne predloží Dodávateľovi v lehote do pätnástich dní od účinnosti tejto Zmluvy.
„Služba“ – je súbor činností, ktoré sú bližšie popísané v Prílohe č. 1 Zmluvy.
„Riadiaci výbor“ – rozumie sa výbor, ktorého členovia sú nominovaní každou zmluvnou stranou a do ktorého
pôsobnosti patrí vykonávanie zásadných činností v rámci zabezpečovania Servisnej zmluvy ; štruktúra a
pôsobnosť Riadiaceho výboru sú detailne špecifikované v článku 11 Zmluvy;
4. Predmet Zmluvy
4.1.

4.2.

4.3.

Servisné služby vrátane realizácií nových požiadaviek na zabezpečenie funkčnosti IS v súlade s platnou
legislatívou sa poskytujú pre aplikáciu AGIS, ktorej súčastí sú nasledujúce moduly:
- AGIS-MFR, Modul finančného riadenia (MFR) určený pre vstup platobných príkazov predložených
sekciou projektových podpôr a štátnej pomoci, sekciou priamych podpôr a sekciou organizácie trhu; pre
kontrolu a riadenie platieb, administráciu a započítavanie nezrovnalostí a vrátených finančných
prostriedkov, generovanie prehľadov pre spracovanie a kontrolu údajov x - tabuľky v rámci Programu
rozvoja vidieka a Európskeho poľnohospodárskeho záručného fondu a zabezpečuje prepojenie a prenos
účtovných informácií na Informačný systém účtovníctva fondov (ISUF)
- AGIS-PRV, určený na administráciu projektových podpor a administráciu vykazovania platieb v rámci
Programu rozvoja vidieka (PRV),
- AGIS-SOT, ktorý je určený na riadenie a administráciu trhových opatrení a obchodných mechanizmov
Spoločných organizácií trhu (SOT) v rámci činností Platobnej agentúry v poľnohospodárstve a na
administráciu a vykazovanie platieb v poľnohospodárskych komoditách SOT, ktoré sú financované v
rámci záručnej sekcie Európskeho poľnohospodárskeho orientačného a záručného fondu Európskej
komisie (EZOZF),
- AGIS-ŠP, určený na administráciu projektov a administráciu vykazovania platieb v rámci Štátnej pomoci
(ŠP),
- AGIS –Rozhranie AGIS-MFR a produkčnými systémy PPA, ktoré fungujú ako webové služby pre prenos
informácií o platbách medzi AGIS-MFR a systémy IACS, PRV, SOT, Sklady (intervencie) a ŠP,
- AGIS-ISUF, rozhranie medzi MFR a externým systémom ISUF (Informačný systém pre účtovníctva
fondov),
- AGIS –Sklady, ktorý zaisťuje pre AGIS SOT evidenciu skladových zásob pre modul Intervenčné
skladovanie.
Dodávateľ poskytne Objednávateľovi Služby, ktoré sú bližšie popísané v Prílohe č. 1 Zmluvy za účelom
zabezpečenia servisnej podpory Systému a Objednávateľ uhradí za ich vykonávanie Dodávateľovi cenu
podľa článku 7 tejto Zmluvy.
V prípade nesúladu (rozporu) medzi ustanoveniami pojednávajúcimi o spôsobe a pravidlách zabezpečenia
predmetu tejto Zmluvy a zmluvami uzatvorenými medzi Objednávateľom a Dodávateľom ako aj medzi
Objednávateľom a Subdodávateľmi pred dátumom podpisu tejto Zmluvy, majú ustanovenia tejto Zmluvy
prednosť pred ustanoveniami v tomto článku zmienených zmlúv.

5. Povinnosti Dodávateľa
5.1.
5.2.

5.3.

Dodávateľ sa zaväzuje poskytovať Služby podľa predmetu Zmluvy a dodržať lehoty, rozsah, kvalitu a
povinnosti stanovené v Zmluve.
Ak Dodávateľ pri poskytovaní Služby zistí, že Systém vykazuje bezpečnostné nedostatky, zaväzuje sa to
neodkladne oznámiť Objednávateľovi elektronicky (emailom na dotknutých Oprávnených zamestnancov
Objednávateľa, pri vážnom incidente okamžite po odhalení takéhoto incidentu) a bezodkladne odstrániť
zistené bezpečnostné nedostatky ak nie sú zapríčinené vadami tretích strán.
Dodávateľ sa zaväzuje zdokumentovať všetky vykonávané Služby na základe tejto Zmluvy podľa Prílohy č.
1 Zmluvy.
Strana 3 / 23

Servisná zmluva na zabezpečenie servisnej podpory informačného systému AGIS
5.4.

5.5.

5.6.
5.7.

5.8.

5.9.

5.10.

5.11.
5.12.

5.13.

5.14.

5.15.

5.16.

Dodávateľ sa zaväzuje na základe požiadavky Objednávateľa zaevidovanej v HelpDesk systéme
Dodávateľa prostredníctvom rozhrania medzi HelpDesk systémami Objednávateľa a Dodávateľa
poskytovať súčinnosť ostatným dodávateľom Objednávateľa v oblasti informatiky pri vykonávaní zmien v
Systéme, ako aj v ich systémoch, ktoré môžu mať vplyv na ostatné u Objednávateľa prevádzkované
informačné systémy.
Dodávateľ sa zaväzuje rešpektovať autorské práva k materiálom poskytnutým Objednávateľom a všetky
poskytnuté materiály vrátiť po použití späť Objednávateľovi, pokiaľ nebude dohodnuté inak. Dodávateľ a
Subdodávatelia majú právo vynášať údaje, materiály a zariadenia patriace Objednávateľovi z priestorov
Objednávateľa len na základe písomného súhlasu Oprávneného zamestnanca Objednávateľa. Dodávateľ a
Subdodávatelia nesmú vynášať údaje, materiály a zariadenia patriace Objednávateľovi zo svojho
technologického prostredia, priestorov do iných prostredí a priestorov patriacich tretím stranám bez
predchádzajúceho písomného súhlasu Objednávateľa.
Dodávateľ sa zaväzuje udržiavať vlastné vývojové prostredie identické s prostredím produkčnej prevádzky
Objednávateľa a odborne spôsobilý vývojový tím pracovníkov.
Dodávateľ sa zaväzuje na základe požiadavky Objednávateľa zaevidovanej v HelpDesk systéme
Dodávateľa prostredníctvom rozhrania medzi HelpDesk systémami Objednávateľa a Dodávateľa poskytovať
súčinnosť pri výkone kontroly/auditu/overovania u Odberateľa súvisiaceho s dodávanými službami.
Dodávateľ sa zaväzuje poskytnúť súčinnosť a realizovať odstránenie auditných zistení Systému na základe
požiadavky Objednávateľa zaevidovanej v HelpDesk systéme Dodávateľa prostredníctvom rozhrania medzi
HelpDesk systémami Objednávateľa a Dodávateľa.
Dodávateľ sa zaväzuje dodržiavať povinnosti vyplývajúce zo zákona č. 122/2013 Z. z. o ochrane osobných
údajov a o zmene a doplnení niektorých zákonov, v znení neskorších predpisov (ďalej len „zákon o ochrane
osobných údajov“). V prípade, ak Dodávateľ pri poskytovaní Služieb poruší niektorú z povinností podľa
zákona o ochrane osobných údajov a Úrad na ochranu osobných údajov SR z tohto dôvodu uloží
Objednávateľovi pokutu, Dodávateľ sa zaväzuje nahradiť Objednávateľovi škodu v podobe takto uloženej
a Objednávateľom zaplatenej pokuty.
Všetky informácie a osobné údaje o klientovi – žiadateľovi o podporu (meno, priezvisko, titul, bydlisko, rodné
číslo, identifikačné číslo organizácie, bankový účet/účty), budú vo vývojovom a v testovacom prostredí
Dodávateľa vedené len v anonymizovanej podobe. Dodávateľ nebude v rámci plnenia Zmluvy spracúvať
osobné údaje klientov – žiadateľov o podporu. Dodávateľ sa zaväzuje použiť akékoľvek údaje, ktoré mu
Objednávateľ poskytne alebo inak sprístupní v súvislosti s touto Zmluvou, len za účelom plnenia predmetu
Zmluvy.
Dodávateľ sa zaväzuje prenášať údaje definované v bode 5.10 do svojho prostredia už anonymizované.
Ak Dodávateľ použije Subdodávateľov na plnenie tejto Zmluvy, zodpovedá za ich činnosť ako by plnil
predmet Zmluvy sám. Zoznam Subdodávateľov Dodávateľ písomne predloží Objednávateľovi v lehote do
pätnástich dní od účinnosti tejto Zmluvy. V prípade, že práce subdodávateľa presahujú 15% z ceny diela,
musí byť uvedený v zmluve.
V prípade plánovanej zmeny v zozname Pracovníkov Dodávateľa je Dodávateľ povinný o tejto skutočnosti
informovať písomne Objednávateľa najneskôr päť pracovných dní pred touto zmenou, pričom je Dodávateľ
povinný predložiť Objednávateľovi aktualizovaný zoznam Pracovníkov Dodávateľa. Zmena voči
Objednávateľovi je účinná momentom, keď sa o tejto zmene Objednávateľ dozvedel.
Dodávateľ sa zaväzuje, že bezodkladne písomne oznámi Objednávateľovi, ak bude na neho vyhlásený
konkurz, bude povolená reštrukturalizácia, alebo vstúpi do likvidácie. Objednávateľ má z tohto dôvodu právo
písomne odstúpiť od tejto Zmluvy. Doručenie odstúpenia Objednávateľa sa spravuje ustanovením bodu
14.8. tejto Zmluvy.
Dodávateľ sa zaväzuje, že strpí výkon kontroly/auditu/overovania súvisiaceho s dodávanými Službami
počas účinnosti tejto Zmluvy zo strany oprávnených osôb (ďalej aj ako „Kontrola oprávnenými osobami“).
Oprávnené osoby na výkon kontroly/auditu/overovania sú najmä:

Poskytovateľ podpory/príspevku, (PPA a MPRV SR) a ním poverené osoby,

Najvyšší kontrolný úrad SR, Úrad vládneho auditu,

Certifikačný orgán a ním poverené osoby,

Splnomocnení zástupcovia Európskej Komisie a Európskeho dvora audítorov.
Objednávateľ sa zaväzuje minimálne jeden mesiac pred výkonom kontroly/auditu/overovania súvisiaceho
s dodávanými Službami informovať Dodávateľa o zámere vykonať kontrolu/audit/overovanie s uvedením
termínu a miesta Kontroly oprávnenými osobami, jej obsahu, formy a predpokladaného rozsahu súčinnosti
požadovanej zo strany Dodávateľa. Pokiaľ Objednávateľ z objektívnych príčin nemôže dodržať dojednanú
lehotu na oznámenie Kontroly oprávnenými osobami, zaväzuje sa informovať Dodávateľa o tejto kontrole
v rozsahu podľa predchádzajúcej vety bezodkladne potom, ako sa o zámere vykonať Kontrolu oprávnenými
osobami dozvie.
Dodávateľ sa zaväzuje po zadaní požiadavky na opravu Systému vždy vykonať analýzu dopadov na
jednotlivé časti Systému. Analýza dopadov musí obsahovať aj zhodnotenie možných rizík z hľadiska
Strana 4 / 23

Servisná zmluva na zabezpečenie servisnej podpory informačného systému AGIS
dôvernosti, dostupnosti a integrity dát. Táto analýza dopadov bude súčasťou funkčnej špecifikácie ku každej
požiadavke na opravu Systému.
5.17. Dodávateľ sa zaväzuje vykonávať opravy v Systéme tak, aby boli dodržané pravidlá podľa medzinárodných
štandardov ISO 27001 a ISO 27002, ktorými je viazaný Objednávateľ.
5.18. Dodávateľ sa v súčinnosti s Objednávateľom zaväzuje vytvoriť pre vecné plnenie Projektu zodpovedajúce
riadiace a organizačné štruktúry, najmä projektové tímy na úrovni modulov aplikácie AGIS, v ktorých budú
zástupcovia Dodávateľa (konzultanti a analytici) a Objednávateľa (garanti modulov). Tímy sa budú stretávať
pravidelne a Dodávateľ je povinný o ich činnosti pravidelne, najmenej 1x mesačne informovať formou
zápisov z ich činnosti povereného pracovníka Objednávateľa vo veciach tejto zmluvy.
6. Povinnosti Objednávateľa
6.1.

6.2.

6.3.

6.4.

6.5.

6.6.

Objednávateľ sa zaväzuje zaistiť podľa Zmluvy súčinnosť, ktorú je oprávnene možné považovať za obvyklú
a primeranú. Touto súčinnosťou sa rozumie najmä poskytovanie informácií v potrebnom rozsahu na
identifikáciu príčin neštandardného správania Systému, poskytovanie informácií potrebných na
zapracovanie opráv Systému a spolupráca pri testovaní zapracovaných opráv.
Objednávateľ sa zaväzuje zabezpečiť prístup Pracovníkom Dodávateľa k Systému v nevyhnutnom rozsahu
na vykonávanie Služieb v rozsahu predmetu Zmluvy na úrovni fyzickej (prístup do priestorov) ako aj logickej
(prístup k databázam a informačným systémom). Bližšia špecifikácia nevyhnutného rozsahu prístupu je
uvedená v popise poskytovaných Služieb v Prílohe č. 1 Zmluvy.
V prípade plánovanej zmeny v zozname Oprávnených zamestnancov Objednávateľa je Objednávateľ
povinný o tejto skutočnosti informovať písomne Dodávateľa bezodkladne po uskutočnenej zmene, pričom je
Objednávateľ povinný predložiť Dodávateľovi aktualizovaný zoznam Oprávnených zamestnancov
Objednávateľa. Zmena voči Dodávateľovi je účinná momentom, keď sa o tejto zmene dozvedel.
Objednávateľ sa zaväzuje všetky vady/incidenty/požiadavky na čerpanie hodín služieb uvedených v Prílohe
č. 1 Zmluvy nahlasovať a evidovať v HelpDesk systéme Objednávateľa. Objednávateľ je povinný tieto
hlásenia poskytnúť Dodávateľovi prostredníctvom dohodnutého rozhrania do HelpDesk systému
Dodávateľa.
Objednávateľ prostredníctvom Oprávneného zamestnanca Objednávateľa e-mailom potvrdí svoj súhlas do
štyroch hodín v rámci pracovnej doby a do dvanástich hodín mimo pracovných hodím Objednávateľa s
výkonom Služby Pracovníkov Dodávateľa vyžadujúcou fyzický prístup (prístup do priestorov), alebo logický
prístup (prístup k databázam a informačným systémom) na základe písomnej alebo emailovej požiadavky
Dodávateľa. Dodávateľ zabezpečí realizáciu Služby až po doručení písomného súhlasu Objednávateľa
Dodávateľovi. Písomný súhlas môže mať formu listu, alebo emailu zaslaného príslušnému projektovému
manažérovi Dodávateľa.
V prípade havarijného stavu „Systém mimo prevádzky“ je Objednávateľ prostredníctvom Oprávneného
zamestnanca Objednávateľa povinný emailom alebo telefonicky potvrdiť svoj súhlas s fyzickým a/alebo
logickým prístupom na základe požiadavky Dodávateľa bez zbytočného odkladu. Prípadné oneskorenie
Dodávateľa s výkonom Služby spôsobené oneskorením písomného súhlasu Objednávateľa nie je a nemôže
byť vysvetľované ako porušenie reakčného času alebo času na odstránenie havarijného stavu a z tohto titulu
nevzniká Objednávateľovi nárok na uplatnenie akejkoľvek sankcie, zmluvnej pokuty alebo náhrady škody
voči Dodávateľovi.

7. Rozsah a cena poskytovaných Služieb
7.1.
7.2.

7.3.
7.4.

Dodávateľ v rámci Služieb č. 1 až 5 uvedených v Prílohe č.1 Zmluvy bude pre Objednávateľa realizovať
výkony v rozsahu v rozsahu 1040 hodín mesačne ocenené hodinovou sadzbou 73,50 EUR.
Dodávateľ v rámci Služieb č. 6 až 8 uvedených v Prílohe č.1 Zmluvy bude pre Objednávateľa realizovať
výkony ocenené hodinovou sadzbou 73,50 EUR. Zmluvný rozsah poskytovania týchto Služieb je 16 656
hodín na obdobie štyroch rokov. Dodávateľ bude mesačne fakturovať čiastku, ktorá je vypočítaná ako súčin
hodinovej sadzby a Služieb č. 6 až 8 podľa reálne odpracovaných hodín v danom mesiaci. Objednávateľ
môže Služby č. 6 až 8 čerpať nerovnomerne, na základe požiadavky, ale v jednom kalendárnom mesiaci
nemôže požadovať plnenie v rozsahu väčšom ako 2 000 hodín. V prípade, že Objednávateľ bude požadovať
pri poskytovaní Služieb mesačné čerpanie viac ako 2 000 hodín, musí zadať písomnú požiadavku minimálne
3 mesiace pred plánovaným čerpaním, ktorá následne podlieha súhlasu Dodávateľa.
Ceny v bodoch 7.1 a 7.2 sú uvedené bez dane z pridanej hodnoty, ktorá sa bude určovať podľa všeobecne
záväzných právnych predpisov v čase fakturácie.
Ak účinnosť Zmluvy nastane k inému termínu ako je prvý pracovný deň kalendárneho mesiaca, potom v
prvom a poslednom kalendárnom mesiaci trvania Zmluvy bude Dodávateľ fakturovať Objednávateľovi
alikvotnú časť mesačných odmien uvedených v bodoch 7.1 a 7.2 Zmluvy pripadajúcu na počet dní trvania
Zmluvy v dotknutom kalendárnom mesiaci.
Strana 5 / 23

Servisná zmluva na zabezpečenie servisnej podpory informačného systému AGIS
7.5.
7.6.
7.7.

7.8.
7.9.

Dodávateľ vystaví mesačne faktúru pre Objednávateľa a to najneskôr do 10. dňa nasledujúceho mesiaca za
Služby poskytované Objednávateľovi v predchádzajúcom mesiaci.
Lehota splatnosti faktúr je do tridsiatich kalendárnych dní odo dňa ich doručenia Objednávateľovi.
Prílohu faktúry tvorí (i) výkaz vykonaných prác za Služby č. 1 až 5 jednotlivými Pracovníkmi Dodávateľa za
príslušný mesiac potvrdený podpisom osoby, ktorá práce vykonala a príslušného projektového manažéra
Dodávateľa (ii) akceptačné protokoly Služieb č. 6 až 8 potvrdené podpisom Oprávneným zamestnancom
Objednávateľa a príslušným projektovým manažérom Dodávateľa.
Všetky platby Objednávateľa v prospech Dodávateľa budú poukázané na bankový účet Dodávateľa ktorý je
uvedený v záhlaví Zmluvy.
Ak faktúra nebude obsahovať všetky náležitosti daňového dokladu alebo bude inak nesprávne vystavená,
Objednávateľ je oprávnený ju vrátiť Dodávateľovi do piatich pracovných dní od jej doručenia na doplnenie
alebo prepracovanie a nová lehota splatnosti začne plynúť dňom doručenia správne doplnenej alebo
prepracovanej faktúry Dodávateľom Objednávateľovi.

8. Miesto poskytovania Služieb
8.1.
8.2.

Miestom poskytovania Služieb je sídlo Objednávateľa – Dobrovičova 12, 815 26 Bratislava.
Poskytovanie Služieb je možné aj prostredníctvom zabezpečeného vzdialeného prístupu cez internet do
testovacieho a produkčného prostredia Objednávateľa v súlade s bodom 6.5 tejto Zmluvy.

9. Pravidlá riadenia informačnej bezpečnosti
9.1.

9.2.

9.3.
9.4.

9.5.

9.6.

9.7.

Dodávateľ sa zaväzuje postupovať v súlade s politikou informačnej bezpečnosti a ostatnou bezpečnostnou
dokumentáciou Objednávateľa v rozsahu, v ktorom s ňou Objednávateľ Dodávateľa vopred riadne
oboznámi. A to hlavne za účelom zabezpečenia informačnej bezpečnosti pri fyzickom aj logickom prístupe
k Systému, plánu obnovy IS a riadenia zmien IS. Dodávateľ sa tiež zaväzuje postupovať v súlade
s internými riadiacimi aktmi Objednávateľa pre riešenie a nahlasovanie incidentov a požiadaviek na opravu
IS PPA, a to v rozsahu, v ktorom s nimi Objednávateľ Dodávateľa vopred preukázateľne oboznámil. V rámci
vykonávania Služieb v zmysle predmetu Zmluvy sa jedná najmä o:
- opis každej činnosti, ktorá má byť Pracovníkom Dodávateľa sprístupnená a vykonávaná v rámci
Systému,
- dohodu o riadení prístupu a používaní jedinečných identifikátorov pre Pracovníkov Dodávateľa pri
vstupe do Systému,
- aktualizovanie a udržiavanie menného zoznamu Pracovníkov Dodávateľa autorizovaných pre
používanie Služieb Systému,
- právo Objednávateľa monitorovať prácu Pracovníkov Dodávateľa, vykonávanie auditu ich činnosti alebo
ponechanie vykonania takéhoto auditu tretej strane.
Dodávateľ sa zaväzuje vykonať všetky dostupné opatrenia na zabezpečenie toho, aby nemohlo dôjsť ku
strate dát, k poškodeniu zariadení, alebo k neočakávanému prerušeniu prevádzky v súvislosti so servisnými
prácami vykonávanými na Systéme. V prípade, že napriek preukázateľným opatreniam zo strany
Dodávateľa dôjde ku strate dát, k poškodeniu zariadení, alebo k neočakávanému prerušeniu prevádzky v
súvislosti s prácami na Systéme, Dodávateľ sa zaväzuje neodkladne o tom informovať manažéra pre
informačnú bezpečnosť Objednávateľa emailom aj telefonicky (prípadne SMS správou, ak je Objednávateľ
nedostupný) najneskôr však do jednej hodiny počas pracovnej doby Objednávateľa. Objednávateľ sa
zaväzuje Dodávateľovi bezodkladne emailom potvrdiť príjem emailu a SMS správy od Dodávateľa podľa
predchádzajúcej vety. V prípade havárie Systému, kedy Objednávateľ nemôže využívať Systém, sa
Dodávateľ zaväzuje vyvinúť maximálne úsilie, aby navrátil Systém do stavu pred neočakávaným prerušením
prevádzky.
Dodávateľ sa zaväzuje rešpektovať počas výkonu prác operatívne pokyny manažéra pre informačnú
bezpečnosť Objednávateľa a Oprávnených zamestnancov Objednávateľa.
Dodávateľ sa zaväzuje spracovať a kontinuálne udržiavať aktuálny zoznam Pracovníkov Dodávateľa.
Dodávateľ sa zaväzuje uschovať poučenie Pracovníkov Dodávateľa, na formulároch „Poučenie tretích
strán“, ktorý Objednávateľ poskytne Dodávateľovi do pätnástich dní od účinnosti tejto Zmluvy.
Objednávateľ sa zaväzuje poskytovať Dodávateľovi informácie o politike informačnej bezpečnosti a ostatnej
bezpečnostnej dokumentácii v rozsahu nevyhnutnom pre plnenie záväzkov Dodávateľa vyplývajúcich zo
Zmluvy.
Ak Dodávateľ požaduje výnimku z bezpečnostných požiadaviek Objednávateľa, je nutné, aby predložil
manažérovi pre informačnú bezpečnosť Objednávateľa žiadosť e-mailom s odôvodnením tejto výnimky.
Dodávateľ sa zaväzuje rešpektovať rozhodnutie Objednávateľa.
Dodávateľ sa zaväzuje nemeniť bezpečnostné a konfiguračné nastavenia Systému bez písomného súhlasu
manažéra pre informačnú bezpečnosť.
Strana 6 / 23

Servisná zmluva na zabezpečenie servisnej podpory informačného systému AGIS
9.8.

9.9.
9.10.

9.11.

9.12.

9.13.

Objednávateľ sa zaväzuje bez predchádzajúceho písomného súhlasu Dodávateľa nevykonávať zmeny
v konfiguráciách Systému a nezmeniť hardvérové vybavenie, na ktorom je nasadený Systém. Objednávateľ
sa ďalej zaväzuje dodržiavať Dodávateľom odporúčané hardvérové požiadavky. Všetky opravy vykonané
Objednávateľom na základe písomného súhlasu Dodávateľa podľa vyššie uvedeného sa Objednávateľ
zaväzuje zaznamenávať formou logov do vyhradeného adresára, ktorý bude sprístupnený Dodávateľovi.
Objednávateľ berie na vedomie, že v prípade nedodržania povinností uvedených v predchádzajúcich vetách
tohto bodu Zmluvy sa môže obmedziť funkčnosť Systému, resp. sa môžu vyskytnúť vady/incidenty Systému
a Dodávateľ v tomto prípade nezodpovedá za vady/incidenty Systému a za škodu spôsobenú porušením
povinností Objednávateľa.
Objednávateľ sa zaväzuje zabezpečiť technické, bezpečnostné a administratívne podmienky pre oddelenie
testovacieho a produktívneho prostredia Systému.
Dodávateľ sa zaväzuje zachovať mlčanlivosť o všetkých informáciách, ktoré mu budú sprístupnené v rámci
plnenia predmetu Zmluvy. Pracovníci Dodávateľa, prichádzajúci do styku s týmito informáciami, musia byť
poučení o povinnostiach ochrany údajov a záväzku mlčanlivosti o údajoch, s ktorými môžu prísť do styku
počas výkonu prác u Objednávateľa, ako aj o bezpečnostných požiadavkách vyplývajúcich zo Zmluvy a z
formuláru „Poučenie tretích strán“.
Dodávateľ je oprávnený použiť na plnenie predmetu Zmluvy Subdodávateľov. Ak Dodávateľ bude riešiť
realizáciu Služieb formou subdodávky, platia v plnom rozsahu pre tohto Subdodávateľa všetky povinnosti
vyplývajúce zo Zmluvy ako pre Dodávateľa a Dodávateľ zodpovedá za ich splnenie Objednávateľovi.
Pracovníci Dodávateľa môžu pripojiť nové zariadenia do siete Objednávateľa (napr. notebook) len po
predchádzajúcom súhlase manažéra pre informačnú bezpečnosť Objednávateľa, len na nevyhnutne
potrebnú dobu a s rešpektovaním prípadných obmedzení spojených so súhlasom (napr. antivírová kontrola)
a v súlade s formulárom „Poučenie tretích strán“. Pripojenie takéhoto zariadenia bude uvedené v kontrolnom
liste spolu s odôvodnením nutnosti pripojenia takéhoto zariadenia (v rozsahu názov terminálu, pridelená IP
adresa a MAC adresa).
Prípadné zistenia o bezpečnostných nedostatkoch Systému Objednávateľa, ako aj zistenia či podozrenia o
výskyte bezpečnostných incidentov, je povinný Dodávateľ bezodkladne ohlásiť e-mailom manažérovi pre
informačnú bezpečnosť najneskôr však do štyroch hodín po zistení nedostatku alebo bezpečnostného
incidentu Systému. Objednávateľ sa zaväzuje Dodávateľovi bezodkladne emailom potvrdiť príjem emailu od
Dodávateľa podľa predchádzajúcej vety.

10. Úroky z omeškania, zmluvné pokuty a sankcie
10.1. V prípade omeškania Objednávateľa so zaplatením faktúry je Dodávateľ oprávnený fakturovať
Objednávateľovi zmluvnú pokutu vo výške 0,05% z dlžnej sumy za každý deň omeškania až do zaplatenia
a Objednávateľ je takto vyfakturovanú zmluvnú pokutu povinný Dodávateľovi zaplatiť. Nárok na zmluvnú
pokutu Dodávateľa zaniká, ak si ju písomne neuplatní u Objednávateľa najneskôr do dvoch mesiacov po
mesiaci, v ktorom k porušeniu povinnosti Objednávateľa došlo.
10.2. V prípade, ak Dodávateľ poruší povinnosti:
- podľa bodov 5.2, 5.5, 5.6, 5.15, 9.2, 9.4, 9.7, 9.10 a 9.12 Zmluvy, je Objednávateľ oprávnený
Dodávateľovi fakturovať zmluvnú pokutu vo výške 150,00 EUR za každé porušenie maximálne v súhrne
do výšky 15 000,00 EUR mesačne,
- podľa bodov 5.10, 5.11, 5.12 Zmluvy, je Objednávateľ oprávnený Dodávateľovi fakturovať zmluvnú
pokutu vo výške 500,00 EUR za každé porušenie maximálne v súhrne do výšky 50 000,00 EUR
mesačne,
- podľa bodu 5.1 Zmluvy, je Objednávateľ oprávnený Dodávateľovi fakturovať zmluvnú pokutu, ktorej
výška je stanovená v prílohe č. 1 Zmluvy, pre jednotlivé Služby v nej definované, maximálne do výšky
15 000,00 EUR mesačne. Príloha č. 1 je neoddeliteľnou súčasťou tejto Zmluvy.
Nárok na zmluvnú pokutu Objednávateľa zaniká, ak si ju písomne neuplatní u Dodávateľa najneskôr do
dvoch mesiacov po mesiaci, v ktorom k porušeniu povinnosti Dodávateľa došlo.
10.3. Ceny v bode 10.2 sú uvedené bez dane z pridanej hodnoty, ktorá sa bude určovať podľa všeobecne
záväzných právnych predpisov v čase fakturácie pokuty.
10.4. Podkladom pre zaplatenie zmluvnej pokuty je faktúra vystavená Zmluvnou stranou s lehotou splatnosti
tridsiatich dní odo dňa jej doručenia druhej Zmluvnej strane. Zaplatením zmluvnej pokuty nie je dotknuté
právo poškodenej Zmluvnej strany na náhradu škody vo výške presahujúcej zaplatenú zmluvnú pokutu.
10.5. Objednávateľ má nárok na uplatnenie náhrady skutočnej škody preukázateľne spôsobenej Dodávateľom,
jeho nesprávnym postupom alebo jeho nečinnosťou, resp. nedodržaní lehôt, v plnej výške skutočne
spôsobenej škody.

Strana 7 / 23

Servisná zmluva na zabezpečenie servisnej podpory informačného systému AGIS
11. Riadiaci výbor
11.1. Pre účely organizácie poskytovania Služieb zmluvné strany do piatich pracovných dní od nadobudnutia
účinnosti Zmluvy vymenujú členov Riadiaceho výboru. Do pôsobnosti Riadiaceho výboru patrí najmä:
(1) organizačné riadenie a koordinácia procesu poskytovania Služieb;
(2) odsúhlasenie doplnenia alebo aktualizácie Špecifikácie, ak vznikne ich potreba z pozície Riadiaceho
výboru;
(3) rozhodovanie sporných momentov pri poskytovaní Služieb.
11.2. Riadiaci výbor sa skladá zo šiestich členov, z ktorých:
(1) traja členovia sú nominovaní Objednávateľom; a z nich jeden člen bude poverený funkciou predsedu
Riadiaceho výboru; a
(2) traja členovia sú nominovaní Dodávateľom.
Každá zmluvná strana uvedie mená, priezviska a kontaktné údaje osôb, ktorých poverila výkonom funkcie
člena Riadiaceho výboru. Objednávateľ uvedie, ktorého z členov ním nominovaných poveril funkciou
predsedu Riadiaceho výboru.
11.3. Zasadnutie Riadiaceho výboru môže iniciovať ktorýkoľvek člen Riadiaceho výboru s uvedením dôvodu, pre
ktorý žiada uskutočnenie zasadnutia Riadiaceho výboru. Zasadnutie Riadiaceho výboru sa uskutoční do
šiestich (6) pracovných dní odo dňa jeho zvolania iniciujúcim členom Riadiaceho výboru. Zasadnutie
Riadiaceho výboru sa zvoláva formou e-mailovej správy, ktorú zasiela člen Riadiaceho výboru, ktorý inicioval
zvolanie zasadnutia Riadiaceho výboru, ostatným členom Riadiaceho výboru. Zasadnutie Riadiaceho
výboru sa považuje za riadne zvolané, ak každý z ostatných členov potvrdzujúcou e-mailovou správou
vezme na vedomie zvolanie zasadnutia Riadiaceho výboru.
11.4. Riadiaci výbor je uznášaniaschopný, ak sú na zasadnutí Riadiaceho výboru prítomní aspoň dvaja členovia
Riadiaceho výboru za každú zmluvnú stranu, za stranu Objednávateľa musí byť však prítomný predseda
Riadiaceho výboru alebo nim poverená osoba s rozhodovacími právomocami predsedu Riadiaceho výboru.
Každý člen Riadiaceho výboru je oprávnený splnomocniť tretiu osobu, aby ho táto zastupovala na zasadnutí
Riadiaceho výboru a vykonávala hlasovacie práva. Riadiaci výbor prijíma rozhodnutia na svojom zasadnutí
nadpolovičnou väčšinou hlasov všetkých členov alebo nimi splnomocnených zástupcov. V prípade rovnosti
hlasov je hlas predsedu Riadiaceho výboru rozhodujúci. Rozhodnutie Riadiaceho výboru má pre zmluvné
strany záväzný charakter.
11.5. Riadiaci výbor prijíma rozhodnutia zo zasadnutia vo forme zápisnice. Pred tým, ako Riadiaci výbor pristúpi
k rokovaniu, poverí niektorého jej člena spísaním zápisnice zo zasadnutia Riadiaceho výboru.
Zapisovateľom nemôže byť predseda riadiaceho výboru. Zápisnicu v dvoch vyhotoveniach podpisujú všetci
členovia Riadiaceho výboru s učením, či hlasovali za prijatie rozhodnutia Riadiaceho výboru alebo proti
prijatiu tohto rozhodnutia. Každá zmluvná strana obdrží jedno vyhotovenie zápisnice.
12. Práva duševného vlastníctva
12.1. Objednávateľ je oprávnený používať Aplikáciu na základe licencií udelených v rámci jednotlivých zmlúv
vymedzených v tejto Zmluve.
12.2. V prípade, ak v rámci plnenia záväzkov z tejto Zmluvy vznikne duševnou tvorivou činnosťou Dodávateľa
dielo v zmysle zákona č. 185/2015 Autorský zákon, v znení neskorších predpisov, alebo ak bude
Objednávateľovi inak umožnené také dielo vytvorené Dodávateľom užívať, Dodávateľ udeľuje
Objednávateľovi s účinnosťou od momentu dodania takého diela súhlas na použitie diela (licenciu). Licencia
sa udeľuje ako nevýhradná, časovo, územne a vecne neobmedzená, a to na spôsob použitia diela v súlade
s účelom, na ktoré je určené, inak s účelom, na aký obvykle také dielo slúži. Objednávateľ je oprávnený
udeliť sublicenciu na použitie diela tretím osobám v jeho zriaďovacej alebo inej pôsobnosti, ako aj ďalším
subjektom, ktoré sú oprávnenými používateľmi Aplikácie. Iným subjektom je Objednávateľ oprávnený udeliť
sublicenciu s predchádzajúcim písomným súhlasom Dodávateľa; Objednávateľ však nie je oprávnený
postúpiť licenciu k dielu alebo udeliť sublicenciu na použitie diela tretej osobe, ktorá má rovnaký alebo
podobný predmet činnosti ako Dodávateľ. Objednávateľ nie je oprávnený, priamo ani prostredníctvom tretích
osôb, dielo akýmkoľvek spôsobom upravovať alebo meniť a je povinný zdržať sa akýchkoľvek zásahov do
diela, s výnimkou zásahov, ktoré v zmysle kogentných ustanovení aplikovateľných právnych predpisov
nemožno vylúčiť. Licencia sa udeľuje ako odplatná, pričom cena za licenciu je zahrnutá v cene Služieb podľa
tejto Zmluvy.
12.3. V prípade, ak tvorivou duševnou činnosťou Dodávateľa a Objednávateľa vznikne dielo spoluautorov
v zmysle § 15 ods. 1 zákona č. 185/2015 Autorský zákon, v znení neskorších predpisov, zmluvné strany sa
dohodli, že budú postupovať v zmysle bodu 12.5. tejto Zmluvy.
12.4. Pokiaľ činnosťou Dodávateľa a Objednávateľa vznikne spoločné dielo v zmysle § 92 ods. 1 zákona č.
185/2015 Autorský zákon, v znení neskorších predpisov, zmluvné strany vyhlasujú a potvrdzujú, že toto
Strana 8 / 23

Servisná zmluva na zabezpečenie servisnej podpory informačného systému AGIS
spoločné dielo bolo vytvorené na podnet Objednávateľa a pod vedením Dodávateľa, zmluvné strany sa
dohodli, že budú postupovať v zmysle bodu 12.5. tejto Zmluvy.
12.5. Pre vylúčenie akýchkoľvek pochybností zmluvné strany týmto vyhlasujú, že spoločné práva k dielam
špecifikovaným v bodoch 12.3. a 12.4. tejto Zmluvy budú vykonávať spoločne a nerozdielne.
13. Platnosť a účinnosť Zmluvy
13.1. Táto Zmluva nadobúda platnosť dňom podpísania obidvomi Zmluvnými stranami.
13.2. Zmluva nadobudne účinnosť v zmysle § 47a ods. 1 Občianskeho zákonníka.
13.3. Táto Zmluva je povinne zverejňovaná podľa § 5a zákona č. 211/2000 Z. z. o slobodnom prístupe k
informáciám a o zmene a doplnení niektorých zákonov (zákon o slobode informácií) v znení neskorších
predpisov.
13.4. Zmluvné strany berú na vedomie, že v prípade nezverejnenia Zmluvy do troch mesiacov od jej podpisu
oboma Zmluvnými stranami platí v zmysle ustanovenia § 47a ods. 4 Občianskeho zákonníka, že k uzavretiu
Zmluvy nedošlo.
13.5. Zmluva sa uzatvára na dobu určitú štyridsaťosem mesiacov odo dňa jej účinnosti.
14. Ďalšie dojednania
14.1. Každá zo Zmluvných strán sa druhej Zmluvnej strane v rámci realizácie tejto Zmluvy zaväzuje, že (i) všetky
údaje, dáta, dokumenty, podklady alebo akékoľvek iné informácie (vrátane všetkých súborov, kópií
dokumentov a poznámok), zaznamenané či už v písomnej, v elektronickej alebo v akejkoľvek inej zmyslami
vnímateľnej podobe jej odovzdané, poskytnuté, sprístupnené alebo akýmkoľvek iným spôsobom ňou
získané od druhej Zmluvnej strany alebo jej Subdodávateľov alebo tretích strán podieľajúcich sa na plnení
Zmluvy (ďalej len „Dôverné informácie“) bude udržiavať v tajnosti a zachovávať o nich mlčanlivosť, bude ich
chrániť pred zneužitím, poškodením, zničením, znehodnotením, stratou a odcudzením, nevyzradí ich,
nesprístupní ich, nezverejní ich, nebude ich šíriť, nebude ich používať inak ako na plnenie tejto Zmluvy
nebude používať v rozpore s týmto vyhlásením a ani žiadne z Dôverných informácií neodovzdá ani
neposkytne žiadnej inej fyzickej ani právnickej osobe, a to počas ani po ukončení Zmluvy, (ii) zabezpečí
riadne a včasné utajenie a zachovávanie mlčanlivosti o Dôverných informáciách aj u svojich zamestnancov,
štatutárnych orgánov, členov štatutárnych orgánov, dozorných orgánov, členov dozorných orgánov,
zástupcov, splnomocnencov, Subdodávateľov ako i iných tretích osôb, (iii) v prípade nedodržania
ktoréhokoľvek z vyhlásení urobených alebo porušenia ktorejkoľvek povinnosti alebo záväzku uvedených v
tomto článku Zmluvy nahradí každá zo Zmluvných strán druhej Zmluvnej strane podľa § 373 a nasl.
Obchodného zákonníka akúkoľvek a všetku škodu, ktorá jej nedodržaním alebo porušením týchto vyhlásení,
povinností alebo záväzkov vznikla.
14.2. Objednávateľ je v omeškaní s poskytnutím súčinnosti v prípadoch, ak Objednávateľ, alebo organizácia v
jeho priamej riadiacej pôsobnosti, alebo iný orgán štátnej správy ako aj tretia strana, ktorá je v zmluvnom
vzťahu s Objednávateľom, neposkytne pre potreby realizácie Zmluvy údaje podľa pokynov Dodávateľa a
požadovanú súčinnosť riadne a včas. Lehoty plnenia sa predlžujú o dobu, po ktorú je Objednávateľ v
omeškaní s poskytnutím súčinnosti podľa predchádzajúcej vety.
14.3. Pri omeškaní dlhšom ako pätnásť dní každej zo Zmluvných strán má druhá Zmluvná strana právo prerušiť
poskytovanie svojho plnenia až do dňa, v ktorý bude také omeškanie ukončené. Prerušenie plnenia Zmluvná
strana písomne oznámi druhej Zmluvnej strane a o dobu prerušenia sa predlžujú všetky lehoty jej plnenia
dohodnuté v Zmluve. Dojednaním podľa tohto bodu nie je dotknutá povinnosť Objednávateľa uhradiť
Dodávateľovi faktúry za poskytnuté Služby v dojednanej lehote splatnosti.
14.4. Žiadna zo Zmluvných strán nebude zodpovedná za omeškanie svojho plnenia z tejto Zmluvy, a ustanovenia,
ktoré stanovujú dôsledky takého omeškania sa nepoužijú, ak je také omeškanie spôsobené okolnosťami, (i)
ktoré táto Zmluvná strana nemohla ovplyvniť, (ii) vylučujúcimi zodpovednosť v zmysle § 374 Obchodného
zákonníka, a to ani ak také okolnosti nastali v dobe, keď už taká Zmluvná strana bola v omeškaní.
14.5. Zmluvné strany sú oprávnené poskytnúť Dôverné informácie (i) kompetentnému súdu, ak je ich poskytnutie
požadované v súlade so zákonom, alebo iným všeobecne záväzným predpisom podľa ktorého je Zmluvná
strana povinná konať, (ii) štátnemu, bankovému, daňovému alebo inému kontrolnému orgánu, ktorý je
oprávnený a kompetentný ich vyžadovať a ostatným oprávneným osobám.
14.6. Každá zo Zmluvných strán má právo odstúpiť od tejto Zmluvy v prípade jej podstatného porušenia druhou
Zmluvnou stranou. Za podstatné porušenie Zmluvy niektorou zo Zmluvných strán sa považuje len také
porušenie, ktoré spĺňa požiadavky § 345 ods. 2 Obchodného zákonníka a trvá viac ako deväťdesiat
kalendárnych dní po tom, čo na túto skutočnosť bola druhou Zmluvnou strana písomne upozornená.
14.7. Zmluvné strany sa dohodli, že akákoľvek komunikácia medzi nimi na základe tejto Zmluvy sa bude
uskutočňovať v písomnej forme, ak táto Zmluva v konkrétnych prípadoch výslovne nestanovuje inak.
Písomná forma sa považuje za dodržanú aj v prípade použitia elektronickej pošty bez zaručeného
Strana 9 / 23

Servisná zmluva na zabezpečenie servisnej podpory informačného systému AGIS

14.8.

14.9.

14.10.

14.11.

14.12.

14.13.

14.14.
14.15.

elektronického podpisu, s výnimkou zmien tejto Zmluvy, úkonov smerujúcich k jej ukončeniu a úkonom
smerujúcich k uplatneniu sankcií.
Pre doručenie akejkoľvek písomnosti, vrátane oznámenia o odstúpení od Zmluvy platí, že povinnosť
doručenia písomnosti službou doporučene je splnená, keď ju adresát prevezme, odmietne prevziať alebo
dňom, keď ju pošta vrátila odosielajúcej strane ako nedoručenú.
Zmluvné strany ustanovujú nasledovné osoby ako kontaktné a oprávnené osoby pre účely vzájomnej
komunikácie podľa tejto Zmluvy:
za Objednávateľa:
Ing. Jurij Daškevič, tel.: +421907714897, e-mail: jurij.daskevic@apa.sk
za Dodávateľa:
RNDr. Maroš Lazár, tel.: +421 905 466 066, e-mail: lazar@lacon.sk
ING. Josef Vančura, CSc, e-mail: josef.vancura@vuste-apis.cz
Zmluvné strany sú oprávnené meniť svoje oprávnené osoby podľa predchádzajúceho bodu písomným
oznámením doručeným druhej Zmluvnej strane podľa tejto Zmluvy; takáto zmena nadobúda účinnosť prvým
dňom nasledujúcim po doručení oznámenia.
Všetky spory vyplývajúce zo Zmluvy alebo súvisiace s ňou, ktoré medzi účastníkmi Zmluvy vzniknú, sa budú
riešiť predovšetkým vzájomnou dohodou. V prípade ak sa Zmluvné strany nedohodnú, svoje práva si
uplatnia podľa sídla Objednávateľa na miestne a vecne príslušnom súde v SR.
V prípade akýchkoľvek zmien (obchodného mena, sídla, štatutárov, IČO, IČ DPH, poverených
zamestnancov a Subdodávateľov) v subjektoch účastníkov Zmluvy, sú Zmluvné strany povinné si ich
navzájom písomne oznámiť. Ak dôjde z dôvodu neoznámenia zmien v subjektoch účastníkov Zmluvy k
spôsobeniu škody, má poškodená Zmluvná strana nárok na jej náhradu.
Pokiaľ ktorékoľvek ustanovenie tejto Zmluvy alebo jeho časť zanikne, je alebo sa stane neplatným či
nevynútiteľným rozhodnutím súdu, či iného príslušného orgánu, nebude mať táto neplatnosť alebo
nevynútiteľnosť vplyv na platnosť či vynútiteľnosť ostatných ustanovení tejto Zmluvy alebo jej časti, pokiaľ
nevyplýva priamo z obsahu tejto Zmluvy, že toto ustanovenie alebo jeho časť nemožno oddeliť od obsahu
ďalších ustanovení. Zmluvné strany sa zaväzujú neúčinné a neplatné ustanovenia nahradiť novým
ustanovením, ktoré je svojim účelom a hospodárskym významom najbližšie k ustanoveniu Zmluvy, ktoré má
byť nahradené.
Ak Dodávateľ písomne neupozorní Objednávateľa na neposkytnutie súčinnosti, údajov alebo že si inak
neplní povinnosti dohodnuté v Zmluve, považuje sa postup Objednávateľa v súlade s uzavretou Zmluvou.
Ak Objednávateľ písomne neupozorní Dodávateľa na skutočnosť, že neposkytuje súčinnosť alebo že si inak
neplní povinnosti dohodnuté v Zmluve, považuje sa postup Dodávateľa v súlade s uzavretou Zmluvou.

15. Právny predpis, podľa ktorého sa Zmluva uzatvára
15.1. Právne vzťahy neupravené v Zmluve a v jej Prílohách, ktoré sú neoddeliteľnou súčasťou Zmluvy, sa riadia
ustanoveniami zákona č. 513/1991 Zb. v znení neskorších predpisov (Obchodný zákonník) a ostatnými
platnými právnymi predpismi SR.
16. Zodpovednosť za škodu
16.1. Ak ktorákoľvek Zmluvná strana spôsobí druhej Zmluvnej strane v súvislosti s touto Zmluvou škodu, nahradí
akúkoľvek a všetku škodu ktorá vznikla poškodenej Zmluvnej strane. Zodpovednosť za škodu sa bude riadiť
a spravovať podľa § 373 a nasl. Obchodného zákonníka. Pred uplatnením náhrady škody poškodená
Zmluvná strana druhej Zmluvnej strane preukáže skutočnosti odôvodňujúce vznik škody.
16.2. Dodávateľ zodpovedá aj za škodu spôsobenú Objednávateľovi Subdodávateľmi tak, ako keby túto škodu
spôsobil sám Dodávateľ.
17. Skončenie Zmluvy
17.1. Zmluva môže skončiť písomnou dohodou Zmluvných strán, písomnou výpoveďou ktorejkoľvek Zmluvnej
strany aj bez uvedenia dôvodu, alebo iným spôsobom uvedeným v Zmluve alebo v súlade s Obchodným
zákonníkom.
17.2. V prípade vypovedania tejto Zmluvy ktoroukoľvek zo zmluvných strán, táto Zmluva zaniká uplynutím
výpovednej lehoty, ktorá je tri mesiace a začína plynúť prvým dňom mesiaca nasledujúceho po doručení
písomnej výpovede druhej Zmluvnej strane.
17.3. Ak Zmluva skončí akýmkoľvek spôsobom, ostávajú v platnosti ustanovenia, ktoré podľa svojej povahy majú
trvať aj po ukončení Zmluvy, najmä dojednania upravujúce záväzok mlčanlivosti, ochranu Dôverných
informácií, voľbu práva a riešenie sporov.
Strana 10 / 23

Servisná zmluva na zabezpečenie servisnej podpory informačného systému AGIS
18. Záverečné ustanovenia
18.1. Zmluva je vyhotovená v štyroch rovnopisoch, z ktorých každá zo Zmluvných strán obdrží dva rovnopisy.
18.2. Zmluva sa môže meniť a dopĺňať len so vzájomným súhlasom Zmluvných strán vo forme písomných
dodatkov podpísaných oprávnenými zástupcami Zmluvných strán, ak nie je v Zmluve uvedené inak. Zmluvu
je možné zrušiť len písomne.
18.3. Práva a povinnosti vyplývajúce zo Zmluvy prechádzajú na právnych nástupcov Zmluvných strán.
18.4. Nadobudnutím účinnosti tejto Zmluvy zaniká Servisná zmluva č. 12/2012 na zabezpečenie servisnej podpory
informačných systémov IACS a AGIS.
19. Prílohy



Príloha č. 1 – Katalógový list Služieb SLA (pričom jej ustanovenia tvoria súčasť zmluvných dojednaní).
Príloha č. 2 – Poverenie na vykonávanie autorských práv k systému AGIS

Za Objednávateľa:

Za Dodávateľa:

V Bratislave, dňa ____________ 2016

V Bratislave, dňa ____________ 2016

Pôdohospodárska platobná agentúra

Lazar Consulting, s.r.o.

Ing. Juraj Kožuch, PhD., generálny riaditeľ

RNDr. Maroš Lazár, konateľ

Strana 11 / 23

Servisná zmluva na zabezpečenie servisnej podpory informačného systému AGIS

Príloha č. 1 - Katalógový list služieb SLA
Zoznam služieb pre servisnú podporu platformy AGIS
1.
2.
3.
4.
5.
6.
7.
8.

Služba HelpDesk;
Riešenie vád/incidentov;
Pravidelná údržba Systému;
Profylaktická údržba produkčného a testovacieho prostredia;
Zabezpečenie kontinuity prevádzky systému;
Zabezpečenie funkčnosti IS v súlade s platnou legislatívou;
Zvýšená pohotovosť;
Nastavenie integračných rozhraní.

Strana 12 / 23

Servisná zmluva na zabezpečenie servisnej podpory informačného systému AGIS

Služba č. 1 HelpDesk v rozsahu 120 hodín mesačne
Názov služby: HelpDesk („Hot-Line“) a pohotovosť
Popis služby a spôsob realizácie
Ide o poskytovanie služby HelpDesk II. stupňa. Služba je poskytovaná prostredníctvom HelpDesku
Dodávateľa, ktorú zabezpečuje poverený Pracovník Dodávateľa v čase vymedzenom dostupnosťou tejto
služby. Pracovníci HelpDesku Objednávateľa (zabezpečujúci HelpDesk I. stupňa) alebo Oprávnení
zamestnanci Objednávateľa, majú možnosť obrátiť sa na HelpDesk II. stupňa, v prípade potreby nahlásenia:
- požiadaviek na riešenie vád/incidentov Systému, ktoré nevedia sami vyriešiť (v tomto prípade
zadajú aj kategorizáciu vady/incidentu),
- požiadaviek na zabezpečenie funkčnosti IS v súlade s platnou legislatívou,
- požiadaviek na konzultáciu,
- požiadaviek na školenie,
- požiadaviek na zvýšenú pohotovosť.
Služba je poskytovaná za účelom zabezpečenia priamej pomoci Oprávneným zamestnancom Objednávateľa
v prípade výskytu vád/incidentov Systému (popísaných v službe č.2 tejto Prílohy), poradenstva v oblasti
používateľského nastavenia Systému, metodických postupov pri práci so Systémom, vysvetleniu nejasností
pri ovládaní Systému a požiadaviek na modifikáciu Systému.
Pracovníci HelpDesku Dodávateľa na základe uvedených informácií v požiadavkách od Oprávnených
zamestnancov Objednávateľa zistia o aký druh vady/incidentu ide a postúpia ich príslušnému pracovníkovi
Dodávateľa, ktorý zabezpečuje pohotovosť Dodávateľa v príslušnej aplikačnej oblasti. Pracovník Dodávateľa
prevezme požiadavku, a následne sa skontaktuje do termínu, ktorý je stanovený reakčnou dobou príslušnej
kategórie požiadavky s Oprávneným zamestnancom Objednávateľa, ktorý nahlásil vadu/incident a dohodnú
sa na ďalšom postupe.
Služba pre Objednávateľa bude poskytovaná počas účinnosti Zmluvy v čase dostupnosti služby v danom
mesiaci.
Dostupnosť služby
V čase 8:00 - 16:30 hod. v pracovných dňoch a čase zvýšenej pohotovosti podľa pravidiel poskytovania
služby č.7. tejto Prílohy
Administratívne zabezpečenie služby
Služba HelpDesk („Hot-Line“) a pohotovosť bude zabezpečovaná Pracovníkmi Dodávateľa nepretržite
v čase dostupnosti služby.

Služba č. 2 Riešenie vád/incidentov v rozsahu 590 hodín mesačne
Názov služby: Riešenie vád/incidentov
Popis služby a spôsob realizácie
Služba Riešenie vád/incidentov zabezpečuje riešenie jednotlivých Objednávateľom nahlásených
požiadaviek na riešenie vád/incidentov Systému (ďalej len Požiadavka) Pracovníkmi Dodávateľa, ktorí za
týmto účelom zabezpečujú ich vyriešenie.

Strana 13 / 23

Servisná zmluva na zabezpečenie servisnej podpory informačného systému AGIS

Pracovníci HelpDesku Objednávateľa/Oprávnení zamestnanci Objednávateľa prostredníctvom rozhrania
medzi HelpDesk systémami Objednávateľa a Dodávateľa zadajú Požiadavku, ktorú nevedia sami vyriešiť
a zároveň uvedú kategóriu nahlasovanej vady/incidentu.
Objednávateľ pri zadávaní vady/incidentu používa nasledovnú kategorizáciu, ktorú je možné v priebehu
riešenia zmeniť po vzájomnej dohode Objednávateľa a Dodávateľa:
1. Kategória 1 – „high“ – do tejto kategórie spadajú vady/incidenty spojené s používaním a rutinnou
prevádzkou produktívneho prostredia Systému. Ide o vady/incidenty, ktoré zabraňujú používaniu
Systému ako celku, alebo jeho podstatnej časti, a ktoré priamo ohrozujú chod a fungovanie hlavných
činností Objednávateľa.
2. Kategória 2 – „medium“ – do tejto kategórie spadajú všetky ostatné vady/incidenty spojené
s používaním a rutinnou prevádzkou produktívneho a testovacieho prostredia Systému. Ide o
vady/incidenty, ktoré zabraňujú používaniu menej podstatných častí Systému, a ktoré neohrozujú
chod a fungovanie hlavných činností Objednávateľa. Spadajú sem aj vady/incidenty, ktoré zabraňujú
používaniu Systému ako celku alebo jeho podstatnej časti a ktoré priamo ohrozujú chod a fungovanie
testovacieho prostredia.
3. Kategória 3 – „low“ – do tejto kategórie spadajú všetky vady/incidenty spojené s používaním a
rutinnou prevádzkou buď produktívneho prostredia Systému, ktoré nespadajú do kategórie 1 a 2,
alebo ide o vady/incidenty testovacieho prostredia Systému, ktoré nespadajú do kategórie 2. Ide o
vady/incidenty, ktoré neobmedzujú používanie Systému a to z dôvodu, že nahlásená vada/incident:
a. má malý alebo žiadny efekt na bežné prevádzkové transakcie,
b. sa týka funkcie, ktorá sa využíva zriedkavo, alebo pre fungovanie Systému má nízku
dôležitosť,
vyskytla sa v procese testovania v testovacom prostredí Systému.
HelpDesk Dodávateľa potvrdí prijatie požiadavky z HelpDesku Objednávateľa do 1 hodiny v rámci
dostupnosti služby od jej doručenia.
Dodávateľ predloží ku každej Požiadavke špecifikáciu jej riešenia. Špecifikácia obsahuje popis nahláseného
problému, spôsob/návrh a termín vyriešenia. Termínom odovzdania riešenia sa bude rozumieť termín
nasadenia riešenia do testovacieho prostredia u Objednávateľa alebo vykonanie aplikačného zásahu do
produkčného prostredia, pokiaľ vykonanie takého zásahu nepredchádza jeho nasadeniu do testovacieho
prostredia.
Dodávateľ ďalej pre uvedené kategórie vád/incidentov garantuje nasledovné reakčné doby:
1. Pracovník Dodávateľa je po prevzatí Požiadavky kategórie 1 v HelpDesku Dodávateľa povinný
kontaktovať Oprávneného zamestnanca Objednávateľa, ktorý vadu/incident nahlásil, najneskôr do
2 pracovných hodín od termínu, kedy Oprávnený zamestnanec Objednávateľa zaslal Požiadavku do
HelpDesk systému Dodávateľa prostredníctvom rozhrania medzi HelpDesk systémami
Objednávateľa a Dodávateľa. Pracovník Dodávateľa v prípade nutnosti požiada Oprávneného
zamestnanca Objednávateľa o zabezpečenie vzdialeného prístupu do produktívneho prostredia a po
zabezpečení tohto prístupu ihneď začína vadu/incident riešiť. Vyriešenie vady/incidentu Dodávateľ
zabezpečí do 6 pracovných hodín (pri kritických službách do 3 pracovných hodín) od prijatia
Požiadavky, resp. od poskytnutia prístupu do produktívneho prostredia, pokiaľ je zabezpečenie
takého prístupu na riešenie vady/incidentu potrebné. Pokiaľ v tejto lehote vadu/incident
z objektívnych príčin nebude možné vyriešiť, Dodávateľ o tejto skutočnosti pred uplynutím
predmetnej lehoty informuje Objednávateľa a navrhne mu opatrenia na zmiernenie dopadov
vady/incidentu; ďalší postup bude predmetom dohody oboch zmluvných strán.
2. Pracovník Dodávateľa je po prevzatí Požiadavky kategórie 2 z HelpDesku Dodávateľa povinný
kontaktovať Oprávneného zamestnanca Objednávateľa, ktorý vadu/incident nahlásil najneskôr
nasledovný pracovný deň po dni, kedy Oprávnený zamestnanec Objednávateľa zadal Požiadavku do
HelpDesk systému Dodávateľa prostredníctvom rozhrania medzi HelpDesk systémami
Objednávateľa a Dodávateľa a zároveň začína vadu/incident riešiť.

Strana 14 / 23

Servisná zmluva na zabezpečenie servisnej podpory informačného systému AGIS

Pracovník Dodávateľa predloží Objednávateľovi špecifikáciu do jedného pracovného dňa od
uplynutia lehoty na prevzatie Požiadavky podľa predchádzajúceho odseku. Pokiaľ pracovník
Dodávateľa klasifikuje riešenie Požiadavky ako zložité, informuje o tejto skutočnosti Objednávateľa
v lehote podľa predchádzajúcej vety a predloží špecifikáciu najneskôr do troch pracovných dní od
uplynutia lehoty na prevzatie Požiadavky podľa predchádzajúceho odseku.
Oprávnený zamestnanec Objednávateľa môže k špecifikácii predložiť výhrady a vrátiť ju na
prepracovanie do dvoch pracovných dní od doručenia, uplynutím tejto lehoty sa považuje špecifikácia
za schválenú. Oprávnené výhrady je Pracovník Dodávateľa povinný zapracovať do špecifikácie
a predložiť opätovne Oprávnenému zamestnancovi Objednávateľa na verifikáciu.
Vyriešenie bežnej Požiadavky Dodávateľ zabezpečí do dvoch pracovných dní a pri zložitej
Požiadavke do štyroch pracovných dní od termínu schválenia špecifikácie. Pokiaľ v tejto lehote
Požiadavku z objektívnych príčin nebude možné vyriešiť, Dodávateľ o tejto skutočnosti pred
uplynutím predmetnej lehoty informuje Objednávateľa; ďalší postup bude predmetom dohody oboch
zmluvných strán.
Ak je predmetom špecifikácie oprava Systému, Dodávateľ pripraví na základe špecifikácie opravu
Systému. V prípade ak nie je potrebné testovanie (riešenie je aplikačným zásahom dodávateľa)
Dodávateľ požiada o prístup do produkčného prostredia a zabezpečí opravu.
Oprava v produkčnom prostredí sa vykoná po ukončení testovania a povolení prístupu do
produkčného prostredia.
3. Pracovník Dodávateľa je po prevzatí Požiadavky kategórie 3 z HelpDesku Dodávateľa povinný
kontaktovať Oprávneného zamestnanca Objednávateľa, ktorý vadu/incident nahlásil do troch
pracovných dní od termínu, kedy Oprávnený zamestnanec Objednávateľa zadal Požiadavku do
HelpDesk systému Dodávateľa prostredníctvom rozhrania medzi HelpDesk systémami
Objednávateľa a Dodávateľa a zároveň začína vadu/incident riešiť.
Pracovník Dodávateľa predloží Objednávateľovi špecifikáciu do troch pracovných dní od uplynutia
lehoty na prevzatie Požiadavky podľa predchádzajúceho odseku. Pokiaľ pracovník Dodávateľa
klasifikuje riešenie Požiadavky ako zložité, informuje o tejto skutočnosti Objednávateľa v lehote podľa
predchádzajúcej vety a predloží špecifikáciu najneskôr do siedmich pracovných dní od uplynutia
lehoty na prevzatie Požiadavky podľa predchádzajúceho odseku.
Oprávnený zamestnanec Objednávateľa môže k špecifikácii predložiť výhrady a vrátiť ju na
prepracovanie do štyroch pracovných dní od doručenia, uplynutím tejto lehoty sa považuje
špecifikácia za schválenú. Oprávnené výhrady je Pracovník Dodávateľa povinný zapracovať do
špecifikácie a predložiť opätovne Oprávnenému zamestnancovi Objednávateľa na verifikáciu.
Vyriešenie bežnej Požiadavky Dodávateľ zabezpečí do štyroch pracovných dní a zložitej Požiadavky
do desiatich pracovných dní od termínu schválenia špecifikácie. Pokiaľ v tejto lehote Požiadavku
z objektívnych príčin nebude možné vyriešiť, Dodávateľ o tejto skutočnosti pred uplynutím
predmetnej lehoty informuje Objednávateľa; ďalší postup bude predmetom dohody oboch zmluvných
strán.
Ak je predmetom špecifikácie oprava Systému, Dodávateľ pripraví na základe špecifikácie opravu
Systému. V prípade ak nie je potrebné testovanie (riešenie je aplikačným zásahom dodávateľa)
Dodávateľ požiada o prístup do produkčného prostredia a zabezpečí opravu.
Oprava v produkčnom prostredí sa vykoná po ukončení testovania a povolení prístupu do
produkčného prostredia.

Strana 15 / 23

Servisná zmluva na zabezpečenie servisnej podpory informačného systému AGIS

Lehoty špecifikované v predchádzajúcich bodoch 1-3 môžu byť predĺžené. Predĺženie lehoty podlieha
schváleniu Riadiaceho výboru.
Dostupnosť služby
V čase 8:00 - 16:30 hod. v pracovných dňoch a čase zvýšenej pohotovosti podľa pravidiel poskytovania
služby č.7.
Administratívne zabezpečenie služby
Dodávateľ v rámci svojho HelpDesk systému eviduje všetky zadané požiadavky na riešenie vád/incidentov,
ktoré obsahujú dátum a čas prijatia požiadavky, meno Oprávneného zamestnanca Objednávateľa, meno
Pracovníka Dodávateľa, ktorý je zodpovedný za riešenie vady/incidentu, popis vady/incidentu, stav riešenia.
Všetky tieto údaje sú odosielané do HelpDesk systému Objednávateľa.
Projektoví manažéri Dodávateľa a Objednávateľa pravidelne monitorujú a verifikujú stav jednotlivých
požiadaviek na riešenie vád/incidentov v príslušných HelpDesk systémoch u Dodávateľa a Objednávateľa.
Po ukončení mesiaca Projektový manažér Dodávateľa spracuje výpis z HelpDesk systému Dodávateľa,
ktorý je prílohou k faktúre.
Zmluvné pokuty
V prípade, že Dodávateľ nedodrží termín na vyriešenie vady/incidentu, Objednávateľ si môže uplatniť
zmluvnú pokutu, ktorej výška bude stanovená na základe výpočtu P=Os2x* IN/IV, kde P znamená suma
pokuty, OS2 znamená výška mesačnej odplaty za službu č.2, IN znamená počet incidentov/vád, ktoré
v danom mesiaci mali byť, ale neboli vyriešené a IV znamená počet všetkých incidentov/vád, ktoré v danom
mesiaci mali byť vyriešené
Ak si Objednávateľ zmluvnú pokutu písomne uplatní do konca nasledujúceho mesiaca, Dodávateľ je povinný
v tom mesiaci adekvátne znížiť mesačnú fakturovanú čiastku o výšku oprávnenej pokuty.

Služba č. 3 Pravidelná údržba systému v rozsahu 170 hodín mesačne
Názov služby: Pravidelná údržba Systému
Popis služby a spôsob realizácie
Obsahom služby je vykonávanie diagnostických úkonov periodicky štyri krát mesačne za systém AGIS
v produkčnom a záložnom prostredí Objednávateľa, kontrola a vyhodnotenie systémových záznamov
udalostí Aplikácie.
V rámci tejto časti služby sú realizované nasledovné pracovné úkony:
- Kontrola verzie programov v adresároch aplikácie na produkčných aplikačných serveroch,
- Kontrola vykonávania auditu vybraných činností,
- Kontrola validity databázových objektov,
- Servis Discoverer,
- Kontrola logov aplikácií na aplikačných serveroch.
Obsahom tejto služby je aj vykonávanie diagnostických úkonov na úrovni operačného systému serverov
periodicky štyri krát mesačne na serveroch produkčného prostredia AGIS v centrále Objednávateľa,
záložného prostredia Objednávateľa, kontrola a vyhodnotenie systémových záznamov udalostí operačného
systému LINUX.
Strana 16 / 23

Servisná zmluva na zabezpečenie servisnej podpory informačného systému AGIS

V rámci tejto časti služby sú realizované nasledovné pracovné úkony:
- Kontrola systémových logov,
- Údržba systémového priestoru (odstránenie dočasných, prípadne nepotrebných súborov),
- Kontrola záťaže systému (vyťaženosť procesora, diskov, sieťových rozhraní a operačnej
pamäte),
- Kontrola prípadného pokusu o neautorizované vniknutie do OS,
- Kontrola správneho vykonania naplánovaných úloh.
Obsahom tejto služby je aj vykonávanie diagnostických úkonov a kontrola a vyhodnotenie systémových
záznamov udalostí databáz ORACLE periodicky štyri krát mesačne. Dodávateľ vykonáva systémové zásahy
v databázach AGIS produkčného a záložného prostredia Objednávateľa.
V rámci tejto časti služby sú realizované nasledovné pracovné úkony:
- Kontrola chodu všetkých inštancií databáz,
- Kontrola vytvárania a zasielania archívnych logov do stand by databázy,
- Kontrola alert logov z chodu databáz na všetkých databázových serveroch,
- Kontrola obsadenosti table space,
- Kontrola nastavenia parametrov prostredia ORACLE na všetkých produkčných serveroch,
- Kontrola dostupnosti databázových serverov.
Služba je vykonávaná na základe zoznamu pracovných úkonov v kontrolnom liste. Po dohode oboch
Zmluvných strán je možné zmeniť spôsob a formu poskytovania tejto Služby. V prípade zistenia výskytu
udalosti nasvedčujúcej vadu/incident Aplikácie budú Pracovníci Dodávateľa a Poverení zamestnanci
Objednávateľa postupovať podľa postupov uvedených v službe č. 2 tejto Prílohy.
Požiadavky
Dodávateľa:
-

na Objednávateľa pre prístup k Aplikácii v priestoroch Objednávateľa pre pracovníkov
prístup do miestnosti centrálnej serverovne Objednávateľa,
prístup k aplikačným a databázovým serverom,
prístup do miestnosti oddelenia správy systémov v odbore IT,
prístup k pracovným staniciam na centrále Objednávateľa,
prístup do záložného prostredia,
prístup na Regionálne pracovisko s pracovnou stanicou Aplikácie.

Požiadavky na logický prístup k Aplikácii pre pracovníkov Dodávateľa:
- prístup do Aplikácie na centrálnom a záložnom serveri Objednávateľa a k záznamom rozhraní
na komunikačnom serveri na register pôdy a register zvierat s oprávnením prezerať záznamy,
- prístup do produkčnej a záložnej databázy Aplikácie s oprávnením prezerania, v prípade
potreby s právom opravy a zápisu,
- prístup k operačnému systému ako používateľ root (správca operačného systému),
- prístup k transakčným logom databázy ORACLE a systémovým logom Aplikácie s oprávnením
čítania a prezerania.
Pracovník Dodávateľa nahlási Poverenému zamestnancovi Objednávateľa vykonávanie Služby (návštevu)
aspoň jeden deň pred jej plánovaným vykonaním. Objednávateľ je povinný umožniť Dodávateľovi logický a
fyzický prístup k Aplikácii a Systému.
Administratívne zabezpečenie služby
Pravidelná údržba Systému bude v HelpDesk systéme definovaná paušálne ako štyri požiadavky.
Ku každej požiadavke budú Pracovníkmi Dodávateľa mesačne vytvorené štyri kontrolné listy, v ktorých budú
uvedené zrealizované úkony a zaznamenané ich výsledky. Vytvorené kontrolné listy budú tvoriť prílohu
k požiadavke v HelpDesk systéme Dodávateľa a budú odosielané do HelpDesk systému Objednávateľa za
účelom ich akceptácie Povereným zamestnanom Objednávateľa.
Strana 17 / 23

Servisná zmluva na zabezpečenie servisnej podpory informačného systému AGIS

Administráciu služby zaisťuje Dodávateľ. Dodávateľ vytvára kontrolné listy v pravidelných intervaloch,
najneskôr päť pracovných dní po vykonaní tejto služby, ktoré sú následne bezodkladne po ich spracovaní
akceptované a podpísané Objednávateľom. Objednávateľ nie je oprávnený bezdôvodne odmietnuť
akceptáciu kontrolných listov. Objednávateľ je oprávnený odmietnuť akceptáciu kontrolného listu iba z
dôvodu porušenia Zmluvy Dodávateľom a to najmä v prípadoch neúplnosti jeho obsahu, chýb a podobne.
Objednávateľ je povinný pri odmietnutí akceptácie kontrolných listov Dodávateľovi odovzdať emailom
písomné odôvodnenie odmietnutia do dvoch pracovných dní, inak sa služba považuje za akceptovanú.
Dodávateľ skutočnosť bezdôvodného odmietnutia uvedie v kontrolnom liste, ktorý sa v tomto prípade
považuje za akceptovaný. Akceptované kontrolné listy budú prílohou faktúry.
Dostupnosť služby
V čase 8:00 – 16:30 hod.
Zmluvné pokuty
V prípade omeškania Dodávateľa s realizáciou plnení v rámci tejto Služby v termínoch dojednaných
zmluvnými stranami má Objednávateľ nárok na zaplatenie zmluvnej pokuty vo výške 1% z hodnoty plnenia,
s ktorým je Dodávateľ v omeškaní, za každý deň omeškania, a to až do maximálnej výšky 20% z hodnoty
takého plnenia; suma zmluvnej pokuty presahujúca 20% hodnoty dotknutého plnenia sa neuhrádza.
V prípade nevytvorenia jedného kontrolného listu v zmluvne stanovenom termíne si Objednávateľ môže
uplatniť pokutu vo výške 50 EUR bez DPH.
V prípade nevytvorenie viac ako jedného kontrolného listu v zmluvne stanovenom termíne si Objednávateľ
môže uplatniť pokutu vo výške počtu nevytvorených kontrolných listov krát 50 EUR bez DPH.

Služba č. 4 Profylaktická údržba produkčného a testovacieho prostredia v mesačnom rozsahu
100 hodín
Názov služby: Profylaktická údržba produkčného a testovacieho prostredia
Popis služby a spôsob realizácie
Obsahom tejto služby je vykonávanie proaktívneho monitoringu a realizácia preventívnych opatrení
produkčného a testovacieho prostredia (aplikačných a databázových serverov) Objednávateľa,
komunikačného servera registra pôdy a registra zvierat a záložného prostredia Objednávateľa za účelom
predchádzania možných vád/incidentov. V prípade zistenia výskytu udalosti nasvedčujúcej vadu/incident
Systému budú Pracovníci Dodávateľa a Poverení zamestnanci Objednávateľa postupovať podľa postupov
uvedených v Službe č. 2 tejto Prílohy.
V rámci tejto časti služby sú realizované nasledovné pracovné úkony, pre ktoré nebudú vytvárané kontrolné
listy:
- Monitorovanie jednotlivých systémov OS, RDBMS ORACLE, Weblogic ORACLE pomocou
monitorovacieho nástroja CLOUD CONTROL,
- Analýza a vyhodnocovanie správania systémov a následne kroky uvedené v službe č. 2.
V rámci tejto časti služby sú realizované nasledovné pracovné úkony pre, ktoré budú vytvárané kontrolné
listy:
- Kontrola štruktúry databázy,
- Kontrola neuvoľnených lock-ov.

Strana 18 / 23

Servisná zmluva na zabezpečenie servisnej podpory informačného systému AGIS

Požiadavky na logický prístup k Aplikácii pre systémových špecialistov Dodávateľa:
- prístup do produkčnej, testovacej a záložnej databázy Aplikácie s oprávnením prezerania, v
prípade potreby s právom opravy a zápisu
- prístup k operačnému systému ako používateľ root a ORACLE,
- prístup k transakčným logom databázy ORACLE s oprávnením čítania.
Služba je vykonávaná na základe zoznamu pracovných úkonov v kontrolnom liste.
Služba pre Objednávateľa bude poskytovaná počas účinnosti Zmluvy pravidelne v čase dostupnosti tejto
služby.
Administratívne zabezpečenie služby
Služba Profylaktická údržba produkčného a testovacieho prostredia bude v HelpDesk systému definovaná
paušálne ako jedna požiadavka a k nej mesačne jeden kontrolný list za IS AGIS.
K požiadavke bude vytvorený kontrolný list, v ktorom budú uvedené zrealizované činnosti Pracovníkom
Dodávateľa a zaznamenané ich výsledky. Vytvorený kontrolný list bude tvoriť prílohu k požiadavke
v HelpDesk systéme Dodávateľa a bude odosielaný do HelpDesk systému Objednávateľa za účelom jeho
akceptácie Povereným zamestnanom Objednávateľa.
Administráciu služby zaisťuje Dodávateľ. Dodávateľ vytvára kontrolné listy v pravidelných intervaloch,
najneskôr 5 pracovných dní po vykonaní tejto služby, ktoré sú následne bezodkladne po ich spracovaní
akceptované a podpísané Objednávateľom. Objednávateľ nie je oprávnený bezdôvodne odmietnuť
akceptáciu kontrolných listov. Objednávateľ je oprávnený odmietnuť akceptáciu kontrolného listu iba z
dôvodu porušenia Zmluvy Dodávateľom a to najmä v prípadoch neúplnosti jeho obsahu, chýb a podobne.
Objednávateľ je povinný pri odmietnutí akceptácie kontrolných listov Dodávateľovi odovzdať emailom
písomné odôvodnenie odmietnutia do dvoch pracovných dní, inak sa služba považuje za akceptovanú.
Dodávateľ skutočnosť bezdôvodného odmietnutia uvedie v kontrolnom liste, ktorý sa v tomto prípade
považuje za akceptovaný. Akceptované kontrolné listy budú prílohou faktúry.
Dostupnosť služby
V čase 8:00 – 16:30 hod. v pracovných dňoch.
Zmluvné pokuty
V prípade vynechania 1 profylaktickej údržby si Objednávateľ môže uplatniť pokutu vo výške 3 % z mesačnej
fakturovanej sumy za túto Službu. V prípade vynechania 2-och profylaktických údržieb si Objednávateľ môže
uplatniť pokutu vo výške 5 % z mesačnej fakturovanej sumy za túto Službu. V prípade vynechania viacerých
ako 2 profylaktických údržieb si Objednávateľ môže uplatniť pokutu vo výške 20 % z mesačnej fakturovanej
sumy za túto Službu.

Služba č. 5 Zabezpečenie kontinuity prevádzky systému v rozsahu 60 hodín mesačne
Názov služby: Zabezpečenie kontinuity prevádzky systému
Popis služby a spôsob realizácie
Obsahom tejto služby je zabezpečiť:
- pravidelne zálohovanie Systému pre jeho prípadnú obnovu,
- pravidelné preverovanie čitateľnosti a funkčnosti záloh Systému,
- obnovu Systému s použitím záloh.
Strana 19 / 23

Servisná zmluva na zabezpečenie servisnej podpory informačného systému AGIS

Mimo uvedeného je potrebné minimálne jedenkrát za rok zrealizovať úplnú obnovu Systému (tzv. Disaster
Recovery) pri nasimulovaní havarijného stavu. Dodávateľ na základe požiadavky v HelpDesk systéme
Dodávateľa vyšpecifikuje a určí potrebné časy na obnovu Systému.
Administratívne zabezpečenie služby
Služba Zabezpečenie kontinuity - čitateľnosť médií prevádzky systému bude v HelpDesk systéme evidovaná
ako jedna požiadavka mesačne a k nej jeden kontrolný list. Úplná obnova Systému v rámci tejto služby bude
realizovaná minimálne jedenkrát ročne.
K požiadavke bude vytvorený kontrolný list, v ktorom budú uvedené zrealizované činnosti Pracovníkom
Dodávateľa a zaznamenané ich výsledky. Vytvorený kontrolný list bude tvoriť prílohu k požiadavke
v HelpDesk systéme Dodávateľa a bude odosielaný do HelpDesk systému Objednávateľa za účelom jeho
akceptácie Povereným zamestnanom Objednávateľa.
Administráciu Služby zaisťuje Dodávateľ. Dodávateľ vytvára kontrolný list, v pravidelných intervaloch
jedenkrát mesačne. Objednávateľ nie je oprávnený bezdôvodne odmietnuť akceptáciu kontrolného listu.
Objednávateľ je oprávnený odmietnuť akceptáciu kontrolného listu iba z dôvodu porušenia Zmluvy
Dodávateľom a to najmä v prípadoch neúplnosti jeho obsahu, chýb a podobne. Objednávateľ je povinný pri
odmietnutí akceptácie kontrolného listu Dodávateľovi odovzdať emailom písomné odôvodnenie odmietnutia
do dvoch pracovných dní, inak sa služba považuje za akceptovanú. Dodávateľ skutočnosť bezdôvodného
odmietnutia uvedie v kontrolnom liste, ktorý sa v tomto prípade považuje za akceptovaný. Akceptovaný
kontrolný list bude prílohou faktúry.
Dostupnosť služby
Na základe dohody s Objednávateľom, pri havarijnom stave okamžite.

Služba č. 6 Zabezpečenie funkčnosti IS v súlade s platnou legislatívou v rozsahu 310 hodín
mesačne
Názov služby: Zabezpečenie funkčnosti IS v súlade s platnou legislatívou
Popis služby a spôsob realizácie

Obsahom tejto služby je tvorba špecifikácie a realizácia požiadaviek Objednávateľa na zabezpečenie
funkčnosti IS v súlade s platnou legislatívou. Do tejto služby patria všetky nastavenia a nevyhnutné opravy
vykonané na Systéme pre zachovanie funkčnosti v zmysle platnej legislatívy. Nastavenia a opravy môžu byť
vyvolané požiadavkou Objednávateľa, napríklad vplyvom zmeny v metodike administrácie, vplyvom zmien
legislatívy (EÚ a SR), požiadavkou Objednávateľa na optimalizáciu vykonávaných postupov v danom
Systéme.
Požiadavky na zabezpečenie funkčnosti IS v súlade s platnou legislatívou môže navrhovať Objednávateľ aj
Dodávateľ, najmä v prípadoch, v ktorých dochádza k Systémovým zmenám (nové verzie OS, DB,
databázových a aplikačných serverov, nových vývojových prostriedkov a technológií), zmenám verzie danej
Aplikácie (napr. zmena prostredia) a/alebo zmenám v HW vybavení systémov. Pod požiadavkou na
zabezpečenie funkčnosti IS v súlade s platnou legislatívou sa rozumie aj údržba, úprava a nastavenie
rozhraní Systému tak aby umožňoval prepojenie so systémami tretích strán.
Strana 20 / 23

Servisná zmluva na zabezpečenie servisnej podpory informačného systému AGIS

Objednávateľ zadá Dodávateľovi požiadavku na realizáciu zabezpečenie funkčnosti IS v súlade s platnou
legislatívou vo svojom HelpDesk systéme.
Dodávateľ do desiatich pracovných dní od prijatia požiadavky Objednávateľa vypracuje Špecifikáciu (návrh
riešenia zabezpečenia funkčnosti IS v súlade s platnou legislatívou v Systéme, detailnú kalkuláciu rozsahu
prác riešenia s uvedením počtu hodín na realizáciu jednotlivých položiek, časový harmonogram) a odošle ju
do HelpDesk systému Objednávateľa. Pokiaľ s ohľadom na zložitosť požiadavky Objednávateľa nie je možné
spracovať špecifikáciu v lehote podľa predchádzajúcej vety, Dodávateľ o tejto skutočnosti bez zbytočného
odkladu informuje Objednávateľa a termín vypracovania špecifikácie bude stanovený na základe dohody
oprávnených osôb Objednávateľa.
Objednávateľ navrhnutú Špecifikáciu odsúhlasí, zamietne alebo požiada o dopracovanie. V prípade
pripomienok zo strany Objednávateľa Dodávateľ zapracuje pripomienky, alebo predloží k nim stanovisko
najneskôr do piatich pracovných dní. Po odsúhlasení Špecifikácie Objednávateľom Dodávateľ začne riešiť
požiadavku.
Po dosiahnutí očakávaných výsledkov interného testovania Dodávateľ dodá aktualizáciu príslušnej
dokumentácie a implementuje Systém so zapracovanou úpravou na testovacie prostredie Objednávateľa.
Objednávateľ v súčinnosti s Dodávateľom vykonajú testovanie na testovacom prostredí Objednávateľa.
Po dosiahnutí očakávaných výsledkov testovania Systému Objednávateľom Dodávateľ implementuje po
odsúhlasení Objednávateľom nastavenia/úpravy na produkčné prostredie Objednávateľa.
V prípade potreby je možné dohodnúť podrobnejší postup oboch strán v súvislosti s realizáciou konkrétnej
požiadavky Objednávateľa na zabezpečenie funkčnosti IS v súlade s platnou legislatívou v Systéme.

Administratívne zabezpečenie služby

Administráciu služby zaisťuje Objednávateľ podľa aplikovateľných interných smerníc Objednávateľa.
Objednávateľ oboznámi Dodávateľa s platnými smernicami ako aj s ich všetkými ďalšími aktualizáciami.
Dodávateľ je povinný riadiť sa týmito smernicami.
K faktúre bude okrem podpísaného akceptačného protokolu opravy priložený aj odpočet hodín za vyriešené
a dodané požiadavky na zabezpečenie funkčnosti IS v súlade s platnou legislatívou, spolu s počtom hodín
zostávajúcich na predpokladané čerpanie na Služby 6 až 8 za príslušný kalendárny rok a celkovým počtom
zostávajúcich predpokladaných hodín do konca obdobia platnosti Zmluvy.
Objednávateľ môže odmietnuť podpísanie akceptačného protokolu iba písomne, s uvedením dôvodov. Toto
písomné odôvodnenie je Objednávateľ povinný doručiť Dodávateľovi do piatich pracovných dní odo dňa
doručenia protokolu so sprievodným listom Objednávateľa. Za doručenie písomne uvedených dôvodov
nepodpísania protokolu sa rozumie, ak Objednávateľ odoslal doporučenou poštou na adresu sídla
Dodávateľa alebo poskytol osobne Dodávateľovi písomné odôvodnenie odmietnutia prevzatia plnenia
najneskôr v piaty pracovný deň odo dňa doručenia akceptačného protokolu Objednávateľovi.
Faktúru je Dodávateľ oprávnený vystaviť až po akceptovaní dodaného riešenia.
Záručná doba na realizované nové požiadavky je 24 mesiacov od podpísania akceptačného protokolu
Objednávateľom.
Službu zabezpečenie funkčnosti IS v súlade s platnou legislatívou Dodávateľ poskytuje Objednávateľovi až
do vyčerpania hodín za Služby 6 až 8.
V prípade potreby je Objednávateľ oprávnený na realizáciu konkrétnej požiadavky stanoviť odlišný postup
administratívneho zabezpečenia služby.
Strana 21 / 23

Servisná zmluva na zabezpečenie servisnej podpory informačného systému AGIS

Zmluvné pokuty
V prípade omeškania Dodávateľa s realizáciou plnení v rámci tejto Služby č.6 v termínoch dojednaných
zmluvnými stranami má Objednávateľ nárok na zaplatenie zmluvnej pokuty vo výške 1% z hodnoty plnenia,
s ktorým je Dodávateľ v omeškaní, za každý deň omeškania, a to až do maximálnej výšky 50% z hodnoty
takého plnenia; suma zmluvnej pokuty presahujúca 50% hodnoty dotknutého plnenia sa neuhrádza.

Služba č. 7 Zabezpečenie zvýšenej pohotovosti v rozsahu 12 hodín mesačne
Názov služby: Zvýšená pohotovosť
Popis služby a spôsob realizácie
Obsahom tejto služby je zabezpečenie zvýšenej pohotovosti pracovníkov Dodávateľa. V prípade zistenia
výskytu vady/incidentu Systému v čase pohotovosti Dodávateľ bude zabezpečovať riešenie vady/incidentu
Systému podľa Služieb č.1 a č.2.
Objednávateľ zadá Dodávateľovi požiadavku na realizáciu tejto služby minimálne päť dní pred požadovanou
realizáciou zvýšenej pohotovosti. Požiadavka obsahuje dátum, čas a dôvod pohotovosti. Na základe
požiadavky Dodávateľ vypracuje Zoznam pracovníkov, ktorí budú zabezpečovať pohotovosť, kalkuláciu
rozsahu hodín. Zoznam obsahuje telefonický kontakt a emailové adresy na jednotlivých pracovníkov
vykonávajúcich zvýšenú pohotovosť. Zoznam Dodávateľ zašle zadávateľovi požiadavky a požiada ho
o odsúhlasenie návrhu.
Administratívne zabezpečenie služby
Služba Zvýšená pohotovosť bude v HelpDesk systéme evidovaná ako požiadavka Objednávateľa a bude
odosielaná do HelpDesk systému Dodávateľa. Dodávateľ k požiadavke priloží Zoznam pracovníkov, ktorí
budú zabezpečovať pohotovosť na pracovisku a mimo pracoviska, ako aj kalkuláciu rozsahu hodín. Po
ukončení pohotovosti Dodávateľ vypracuje Zoznam pracovníkov, ktorí zabezpečovali pohotovosť v členení
na pohotovosť na pracovisku a mimo pracoviska a skutočne realizované hodiny zvýšenej pohotovosti budú
prílohou k faktúre. Kalkulácia za službu č. 7 sa vypočíta na základe počtu hodín zvýšenej pohotovosti,
v prípade držania zvýšenej pohotovosti na pracovisku krát 1, v prípade držania zvýšenej pohotovosti mimo
pracoviska krát 0,2. Hodiny zvýšenej pohotovosti, počas ktorých Dodávateľ zabezpečoval riešenie
vady/incidentu Systému sa započítavajú do tejto Služby krát 1.
Službu Zvýšená pohotovosť Dodávateľ poskytuje Objednávateľovi až do vyčerpania hodín za Služby 1, 2, 6
a 8.
Dostupnosť služby
Služba bude poskytovaná v čase uvedenom v požiadavke.

Služba č. 8 Nastavenie integračných rozhraní v rozsahu 25 hodín mesačne
Názov služby: Údržba a oprava integračných rozhraní

Strana 22 / 23

Servisná zmluva na zabezpečenie servisnej podpory informačného systému AGIS

Popis služby a spôsob realizácie
Obsahom tejto služby je definícia špecifikácii a realizácia údržby a opravy integračných rozhraní medzi
aplikáciami systému AGIS a medzi aplikáciami AGIS a ostatnými produktívnymi aplikáciami Objednávateľa
podľa požiadaviek Objednávateľa, národnej legislatívy a legislatívy EÚ. Do tejto služby patria všetky
nastavenia rozhraní vyvolané a následne vykonané na Systéme. Nastavenia môžu byť vyvolané požiadavkou
Objednávateľa, napríklad vplyvom zmeny v metodike administrácie, vplyvom zmien legislatívy (EÚ a SR),
požiadavkou Objednávateľa na racionalizáciu alebo zlepšenie vykonávaných postupov v danom Systéme.
Spôsob realizácia a administratívne zabezpečenie služby je rovnaké ako u služby č.6
funkčnosti IS v súlade s platnou legislatívou)

(Zabezpečenie

Zmluvné pokuty
V prípade omeškania Dodávateľa s realizáciou plnení v rámci tejto Služby č.8 v termínoch dojednaných
zmluvnými stranami má Objednávateľ nárok na zaplatenie zmluvnej pokuty vo výške 1% z hodnoty plnenia,
s ktorým je Dodávateľ v omeškaní, za každý deň omeškania, a to až do maximálnej výšky 50% z hodnoty
takého plnenia; suma zmluvnej pokuty presahujúca 50% hodnoty dotknutého plnenia sa neuhrádza.

Strana 23 / 23

