Rámcová dohoda o poskytovaní servisných služieb č. 1239/2018
uzavretá v zmysle § 269 ods. 2 zák. č. 513/1991 Zb. Obchodného zákonníka v znení
neskorších predpisov (ďalej len „Rámcová dohoda“)
Zmluvné strany
Objednávateľ:
Obchodné meno:
Sídlo:
IČO:
Bankové spojenie:
Číslo účtu/IBAN:
V mene ktorého koná:
republiky
Osoby oprávnené
rokovať vo veciach
technických:Mgr.
služieb

Úrad vlády Slovenskej republiky
Námestie slobody 1, 813 70 Bratislava
00151513
Štátna pokladnica
SK96 8180 0000 0070 0006 0195
Mgr. Matúš Šutaj Eštok, vedúci Úradu vlády Slovenskej

Peter Daňko, riaditeľ Odboru informatiky a elektronických

(ďalej ako „Objednávateľ“)
a
Poskytovateľ:
Obchodné meno:
Sídlo:
Registrácia:
IČO:
DIČ:
IČ DPH:
Bankové spojenie:
Číslo účtu:
V mene ktorého koná:
Osoby oprávnené
rokovať vo veciach
technických:

Lomtec.com, a.s.
Líščie údolie 5, 841 04 Bratislava
Obchodný register OS Bratislava 1: Oddiel Sa, vložka č. 5024/B
35795174
2020279745
SK2020279745
Tatrabanka, a.s.
2629431093/1100
Mgr. Miroslav Ličko, predseda predstavenstva
Mgr. Miroslav Sedlák, podpredseda predstavenstva

Branislav Faith

(ďalej ako „Poskytovateľ“)
(Poskytovateľ a Objednávateľ ďalej spoločne ako „Zmluvné strany“ alebo jednotlivo ako
„Zmluvná strana“)

Preambula
Zmluvné strany uzatvárajú túto Rámcovú dohodu ako výsledok verejného obstarávania
na predmet zákazky „Služby zabezpečenia prevádzky a rozvoja modulov Manažérskeho
informačného systému (MIS) a modulov Informačného systému Centrálneho plánu
vzdelávania AK EŠIF v rámci činnosti RO OPTP“, ktoré realizoval Objednávateľ v súlade s §

117 zákona č. 343/2015 Z. z. o verejnom obstarávaní a o zmene a doplnení niektorých
zákonov v znení neskorších predpisov (ďalej len „zákon o verejnom obstarávaní“)
zverejnením Výzvyna predkladanie ponúk na webovom sídle Úradu vlády Slovenskej
republiky dňa 22.11.2018 a zaslaním predmetnej výzvy 3 potenciálnym Poskytovateľom
predmetu zákazky.
Článok I
Predmet Rámcovej dohody
1.

Predmetom tejto Rámcovej dohody je úprava práv a povinností zmluvných
strán v súvislosti so záväzkom Poskytovateľa zabezpečiť kontinuálnu prevádzku a
rozvoja modulov Manažérskeho informačného systému (MIS) a modulov Informačného
systému Centrálny plán vzdelávania AK EŠIF v rámci činnosti RO OPTP (ďalej len
„Systém“) formou poskytovania servisných služieb a v súvislosti so záväzkom
Objednávateľa riadne a včas poskytnuté servisné služby prevziať a zaplatiť za ne
Poskytovateľovi cenu dohodnutú v článku III. tejto Rámcovej dohody.

2.

Poskytovateľ sa zaväzuje poskytovať Objednávateľovi servisné služby podrobne
definované v Štandardných servisných podmienkach (ďalej len „ŠSP“), ktoré tvoria
Prílohu č. 1 Rámcovej dohody pozostávajúce zo:
a) Systémovej podpory - odstránenie prípadných vád Systému podľa stanovenej úrovne
poskytovaných služieb, prevádzková podpora a údržba Systému, zabezpečenie
dostupnosti a prevádzkových vlastností Systému; služby systémovej podpory
pozostávajú z kontroly systémových logov, inštalácie aktualizácií Systému, inštalácie
aktualizácií DB, poskytovaného mesačne;
b) Aplikačnej podpory - vykonanie a zapracovanie požadovaných úprav a zmien
Systému, na základe písomnej požiadavky Objednávateľa;
c) Konzultačnej podpory - vykonanie požadovaných konzultácií, na základe písomnej
požiadavky Objednávateľa;
k Systému tak, ako je uvedené v tejto Rámcovej dohode. Objednávateľ sa zaväzuje
zaplatiť Poskytovateľovi za poskytnuté služby cenu dohodnutú v tejto Rámcovej
dohode.

3.

Poskytnuté služby budú preberané a akceptované v zmysle podmienok uvedených v ŠSP.
Článok II
Čas a miesto plnenia

1.

Rámcová dohoda sa uzatvára na dobu určitú, a to na 12 mesiacov odo dňa nadobudnutia
účinnosti tejto Rámcovej dohody alebo do vyčerpania finančného limitu podľa článku III
ods. 1 tejto Rámcovej dohody podľa toho, ktorá z uvedených skutočností nastane skôr.

2.

Servisné služby je Poskytovateľ oprávnený vykonávať v prípade potreby v sídle
Objednávateľa, ako aj vo svojom sídle, prípadne na inom vhodnom mieste podľa
uváženia Poskytovateľa. Miestom dodania servisných služieb je sídlo Objednávateľa.
2

Článok III
Cena a platobné podmienky
1.

Celková cena za poskytovanie servisných služieb podľa tejto Rámcovej dohody
je stanovená v súlade so zákonom Národnej rady Slovenskej republiky č. 18/1996 Z. z.
o cenách v znení neskorších predpisov a vyhláškou Ministerstva financií Slovenskej
republiky č. 87/1996 Z. z., ktorou sa vykonáva zákon Národnej rady Slovenskej
republiky č. 18/1996 Z. z. a vyplýva zo súťažnej ponuky poskytovateľa. Celková cena je
Zmluvnými stranami dohodnutá vo výške:
49 788,00 Eur bez DPH
(slovom štyridsaťdeväťtisícsedemstoosemdesiatosem Eur bez DPH).

2.

Celková cena za poskytnutie servisných služieb v zmysle tejto Rámcovej dohody
je konečná a nie je možné ju zvýšiť. V cene za poskytnutie servisných služieb sú zahrnuté
všetky náklady a výdavky Poskytovateľa spojené s poskytovaním servisných služieb
v zmysle tejto Rámcovej dohody. DPH bude k cene účtovaná podľa platných predpisov
ku dňu vystavenia faktúry. Cenový rozpis tvorí Prílohu č. 2 tejto Rámcovej dohody.

3.

Cena za servisné služby podľa ods. 1 tohto článku a Prílohy č. 1 tejto Rámcovej dohody
bude fakturovaná nasledovne:
a) Služby systémovej podpory podľa článku I ods. 2 písm. a) tejto Rámcovej dohody
budú fakturované mesačne, a to po ukončení kalendárneho mesiaca, v ktorom boli
vyššie uvedené služby poskytované,
b) Služby aplikačnej podpory podľa článku I ods. 2 písm. b) tejto Rámcovej dohody
budú fakturované po ukončení kalendárneho mesiaca, v ktorom boli vyššie uvedené
služby poskytované, vo výške podľa skutočne odpracovaných kapacít, pričom
prílohou faktúry musí byť Objednávateľom podpísaný akceptačný protokol,
c) Služby konzultačnej podpory podľa článku I ods. 2 písm. c) tejto Rámcovej dohody
budú fakturované po ukončení kalendárneho mesiaca, v ktorom boli vyššie uvedené
služby poskytované, vo výške podľa skutočne odpracovaných kapacít, pričom
prílohou faktúry musí byť Objednávateľom podpísaný akceptačný protokol.

4.

Faktúra musí obsahovať náležitosti daňového dokladu podľa zákona č. 222/2004 Z. z.
o dani z pridanej hodnoty v znení neskorších predpisov. V prípade, ak doručená faktúra
nebude obsahovať všetky náležitosti daňového dokladu alebo prílohy, Objednávateľ
je oprávnený vrátiť faktúru Poskytovateľovi na jej opravu alebo doplnenie. V tomto
prípade začína plynúť nová lehota splatnosti faktúry po jej opätovnom doručení
Objednávateľovi.

5.

Faktúra je splatná v lehote 30 dní od jej doručenia Objednávateľovi.

6.

Dňom splnenia povinnosti úhrady faktúry je deň odpísania finančných prostriedkov
z účtu Objednávateľa na účet Poskytovateľa.
3

7.

Objednávateľ neposkytuje preddavok ani zálohovú platbu.

8.

V prípade omeškania Objednávateľa s úhradou faktúry je Poskytovateľ oprávnený
požadovať od Objednávateľa úrok z omeškania v zákonnej výške.

9.

Pre vylúčenie pochybností platí že, pokiaľ Poskytovateľ v momente uzavretia Rámcovej
dohody nebol osobou registrovanou pre daň z pridanej hodnoty, nie je oprávnený k cene
bez DPH uvedenej v odseku 1 tohto článku Rámcovej dohody navyše účtovať DPH a
cena je v takom prípade považovaná za cenu konečnú vrátane DPH.

Článok IV
Práva a povinnosti Zmluvných strán
1.

Poskytovateľ sa zaväzuje riadne a včas poskytnúť Objednávateľovi servisné služby podľa
tejto Rámcovej dohody s odbornou starostlivosťou, vo vlastnom mene, na svoje náklady
a nebezpečenstvo. Pokiaľ Poskytovateľ poverí plnením záväzku, alebo jeho časti
vyplývajúceho z tejto Rámcovej dohody tretiu stranu (subdodávateľa), má Poskytovateľ
voči Objednávateľovi rovnakú zodpovednosť za plnenie záväzku, ako aj za prípadné
škody, náklady a únik dôverných informácií spôsobený treťou stranou, ako keby tieto
záväzky plnil sám.

2.

Poskytovateľ sa zaväzuje informovať Objednávateľa o všetkých faktoch, ktoré by mohli
negatívne vplývať na poskytovanie servisných služieb podľa Rámcovej dohody.

3.

Poskytovateľ je servisné služby povinný dodať tak, aby boli v súlade s legislatívou
platnou a účinnou v Slovenskej republike ku dňu výkonu danej servisnej služby.

4.

Poskytovateľ sa zaväzuje zabezpečiť, aby jeho pracovníci pri plnení tejto Rámcovej
dohody v objektoch Objednávateľa dodržiavali všeobecne záväzné právne predpisy
súvisiace s ich činnosťou, najmä však právne predpisy upravujúce bezpečnosť a ochranu
zdravia pri práci a interné predpisy a smernice Objednávateľa, s ktorými Objednávateľ
Poskytovateľa oboznámil, a aby sa riadili organizačnými pokynmi oprávnených
zamestnancov Objednávateľa.

5.

Objednávateľ sa zaväzuje všetky pripomienky, žiadosti, požiadavky, výhrady, doplnky,
sťažnosti a pod., podávať Poskytovateľovi písomne v súlade s článkom XI ods. 4 tejto
Rámcovej dohody.

6.

Objednávateľ sa zaväzuje poskytnúť Poskytovateľovi včas všetky informácie potrebné
pre korektné plnenie predmetu plnenia Rámcovej dohody, ako napríklad technické
špecifikácie, organizačné schémy, jasný popis problému, informácie o zmluvných
záväzkoch voči tretím osobám, ak sa týkajú plnenia Rámcovej dohody. Objednávateľ
sa zároveň zaväzuje oboznámiť Poskytovateľa s internými predpismi a smernicami
4

týkajúcimi sa styku Objednávateľa s dodávateľmi informačných technológií, alebo inak
ovplyvňujúcich spôsob plnenia predmetu Rámcovej dohody, ako aj s internými predpismi
upravujúcimi prácu na počítačoch a v sieťach Objednávateľa. Poskytovateľ je povinný
upozorniť Objednávateľa bez zbytočného odkladu na nevhodnú povahu podkladov
prevzatých od Objednávateľa, alebo pokynov daných mu Objednávateľom. V opačnom
prípade Poskytovateľ zodpovedá za vady, ktoré použitím nevhodných pokynov alebo
podkladov poskytnutých mu Objednávateľom vznikli, ibaže Poskytovateľ nemohol túto
nevhodnosť zistiť ani pri vynaložení odbornej starostlivosti alebo na ich nevhodnosť
Objednávateľa upozornil a ten na ich použití písomne trval.
7.

Objednávateľ sa zaväzuje poskytnúť Poskytovateľovi potrebnú súčinnosť pre riadne
a včasné plnenie Rámcovej dohody, najmä zabezpečiť vstupy pracovníkov Poskytovateľa
do všetkých potrebných priestorov, poskytnúť sieťový prístup k hardvérovým
a softvérovým prostriedkom potrebným pre poskytovanie servisných služieb, on-line
spojenie cez sieť Internet.

8.

Pokiaľ presun programov, ktoré sú výsledkom poskytovania servisných služieb
z testovacieho a vývojového prostredia na produkčné prostredie nie je realizovaný priamo
pracovníkmi Poskytovateľa, je Objednávateľ zodpovedný za dodržanie doporučeného
postupu inštalácie, pričom je Objednávateľ povinný o takomto úkone bezodkladne
písomne informovať Poskytovateľa.

9.

Objednávateľ dodané servisné služby otestuje (ak to ich povaha umožňuje). Objednávateľ
zodpovedá za otestovanie dodaných servisných služieb.

10. Zmluvné strany podpisom Rámcovej dohody potvrdzujú, že boli navzájom poučené
o právach a povinnostiach vyplývajúcich zo zákona č. 18/2018 Z. z. o ochrane osobných
údajov a o zmene a doplnení niektorých zákonov v platnom znení, ako aj o následkoch
spojených s ich nedodržaním.
11. Zmluvné strany budú pri realizácii predmetu plnenia Rámcovej dohody postupovať
v súlade s touto Rámcovou dohodou a jej prílohami.
12. Objednávateľ sa zaväzuje zabezpečiť ochranu autorských a licenčných práv k Systému
a plneniam dodaným podľa Rámcovej dohody v rámci poskytovania servisných služieb,
najmä vyvinúť primerané úsilie na ich ochranu pred neoprávneným používaním,
reprodukciou, distribúciou, alebo publikáciou.
13. Objednávateľ umožní Poskytovateľovi vzdialený prístup do informačných systémov
Objednávateľa v potrebnom rozsahu (najmä do testovacieho a/alebo produkčného
prostredia Systému) výlučne za účelom diagnostikovania problémov vzniknutých
pri používaní Systému a za účelom poskytnutia servisných služieb. Všetky náklady
Poskytovateľa na zriadenie vlastných prípojných miest a poplatky za prevádzku

5

telekomunikačných zariadení sú zahrnuté v cene za poskytnutie servisných služieb podľa
článku III tejto Rámcovej dohody.
14. Poskytovateľ berie na vedomie, že predmet tejto Rámcovej dohody bude hradený
z európskych štrukturálnych a investičných fondov a bude predmetom administratívnej
kontroly procesu verejného obstarávania zo strany príslušného Riadiaceho orgánu a/alebo
Sprostredkovateľského orgánu pod Riadiacim orgánom.
15. Poskytovateľ sa zaväzuje strpieť výkon kontroly/auditu súvisiaceho s poskytovanými
službami a to kedykoľvek počas trvania príslušnej Rámcovej dohody o poskytnutí
nenávratného finančného príspevku uzavretej Objednávateľom ako prijímateľom
nenávratného finančného príspevku za účelom financovania predmetu plnenia, a to
zo strany oprávnených osôb na výkon kontroly/auditu v zmysle príslušných právnych
predpisov SR a EÚ, najmä zákona č. 292/2014 Z. z. o príspevku poskytovanom
z európskych štrukturálnych a investičných fondov a o zmene a doplnení niektorých
zákonov v znení neskorších predpisov a zákona č. 357/2015 Z. z. o finančnej kontrole
a audite a o zmene a doplnení niektorých zákonov a príslušnej Zmluvy o nenávratnom
finančnom príspevku a jej príloh vrátane Všeobecných zmluvných podmienok pre také
zmluvy a poskytnúť týmto orgánom riadne a včas všetku potrebnú súčinnosť.
16. Osobami oprávnenými na výkon kontroly/auditu sú najmä:
a) Úrad vlády Slovenskej republiky a ním poverené osoby,
b) Najvyšší kontrolný úrad SR, Úrad vládneho auditu, Certifikačný orgán a nimi
poverené osoby,
c) Orgán auditu, jeho spolupracujúce orgány a osoby poverené na výkon kontroly/auditu,
d) Splnomocnení zástupcovia Európskej Komisie a Európskeho dvora audítorov,
e) Osoby prizvané orgánmi uvedenými v písm. a) až d) ods. 16 tohto článku Rámcovej
dohody v súlade s príslušnými právnymi predpismi SR a právnymi aktmi EÚ.
17. Poskytovateľ sa zaväzuje uchovávať všetku dokumentáciu v origináli po dobu desiatich
(10) rokov od schválenia Následnej monitorovacej správy alebo aj po tejto lehote,
ak nedošlo k vysporiadaniu finančných vzťahov medzi poskytovateľom a prijímateľom,
z dôvodu výkonu kontroly/auditu aj po uplynutí desaťročnej lehoty na archiváciu.

Článok V
Odstránenie vád
1.

Poskytovateľ sa zaväzuje, že po dobu platnosti Rámcovej dohody bezplatne a bez
zbytočného odkladu odstráni vady servisných služieb za nižšie uvedených podmienok.

2.

Právo Objednávateľa na bezplatné odstránenie vád podľa ods. 1 tohto článku Rámcovej
dohody sa nevzťahuje na prípady, keď:
a) vada preukázateľne vznikla neposkytnutím súčinnosti Objednávateľa podľa
Rámcovej dohody;
6

b) vada preukázateľne vznikla v dôsledku nepoužívania Systému alebo servisných
služieb v súlade s inštrukciami alebo odporúčajúcimi procedúrami, ktoré boli
doručené Objednávateľovi;
c) vada vznikla v dôsledku zásahu Objednávateľa alebo tretej osoby do Systému alebo
servisnej služby, do hardvérového alebo softvérového prostredia, do ktorého bol
Systém alebo servisné služby nasadené, ak bol takýto zásah vykonaný bez
písomného súhlasu Poskytovateľa.
3.

Za dočasné odstránenie vady sa považuje i náhradný spôsob vyriešenia problému
s cieľom zabezpečiť prevádzkyschopnosť Systému alebo servisnej služby.
Pri dočasnom odstránení vady Poskytovateľ bez zbytočného odkladu písomne oznámi
Objednávateľovi termín riadneho odstránenia vady.

4.

Objednávateľ požiadavku na odstránenie vady zasiela vždy písomne v súlade
s podmienkami tejto Rámcovej dohody, pričom vada musí byť dostatočne
a zrozumiteľne špecifikovaná. Objednávateľ je vady povinný nahlásiť bez zbytočného
odkladu potom, čo sa o nich dozvedel, najneskôr však do 5 pracovných dní.

5.

Ak Poskytovateľ preukáže, že za vadu, ktorej odstránenie Objednávateľ žiadal,
nezodpovedá (nie je povinný odstrániť ju bezodplatne v zmysle Rámcovej dohody),
oznámi uvedenú skutočnosť bezodkladne Objednávateľovi.
V ďalšom odstraňovaní vady je Poskytovateľ povinný pokračovať len na základe
požiadavky Objednávateľa na poskytnutie služby Aplikačnej podpory. Ak Objednávateľ
nepožiada Poskytovateľa o odstránenie takéhoto problému v rámci Aplikačnej podpory,
Poskytovateľ je oprávnený vyfakturovať Objednávateľovi už vykonané práce
na identifikácii a odstránení problému podľa ceny Aplikačnej podpory uvedenej v článku
III ods. 3 písm. b) tejto Rámcovej dohody.

Článok VI
Zodpovednosť za škodu
1.

Zmluvné strany zodpovedajú za škodu v zmysle ustanovení zákona č. 513/1991 Zb.
Obchodný zákonník v znení neskorších predpisov (ďalej len „Obchodný zákonník“).

2.

Poskytovateľ nezodpovedá za škody vzniknuté porušením povinností Objednávateľa,
najmä porušením povinností podľa článku IV tejto Rámcovej dohody. Objednávateľ
nezodpovedá za škody vzniknuté porušením povinností Poskytovateľa, najmä porušením
povinností podľa článku IV tejto Rámcovej dohody.

3.

V prípade, ak Poskytovateľ spôsobí Objednávateľovi porušením svojich povinností
vyplývajúcich mu z právnych predpisov alebo Rámcovej dohody akúkoľvek škodu,
zodpovednosť za škodu a povinnosť na náhradu takto spôsobenej škody sa bude riadiť
a spravovať ustanoveniami § 373 a nasl. Obchodného zákonníka.

7

4.

Objednávateľ nezodpovedá za škodu, ktorú nezavinil.
Článok VII
Sankcie

1.

Pri podstatnom porušení povinností vyplývajúcich z tejto Rámcovej dohody druhou
Zmluvnou stranou môže oprávnená (poškodená) strana od tejto Rámcovej dohody
odstúpiť v zmysle článku IX tejto rámcovej dohody a požiadať o náhradu škody, ktorá jej
vznikla.

2.

Úplná alebo čiastočná zodpovednosť Zmluvnej strany je vylúčená v prípade zásahu
vyššej moci. Pre účely tejto Rámcovej dohody sa za vyššiu moc považujú udalosti, ktoré
nie sú závislé od konania Zmluvných strán, a ktoré nemôžu Zmluvné strany ani predvídať
ani nijakým spôsobom priamo ovplyvniť, ako napr.: vojna, mobilizácia, povstanie,
živelné pohromy, požiare, embargo, karantény, atď.

3.

V prípade porušenia povinností Poskytovateľa uvedených v článku IV tejto Rámcovej
dohody je Objednávateľ oprávnený uplatniť si voči Poskytovateľovi nárok na zmluvnú
pokutu vo výške 5% z ceny uvedenej v článku III ods. 1 tejto Rámcovej dohody, a to
v prípade, ak je poskytovateľ osobou registrovanou pre daň z pridanej hodnoty, aj s DPH,
za každé jednotlivé porušenie.

4.

V prípade omeškania Poskytovateľa so splnením záväzku v lehotách podľa článku IV
tejto Rámcovej dohody vzniká Objednávateľovi právo voči Poskytovateľovi na zmluvnú
pokutu vo výške 0,05% z ceny podľa článku III tejto Rámcovej dohody, a to v prípade,
ak je Poskytovateľ osobou registrovanou pre daň z pridanej hodnoty, aj s DPH, za každý
začatý deň omeškania so splnením záväzku.

Článok VIII
Výmena dôverných informácií
1.

Zmluvné strany sú povinné zaistiť utajenie získaných dôverných informácií spôsobom
obvyklým pre utajovanie takýchto informácií, ak nie je výslovne dojednané inak. Táto
povinnosť platí bez ohľadu na ukončenie platnosti a účinnosti Rámcovej dohody.
Zmluvné strany sú povinné zaistiť utajenie dôverných informácií aj u svojich
pracovníkov, zástupcov, ako aj iných spolupracujúcich tretích strán, pokiaľ im takéto
informácie boli poskytnuté.

2.

Za dôverné informácie sa považujú všetky a akékoľvek údaje, dáta, podklady, poznatky,
dokumenty alebo akékoľvek iné informácie, bez ohľadu na formu ich zachytenia:
a) ktoré sa týkajú Zmluvnej strany (najmä informácie o jej činnosti, štruktúre,
hospodárskych výsledkoch, všetky zmluvy, finančné, štatistické a účtovné
informácie, informácie o jej majetku, aktívach a pasívach, pohľadávkach a
záväzkoch, informácie o jej technickom a programovom vybavení, know-how,
8

hodnotiace štúdie a správy, podnikateľské stratégie a plány, interné predpisy,
smernice, informácie týkajúce sa predmetov chránených právom priemyselného
alebo iného duševného vlastníctva a všetky ďalšie informácie o Zmluvnej strane;
b) ktoré sa týkajú obchodných partnerov Zmluvných strán;
c) pre ktoré je stanovený všeobecne záväznými právnymi predpismi Slovenskej
republiky osobitný režim nakladania (najmä obchodné tajomstvo, bankové
tajomstvo, daňové tajomstvo, telekomunikačné tajomstvo, osobné údaje, utajované
skutočnosti);
d) ktoré sú výslovne Zmluvnou stranou označené ako „dôverné“, „confidential“,
„proprietary“ alebo iným obdobným označením.
3.

Dôverné informácie poskytnuté, odovzdané, oznámené, sprístupnené a/alebo
akýmkoľvek iným spôsobom získané jednou Zmluvnou stranou od druhej Zmluvnej
strany na základe a/alebo v akejkoľvek súvislosti s Rámcovou dohodou môžu byť použité
výhradne na účely plnenia predmetu Rámcovej dohody a v súlade s predpismi, ktoré
upravujú nakladanie s takýmito údajmi. Zmluvné strany sa zaväzujú dôverné informácie
ako aj všetky informácie poskytnuté, odovzdané, oznámené, sprístupnené a/alebo
akýmkoľvek iným spôsobom získané Zmluvnými stranami na základe Rámcovej dohody
a/alebo v akejkoľvek súvislosti s Rámcovou dohodou udržiavať v prísnej tajnosti,
zachovávať o nich mlčanlivosť a chrániť ich pred zneužitím, poškodením, zničením,
znehodnotením, stratou a odcudzením, a to i po ukončení platnosti a účinnosti Rámcovej
dohody. Zmluvná strana nie je oprávnená bez predchádzajúceho písomného súhlasu
druhej Zmluvnej strany dôverné informácie poskytnúť, odovzdať, oznámiť, sprístupniť,
zverejniť, publikovať, rozširovať, vyzradiť ani použiť inak než na účely plnenia predmetu
Rámcovej dohody, a to ani po ukončení platnosti a účinnosti Rámcovej dohody,
s výnimkou prípadu ich poskytnutia/odovzdania /oznámenia/sprístupnenia:
a) odborným poradcom Zmluvnej strany (vrátane právnych, účtovných, daňových a
iných poradcov alebo audítorov), ktorí sú buď viazaní všeobecnou profesionálnou
povinnosťou mlčanlivosti stanovenou alebo uloženou zákonom alebo sú povinní
zachovávať mlčanlivosť na základe písomnej dohody so Zmluvnou stranou;
b) subdodávateľom, ak sa subdodávateľ podieľa na plnení podľa Rámcovej dohody, a
ak je to potrebné pre účely plnenia povinností Poskytovateľa podľa Rámcovej
dohody, pričom subdodávateľ musí byť viazaný minimálne rovnakým rozsahom
povinností vo vzťahu k ochrane dôverných údajov, ako sú viazané Zmluvné strany
podľa Rámcovej dohody.
c) oprávneným osobám, ak to vyžadujú všeobecne záväzné právne predpisy.

4.

Povinnosť Zmluvných strán zachovávať mlčanlivosť o dôverných informáciách
sa nevzťahuje na informácie, ktoré:
a) boli zverejnené už pred podpisom Rámcovej dohody, čo musí byť preukázateľné
na základe poskytnutých podkladov, ktoré túto skutočnosť dokazujú;
b) sa stanú všeobecne a verejne dostupné po podpise Rámcovej dohody z iného dôvodu
ako z dôvodu porušenia povinností podľa Rámcovej dohody, čo musí byť
preukázateľné na základe poskytnutých podkladov, ktoré túto skutočnosť dokazujú;
9

majú byť sprístupnené na základe povinnosti stanovenej zákonom, rozhodnutím
súdu, prokuratúry alebo iného oprávneného orgánu verejnej moci,
d) boli vyvinuté Zmluvnou stranou nezávisle na informáciách získaných od druhej
Zmluvnej strany, získané Zmluvnou stranou od tretej strany, ktorá ich legitímne
získala alebo vyvinula, a ktorá nemá žiadnu povinnosť, ktorá by obmedzovala ich
zverejňovanie.
c)

5.

Za porušenie tohto článku sa nepovažuje zverejnenie tejto Rámcovej dohody
v Centrálnom registri zmlúv v súlade so zákonom č. 211/2000 Z. z. o slobodnom prístupe
k informáciám v znení neskorších predpisov.

Článok IX
Ukončenie Rámcovej dohody
1.

Túto Rámcovú dohodu je možné ukončiť aj písomnou dohodou Zmluvných strán.

2.

Zmluvné strany môžu Rámcovú dohodu jednostranne vypovedať, aj bez uvedenia
dôvodu. Výpovedná doba je tri mesiace a začína plynúť prvým dňom kalendárneho
mesiaca nasledujúceho po mesiaci, v ktorom bola výpoveď preukázateľne doručená
druhej Zmluvnej strane. Výpoveď sa doručuje v písomnej podobe do vlastných rúk.

3.

Odstúpiť od tejto Rámcovej dohody je možné
b) prípade podstatného porušenia tejto Rámcovej dohody,
c) v ostatných prípadoch podľa ustanovení Obchodného zákonníka v platnom znení,
d) v súlade s § 19 zákona o verejnom obstarávaní.

4.

Na účely tejto Rámcovej dohody sa podstatným porušením záväzku vyplývajúceho z tejto
Rámcovej dohody považuje:
a) porušenie povinností Poskytovateľa podľa článku IV ods. 1 tejto Rámcovej dohody,
b) porušenie povinností Objednávateľa podľa článku III ods. 5 tejto Rámcovej dohody,
ak porušenie trvá viac ako 30 kalendárnych dní,
c) ak sa preukáže, že Poskytovateľ v ponuke predloženej vo verejnom obstarávaní
predložil nepravdivé doklady alebo uviedol nepravdivé, neúplné alebo skreslené
údaje,
d) ak je voči druhej Zmluvnej strane vedené konkurzné konanie alebo
reštrukturalizačné konanie, je v konkurze, v reštrukturalizácii, bol proti nej
zamietnutý návrh na vyhlásenie konkurzu pre nedostatok majetku,
e) ak druhá Zmluvná strana vstúpila do likvidácie, alebo bola na ňu zriadená nútená
správa,
f) ak je voči druhej Zmluvnej strane vedený výkon rozhodnutia (napr. podľa zákona č.
233/1995 Z. z. o súdnych exekútoroch a exekučnej činnosti (Exekučný poriadok) a o
zmene a doplnení ďalších zákonov v znení neskorších predpisov, zákona Slovenskej
národnej rady č. 563/2009 Z. z. o správe daní (daňový poriadok) a o zmene
a doplnení niektorých zákonov a pod.).
10

5.

Odstúpenie od Rámcovej dohody nadobudne účinnosť dňom, kedy písomný prejav vôle
Zmluvnej strany, ktorý obsahuje oznámenie o odstúpení od Rámcovej dohody, bude
doručený druhej Zmluvnej strane.

6.

Pri odstúpení od Rámcovej dohody zostávajú zachované z nej vyplývajúce práva a
povinnosti Zmluvných strán do dňa účinnosti odstúpenia. Zmluvné strany sú povinné
vyrovnať všetky pohľadávky a záväzky vzniknuté do dňa účinnosti odstúpenia
od Rámcovej dohody.

Článok X
Udelenie licencie
1.

V prípade, ak poskytovanie servisných služieb podľa tejto Rámcovej dohody podlieha
ochrane podľa zákona č. 185/2015 Z. z. Autorský zákon v znení neskorších predpisov
(ďalej len „Autorský zákon“), Poskytovateľ sa v súlade s § 65 Autorského zákona
zaväzuje udeliť Objednávateľovi súhlas na používanie diela (ďalej len „licencia“), a to
na všetky Zmluvným stranám pri uzavieraní tejto Rámcovej dohody známe spôsoby
použitia.

2.

Poskytovateľ touto Rámcovou dohodou udeľuje Objednávateľovi:
a) výhradnú licenciu k dielu,
b) v územnom rozsahu neobmedzenom,
c) vo vecnom rozsahu neobmedzenom,
d) v časovom rozsahu na dobu 12 mesiacov odo dňa nadobudnutia účinnosti tejto
Rámcovej dohody.

3.

Pre vylúčenie pochybností platí, že odmena za poskytnutie licencie je zahrnutá v cene
podľa článku III tejto Rámcovej dohody.

Článok XI
Záverečné ustanovenia
1.

V prípade rozporu medzi Rámcovou dohodou a jej prílohami majú prednosť ustanovenia
Rámcovej dohody. V prípade rozporu medzi jednotlivými prílohami má prednosť príloha
s nižším poradovým číslom.

2.

Rámcová dohoda je vyhotovená v šiestich (7) rovnopisoch: päť (5) pre Objednávateľa
a dva (2) pre Poskytovateľa.

3.

Rámcová dohoda nadobúda platnosť dňom jej podpisu Zmluvnými stranami, ak bola
Rámcová dohoda podpísaná Zmluvnými stranami v ten istý deň alebo dňom jej podpisu
poslednou Zmluvnou stranou, ak Rámcová dohoda nebola podpísaná Zmluvnými
stranami v ten istý deň a účinnosť dňom nasledujúcim po dni jej zverejnenia
11

v Centrálnom registri zmlúv vedenom Úradom vlády Slovenskej republiky v súlade so
zákonom č. 211/2000 Z. z. o slobodnom prístupe k informáciám v znení neskorších
predpisov.
4.

Písomnosti podľa Rámcovej dohody je možné doručovať poštou, kuriérom, faxom alebo
elektronickými prostriedkami. Elektronickými prostriedkami a faxom nie je možné
zasielať faktúry a výpoveď Rámcovej dohody. Pokiaľ sú písomnosti doručované
elektronickými prostriedkami alebo faxom, vyžaduje sa potvrdenie druhej Zmluvnej
strany o prijatí písomnosti (elektronickými prostriedkami alebo faxom).

5.

Písomnosti doručované poštou sú považované za doručené prevzatím. Za doručenie
písomnej poštovej zásielky sa považuje aj vrátenie tejto zásielky s vyznačením pošty
„neprevzal v odbernej lehote“, alebo vrátenie poštovej zásielky s vyznačením pošty
„adresát neznámy“.

6.

V prípade sporného chápania Rámcovej dohody sa obidve Zmluvné strany budú snažiť
pred zahájením právnych krokov predovšetkým o zhodu v dobrom. Pokiaľ sa Zmluvné
strany nedohodnú zhodou v dobrom, budú sa snažiť dosiahnuť súdny zmier. Ak ani
takto nedôjde k zhode, obrátia sa na príslušný súd v Slovenskej republike.

7.

Práva a povinnosti vyplývajúce z tejto Rámcovej dohody, avšak výslovne v nej
neuvedené, sa budú riadiť príslušnými ustanoveniami Obchodného zákonníka a ďalšími
platnými právnymi predpismi Slovenskej republiky.

8.

Ak bude akékoľvek ustanovenie Rámcovej dohody vyhlásené za neplatné alebo
nevymožiteľné, platnosť alebo vymožiteľnosť ostatných ustanovení Rámcovej dohody
zostane nedotknutá. V takomto prípade sa Zmluvné strany dohodli, že uzatvoria dodatok
k Rámcovej dohode a tie ustanovenia, ktoré stratili platnosť alebo sa stali
nevymožiteľnými, nahradia ustanoveniami, ktorých formulácie a znenia budú čo najviac
podobné pôvodnému zámeru s tým, aby bol zachovaný účel a cieľ tejto Rámcovej
dohody, pri rešpektovaní nových faktov, bez ujmy pre obidve Zmluvné strany.

9.

Ak v Rámcovej dohode nie je výslovne stanovené inak, Rámcovú dohodu je možné
meniť len písomnou dohodou Zmluvných strán (dodatkom). V prípade ukončenia
platnosti Rámcovej dohody dohodou Zmluvných strán, musí mať táto dohoda písomnú
formu.

10. Ak dôjde k zmene údajov Zmluvných strán uvedených v záhlaví Rámcovej dohody,
alebo kontaktných údajov, Zmluvné strany sa budú o takýchto zmenách vzájomne
písomne informovať. Takéto zmeny v Rámcovej dohode nie je potrebné robiť písomným
dodatkom k Rámcovej dohode a ich účinnosť nastáva voči druhej Zmluvnej strane tretím
pracovným dňom po doručení oznámenia o zmene.

12

11. Poskytovateľ je oprávnený postúpiť práva a povinnosti z tejto Rámcovej dohody
v prospech tretej osoby výlučne na základe predchádzajúceho písomného súhlasu
Objednávateľa.
12. Poskytovateľ ani Objednávateľ nenesie zodpovednosť v prípade porušenia svojich
povinností v dôsledku okolností vylučujúcich zodpovednosť. V týchto prípadoch sa
Poskytovateľ a Objednávateľ dohodnú v rámci osobitnej dohody na podmienkach
odstránenia následkov.
13. Vlastnícke právo k akémukoľvek plneniu dodanému podľa Rámcovej dohody prechádza
na Objednávateľa až po zaplatení jeho celej ceny.
14. Zmluvné strany vyhlasujú, že túto Rámcovú dohodu uzatvorili slobodne, vážne, určite
a zrozumiteľne, rozumejú jej obsahu a na znak súhlasu s jej obsahom ju vlastnoručne
podpisujú.
15. Neoddeliteľnou súčasťou Rámcovej dohody sú prílohy:
Príloha č. 1 - Štandardné servisné podmienky
Príloha č. 2 - Cenový rozpis

v Bratislave, dňa ............................

v Bratislave, dňa ............................

za Objednávateľa

za Poskytovateľa

.............................................................
Mgr. Matúš Šutaj Eštok
vedúci Úradu vlády
Slovenskej republiky

......................................................
Mgr. Miroslav Ličko
predseda predstavenstva

......................................................
Mgr. Miroslav Sedlák
podpredseda predstavenstva

13

Príloha č. 1 k Rámcovej dohode č. 1239/2018
Článok I
Štandardné servisné podmienky
1.

2.
3.
4.

Štandardné servisné podmienky (ďalej len „ŠSP“) upravujú v súlade s platným právom
obchodno-právne vzťahy Zmluvných strán pri poskytovaní servisných služieb
Objednávateľovi Poskytovateľom.
ŠSP sú vydané v súlade s § 273 Obchodného zákonníka a sú pre Zmluvné strany záväzné.
ŠSP sú prílohou a neoddeliteľnou súčasťou Rámcovej dohody.
Poskytovateľ poskytuje servisné služby podľa týchto ŠSP len na Plnenia uvedené
v Rámcovej dohode, ktoré boli riadne prevzaté preberacími protokolmi objednávateľom
ku dňu začatia poskytovania služieb. Servisné služby sa nevzťahujú na komponenty
dodané tretími stranami, ktoré boli integrované do plnenia, ak nie je tak výslovne
uvedené v Rámcovej dohode.

Článok II
Systémová podpora
Systémová podpora predstavuje poskytnutie nasledovných servisných služieb:
1. Služba Service Desk
Prostredníctvom služby Poskytovateľ zabezpečuje služby na základe tejto Rámcovej dohody
a je poskytovaná v čase od 08:00 do 16:00 v pracovných dňoch v Slovenskej republike
(ďalej ako „Pracovný deň“).
a)
Služba je poskytovaná prostredníctvom softvéru JIRA Service Desk, príp. inej
obdobnej aplikácie na adrese, ktorá bude Objednávateľovi zaslaná do 5 dní od
podpisu Rámcovej dohody
b)
Počas poskytovania servisných služieb k Plneniu je Poskytovateľ povinný
zabezpečovať Plnenie a po zaevidovaní hlásenia vady Plnenia začať realizovať
servisný zásah, prípadne poskytne Objednávateľovi náhradné riešenie.
c)
Servisný zásah
- Servisný zásah je činnosť Poskytovateľa, alebo jeho subdodávateľa vedúca
k lokalizácii vady a jej odstráneniu, alebo spracovaniu pokynov pre správanie sa
Objednávateľa v súvislosti s možným výskytom lokalizovanej vady. Lokalizácia
prebehne spôsobom, ktorý Poskytovateľ uzná za vhodný, a to buď konzultáciou
po telefóne, diagnostikou cez vzdialený prístup, alebo osobnou návštevou
zamestnanca alebo subdodávateľa Poskytovateľa v mieste prevádzkovania
Plnenia, alebo na pracovisku Objednávateľa.
- Servisný zásah je ukončený a dostupnosť Plnenia obnovená odstránením vady,
výpadku alebo dodaním opravenej časti Plnenia Objednávateľovi.
- V prípade, ak sa zistí, že nevyhovujúce správanie sa Plnenia, v dôsledku ktorého
Objednávateľ predložil požiadavku prostredníctvom služby Service Desk
14

na odstránenie vady Plnenia, a ktoré nebolo spôsobené v dôsledku Vady Plnenia,
ale z inej príčiny (napríklad chybnou obsluhou, alebo chybou cudzieho
softvérového produktu, chybou hardvéru, zásahom do dát iným spôsobom ako
činnosťou Plnenia), Poskytovateľ bude všetky náklady spojené s analýzou takej
požiadavky
ako
aj
s preukazovaním dôvodov nevyhovujúceho správania Plnenia vždy fakturovať
Objednávateľovi v plnej výške podľa platného cenníka Poskytovateľa. Uvedené
sa primerane vzťahuje aj na odstraňovanie vád v prípade skončenia platnosti
Rámcovej dohody.
- Službu Service Desk môžu využívať len Objednávateľom určené oprávnené osoby
Objednávateľa. Zoznam oprávnených osôb obsahuje meno, funkciu, telefonický a
e-mailový kontakt oprávnenej osoby. Zoznam oprávnených osôb vyhotoví
Objednávateľ a do 5 dní od podpisu Rámcovej dohody zašle Poskytovateľovi.
V prípade zmeny údajov v zozname certifikovaných oprávnených osôb, je
Objednávateľ povinný zaslať aktualizovaný zoznam Poskytovateľovi. Zmena je
voči Poskytovateľovi účinná piatym pracovným dňom od jeho doručenia
Poskytovateľovi. Poskytovateľ nie je povinný poskytnúť servisné služby, ak
požiadavka bola zaslaná alebo zadaná neoprávnenými osobami.
- Objednávateľ do 5 dní od podpisu Rámcovej dohody zašle Poskytovateľovi meno,
funkciu, telefonický a e-mailový kontakt osoby, ktorá bude vykonávať práva
a povinnosti správcu informačného systému Objednávateľa v súvislosti
s poskytovaním Plnení podľa Rámcovej dohody. V prípade zmeny v osobe alebo
údajoch je Objednávateľ povinný zaslať aktualizované informácie
Poskytovateľovi. Zmena je voči Poskytovateľovi účinná piatym pracovným dňom
od doručenia oznámenia Poskytovateľovi.
2. Kontrola systému
Kontrolou systému sa rozumie kontrola aplikačných logov a logov služieb zabezpečujúcich
Plnenie.

Článok III
Aplikačná podpora
Prostredníctvom služby APLIKAČNÁ PODPORA Poskytovateľ rieši požiadavky
Objednávateľa na úpravu alebo na zmenu Plnenia a konzultácie k aplikácii v rozsahu
podľa Rámcovej dohody.
1.

Úpravou alebo zmenou (ďalej len ako „Zmena„) je služba v rámci ktorej Poskytovateľ na
základe požiadavky Objednávateľa zadanej do systému na správu požiadaviek (Service
Desk) a po schválení Projektovým tímom dodá Objednávateľovi:
a) novú funkcionalitu Plnenia alebo inú zmenu Plnenia;
b) vyrieši problém s Plnením, ktorý nie je vadou podľa Rámcovej dohody a ŠSP.

15

2.

3.

4.

5.

6.
7.

8.

Zmena, ktorá vyžaduje práce v rozsahu nad 16 človekohodín, je po zadaní do systému
na správu požiadaviek (Service Desk) zadávaná aj formou písomnej Požiadavky na
zmenu. Po schválení je táto písomná požiadavka zaevidovaná v systéme ako príloha.
Zmena nebude Objednávateľovi dodaná, ak realizáciu neschváli manažment projektu,
najmä z dôvodu nekonzistentnosti s Plnením. Konkrétne dôvody budú Objednávateľovi
oznámené.
Objednávateľ je v požiadavke povinný zadefinovať vlastné špecifikácie na Zmeny
v Plnení. Zadanie musí byť písomné JIRA Service Desk a musí obsahovať:
a) zdôvodnenie požiadavky, t.j. v čom súčasné riešenie nevyhovuje alebo ako rozširuje
funkčnosť;
b) cieľ nového riešenia, t.j. čo nové riešenie Objednávateľovi má priniesť;
c) stručný technický popis riešenia naformulovaný osobou znalou výpočtovej techniky,
s ohľadom na existujúce dátové štruktúry Objednávateľa;
d) podrobné definovanie požadovanej novej funkcionality;
Poskytovateľ po prevzatí požiadavky na zmenu od Objednávateľa doplní do dokumentu
Požiadavka na zmenu (ďalej ako „Dokument“) návrh riešenia popisujúci všetky zmeny
v Plnení, ktoré treba uskutočniť na základe požiadaviek Objednávateľa vrátane
nadväzujúcich zmien v Plnení vyplývajúcich z analýzy danej problematiky. Doplní tiež
termín realizácie a maximálnu cenu Zmeny, ktoré sa stanú záväznými po akceptácii
Dokumentu (Požiadavka na zmenu).
V prípade Zmeny Plnenia Poskytovateľ spolu so Zmenou dodá Objednávateľovi aj
aktualizovanú dokumentáciu vo forme funkčných popisov.
Akceptácia Zmeny: Objednávateľ bude mať k dispozícii 14 dní na otestovanie
zrealizovanej Zmeny. Počas tohto obdobia je Objednávateľ oprávnený hlásiť
Poskytovateľovi vady vo funkcionalite realizovaných úprav. Za Vadu sa v tomto prípade
považuje iba nesúlad správania sa programovej úpravy voči odsúhlasenej Požiadavke na
zmenu. Pri Zmenách s náročnosťou do 16 osobohodín je Zmena schvaľovaná
prostredníctvom systému na správu požiadaviek. Pri Zmenách s náročnosťou nad
16 osobohodín je Zmena schvaľovaná písomne – Akceptačným protokolom, ktorého
kópia bude zaevidovaná v systéme Service Desk ako príloha. Stanovisko k akceptácii
plnenia môže byť vo forme:
a) bez výhrad
b) akceptované s výhradami, v prípade že plnenie neobsahuje žiadnu Vadu kategórie
A alebo štyri a menej Vád kategórie B
c) neakceptované v prípade ak plnenie obsahuje jednu alebo viacej Vád kategórie A alebo
päť a viac Vád kategórie B
Servisné služby poskytnuté na základe schválenej Žiadosti o zmeny je Poskytovateľ
oprávnený fakturovať po ich akceptácii bez výhrad. Poskytovateľ vyvinie maximálne
úsilie, ktoré od neho možno spravodlivo požadovať, k čo najrýchlejšiemu vyriešeniu
všetkých oznámených problémov. Pre efektívne riešenie konfliktných situácií si zmluvné
strany dohodli eskalačnú maticu uvedenú v Rámcovej dohode.

Článok IV
16

Konzultačná podpora
1.

2.

3.

4.

Prostredníctvom služby KONZULTAČNÁ PODPORA poskytuje Poskytovateľ podporu
Objednávateľovi pri používaní Plnenia v čase od 09:00 do 16:00 v pracovných dňoch
v Slovenskej republike (ďalej ako „Pracovný deň“). V rámci tejto služby Poskytovateľ
poskytuje konzultácie k obsahovej a funkčnej stránke Plnenia.
Službu KONZULTAČNÁ PODPORA môžu využívať len Objednávateľom určené
oprávnené osoby Objednávateľa. Zoznam oprávnených osôb obsahuje meno, funkciu,
telefonický a e-mailový kontakt oprávnenej osoby. Zoznam oprávnených osôb vyhotoví
Objednávateľ a do 5 dní od podpisu Rámcovej dohody zašle Poskytovateľovi. V prípade
zmeny údajov v zozname certifikovaných oprávnených osôb, je Objednávateľ povinný
zaslať aktualizovaný zoznam Poskytovateľovi. Zmena je voči Poskytovateľovi účinná
piatym pracovným dňom od jeho doručenia Poskytovateľovi. Poskytovateľ nie je
povinný poskytnúť servisné služby, ak požiadavka bola zaslaná alebo zadaná
neoprávnenými osobami.
Objednávateľ do 5 dní od podpisu Rámcovej dohody zašle Poskytovateľovi meno,
funkciu, telefonický a e-mailový kontakt osoby, ktorá bude vykonávať práva a povinnosti
správcu informačného systému Objednávateľa v súvislosti s poskytovaním Plnení podľa
Rámcovej dohody. V prípade zmeny v osobe alebo údajoch je Objednávateľ povinný
zaslať aktualizované informácie Poskytovateľovi. Zmena je voči Poskytovateľovi účinná
piatym pracovným dňom od doručenia oznámenia Poskytovateľovi.
V rámci služby KONZULTAČNÁ PODPORA nebudú poskytované informácie o obsluhe
počítačov, o práci s operačným systémom, o správe bázy dát a podobne, ani informácie
konzultačného charakteru o vecnej problematike, napr. účtovníctve, zákonoch,
vyhláškach a podobne. Táto služba v žiadnom prípade nenahradzuje školenia,
dokumentáciu ani implementáciu. Táto služba je poskytovaná len k najnovšej verzii
Plnenia. Školenia k Plneniu poskytne Poskytovateľ Objednávateľovi na základe
objednávky.

Článok V
Komunikácia
1.

2.

Chybové hlásenia sú zadávané do systému na správu požiadaviek JIRA Service Desk,
na adrese ktorá bude Objednávateľovi zaslaná do 5 dní od podpisu Rámcovej dohody. Iný
spôsob zadávania chybových hlásení nie je možný. Lehoty na poskytnutie servisných
služieb Poskytovateľom v zmysle Rámcovej dohody začnú plynúť až po zaevidovaní
požiadavky v systéme.
Informácie o existujúcej (zaevidovanej) požiadavke v riešení je Objednávateľ oprávnený
požadovať nasledovnými spôsobmi:
a) prostredníctvom systému na správu požiadaviek JIRA Service Desk,
b) prostredníctvom e-mailovej správy, pričom v predmete správy uvedie evidenčné
číslo požiadavky v systéme na správu požiadaviek JIRA Service Desk, ku ktorej sa
daný e-mail vzťahuje,
17

telefonicky, pričom uvedie evidenčné číslo požiadavky v systéme na správu
požiadaviek JIRA Service Desk, ku ktorej požaduje informácie.
V prípade nedostupnosti systému na správu požiadaviek JIRA Service Desk požiadavky
na servisné služby Objednávateľ zadá e-mailom dovtedy, kým nebude dostupnosť
systému na správu požiadaviek JIRA Service Desk obnovená. Takáto požiadavka bude
doručená na e-mailovú adresu, podľa ods. 9 čl. VI. Zaevidovaná požiadavka bude
následne postúpená na riešenie. Po zaevidovaní novej požiadavky oznámi Poskytovateľ
Objednávateľovi evidenčné číslo požiadavky. Lehoty na poskytnutie servisných služieb
Poskytovateľom v zmysle Rámcovej dohody začnú plynúť až po zaevidovaní
požiadavky.

c)
3.

Článok VI
Riešenie vád Systému
1.
2.

3.
4.
5.
6.
7.
8.

9.

Doba odozvy je doba v ktorej Poskytovateľ zaeviduje hlásenie vady Systému.
Doba riešenia je predpokladaná doba, v ktorej Poskytovateľ vadu Systému odstráni,
uvedená doba je orientačná, skutočná doba závisí od zložitosti problému
a technologických možností Poskytovateľa, skutočná doba opravy bude Objednávateľovi
oznámená po analýze vady.
Zmluvné strany sa môžu v individuálnych prípadoch dohodnúť na predĺžení doby
dodania opravy.
Dodaním opravy sa chápe nasadenie opravy na produkčné prostredie.
Poskytovateľ je povinný otestovať Plnenie z hľadiska softvérovej funkčnosti pred
odovzdaním Zmien a opráv.
Otestovanie poskytnutej služby po dodaní Zmien a opráv je v kompetencii
Objednávateľa.
Počas záručnej doby má Objednávateľ nárok na bezplatné odstránenie vád Plnenia, a to
v rozsahu a spôsobom dohodnutým v týchto ŠSP.
Poskytovaním servisných služieb nevznikajú Poskytovateľovi alebo jeho
subdodávateľom, partnerom žiadne ďalšie záväzky ani zodpovednosti, ktoré nie sú
uvedené v Rámcovej dohode alebo ŠSP.
Objednávateľ nie je bez súhlasu Poskytovateľa oprávnený zmeniť prostredie, do ktorého
bolo Plnenie nasadené. Prostredím sa rozumie hardwarové a softwarové prostredie,
do ktorého bolo Plnenie a Podporný softvér nasadený, ako aj konfigurácia softwarového
a hardvérového prostredia. Ak je Objednávateľ povinný vykonávať aktualizáciu
systémov na základe interných predpisov musí zabezpečiť testovacie prostredie kde je
možné aktualizácie nasadiť a otestovať pred ich aplikáciou do produkčného prostredia
v ktorom je Plnenie nasadené. V prípade, ak Objednávateľ zmení prostredie bez súhlasu
Poskytovateľa, Poskytovateľ nie je povinný poskytovať servisné služby podľa Rámcovej
dohody až do doby, kým si Objednávateľ neobjedná odstránenie vád, ktoré v dôsledku
zmeny prostredia vznikli. Prerušenie alebo obmedzenie poskytovania servisných služieb
Poskytovateľom nemá vplyv na povinnosť Objednávateľa uhradiť cenu servisných
služieb za dané servisné obdobie.
18

TABUĽKA POSKYTOVANÝCH SLUŽIEB
Služba
HOT-LINE
APLIKAČNÁ
PODPORA
KONZULTAČNÁ
PODPORA

Čas poskytovania
8.00 – 16.00
9.00 – 16.00
9.00 – 16.00

Kategórie Vád

Systém

Mail

JIRA
JIRA
JIRA

Popis
Vada vylučujúca užívanie Plnenia alebo
jeho dôležitej a ucelenej časti
Vada obmedzujúca prevádzku Plnenia,
ktorá spôsobuje problémy pri využívaní a
prevádzkovaní Plnenia alebo jeho časti,
ale umožňuje prevádzku, nemá vplyv na
kvalitu dát a ňou spôsobené problémy
možno dočasne riešiť organizačnými
opatreniami
Ostatné vady a všetky vady integračných
rozhraní

Vada kategórie A
Vada kategórie B

Vada kategórie C

PODMIENKY DODRŽIAVANIA DOSTUPNOSTI SYSTÉMU (SLA):

Stupeň závažnosti vady

Termín
odstránenia
vady

Priorita

Doba odozvy

KATEGÓRIE A

Veľmi vysoká

do 1 pracovného dňa

2 pracovné dni

KATEGÓRIE B

Vysoká

do 2 pracovných dní

5 pracovných dní

KATEGÓRIE C

Normálna

do 3 pracovných dní

20 pracovných dní

19

Príloha č. 1 k Rámcovej dohode č. 1239/2018
Cenový rozpis
P.č. Servisné služby

Predpokladaný
počet jednotiek

1.

Systémová podpora

12 mesiacov

2.

Konzultačná
podpora

200 hodín

Aplikačná podpora

200 hodín

3

Celková cena spolu v EUR bez DPH

Cena
za jednotku
(mesiac, hodina)
v EUR bez DPH

Cena za celkový
počet jednotiek
v EUR bez DPH

1 749,00

20 988,00

72,00

14 400,00

72,00

14 400,00
49 788,00

Celková cena spolu v EUR vrátane DPH

59 745,60

20

