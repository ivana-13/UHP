Zmluva
o poskytnutí služieb informačných technológií
uzatvorená podľa § 269 a nasl. zákona č. 513/1991 Zb. Obchodný zákonník v znení
neskorších predpisov (ďalej len „zmluva“) medzi:

Objednávateľ:
Názov organizácie:
Sídlo:
IČO:
DIČ:
Bankové spojenie:
IBAN:
zastúpený:

Ministerstvo spravodlivosti Slovenskej republiky
Župné námestie 13, 813 11 Bratislava
00 166 073
2020830196
Štátna pokladnica
SK72 8180 0000 0070 0014 4241
JUDr. Jana Britaňáková, generálna tajomníčka služobného úradu

(ďalej len „objednávateľ“)
a
Poskytovateľ:
Obchodné meno:
ASC Applied Software Consultants, s.r.o.
Sídlo:
Svoradova 7, 811 03 Bratislava
IČO:
31 361 161
DIČ:
2020301855
IČ DPH:
SK2020301855
zapísaný v obchodnom registri vedenom Okresným súdom Bratislava I, oddiel: Sro, vložka č.
6007/B
Bankové spojenie: ČSOB
IBAN:
SK03 7500 0000 0006 0210 3533
zastúpený:
Ing. Ján Gottweis, konateľ
(ďalej len „poskytovateľ“)
(ďalej spolu objednávateľ a poskytovateľ aj len ako „zmluvné strany“)

Preambula
V nadväznosti na ustanovenie článku XI bod 2 a 3 Zmluvy o dielo a licenčnej zmluvy č.
MS/91/2016-13 uzatvorenej medzi objednávateľom a poskytovateľom ako zhotoviteľom
dňa 29.11.2016 a účinnej od 01.12.2016 (ďalej len „Zmluva o dielo“), na základe ktorej
poskytovateľ dodal objednávateľovi a prispôsobil jeho potrebám informačný systém
s názvom „dotačný systém (ďalej aj len „DS“), ktorý objednávateľ používa pre účely
registrácie, evidencie a vyhodnocovania žiadateľov a žiadostí o poskytnutie dotácii
v zmysle zákona č. 302/2016 Z. z. o poskytovaní dotácii v pôsobnosti Ministerstva
spravodlivosti Slovenskej republiky a o zmene a doplnení zákona č. 545/2010 Z. z. o
poskytovaní dotácií v pôsobnosti Ministerstva zahraničných vecí Slovenskej republiky a o
zmene a doplnení zákona č. 617/2007 Z. z. o oficiálnej rozvojovej pomoci a o doplnení

zákona č. 575/2001 Z. z. o organizácii činnosti vlády a organizácii ústrednej štátnej
správy v znení neskorších predpisov v znení zákona č. 287/2012 Z. z., sa zmluvné strany
dohodli na uzatvorení tejto Zmluvy o poskytnutí služieb informačných technológií za
účelom zabezpečenia riadnej a bezproblémovej prevádzky DS a jeho eventuálneho
ďalšieho rozvoja (t. j. zabezpečenie jeho ďalších úprav a vývoja).
Článok I
Predmet zmluvy a základe podmienky poskytovania služieb
(1) Predmetom tejto zmluvy je záväzok poskytovateľa na vlastné náklady a zodpovednosť
a v rozsahu a za podmienok dohodnutých v tejto zmluvy vykonávať pre objednávateľa
servisné činnosti spojené s prevádzkou DS, vrátane poskytovania odborných
programátorských a konzultačných služieb súvisiacich s ďalšou úpravou a vývojom
programového vybavenia DS, a to vo forme poskytovania:
a) servisných služieb v štandardnom rozsahu a
b) servisných služieb nad rozsah štandardného rozsahu
(ďalej spolu aj len ako „servisné služby“).
(2) Poskytovanie servisných služieb v štandardnom rozsahu (ďalej aj len ako „paušálne
servisné služby“) sa poskytovateľ zaväzuje poskytovať v rozsahu 10 (desiatich)
človekohodín za kalendárny mesiac, pričom tieto okrem poskytovania operatívnej
programátorskej činnosti ako aj analytickej a programátorskej činnosti na ďalších
úpravách a vývoji DS zahŕňajú aj súčinnosť pri zabezpečení základnej administrácie DS
a služby hotline v nasledovnej špecifikácii jednotlivých činností:
a)
b)
c)
d)

kontinuálny dohľad nad prevádzkou systému,
administrácia používateľského prostredia,
operatívne riešenie kritických stavov systému,
komunikácia so zmluvnými partnermi objednávateľa, ktorí poskytujú ďalšie služby
súvisiace s prevádzkou DS,
e) poskytovanie poradenskej činnosti a základných školení zamestnancov objednávateľa
pri používaní DS,
f) hotline – poskytovanie operatívnej poradenskej činnosti objednávateľovi a ďalším
používateľom systému v pracovných dňoch od 8.00 do 16.00 hod.
(3) V prípade, ak objednávateľ nevyčerpá, resp. nedôjde k vyčerpaniu celého rozsahu
paušálnych servisných služieb v príslušnom kalendárnom mesiaci, počet nevyčerpaných
hodín sa prenáša do nasledujúceho mesiaca, teda v rámci nasledujúceho mesiaca
poskytovania služieb dôjde k navýšeniu rozsahu paušálnych servisných služieb o počet
nevyčerpaných hodín z predchádzajúceho mesiaca ich poskytovania.
(4) Poskytovanie servisných služieb nad rozsah uvedený v bode 2 tohto článku zmluvy, teda
na rozsah paušálnych servisných služieb, bude vždy riešené formou osobitnej písomnej
požiadavky (vecného zadania) predloženej objednávateľom a následného vyčíslenia
príslušnej cenovej kalkulácie vychádzajúcej z jednotkových cien v zmysle čl. VI bod 1
písm. b) tejto zmluvy a časovej náročnosti predloženého poskytovateľom, ku ktorým je

objednávateľ povinný sa vyjadriť v lehote 10 (desiatich) dní odo dňa ich doručenia
poskytovateľom. V prípade akceptácie podmienok navrhovaných poskytovateľom alebo
eventuálneho odstránenia rozporov medzi zmluvnými stranami vo vzťahu k cene plnenia
alebo lehote jeho dodania, je objednávateľ oprávnený vystaviť záväznú písomnú
objednávku. Pre zamedzenie pochybností záväzok poskytovateľa k poskytnutiu
servisných činností v zmysle osobitnej požiadavky vzniká dňom doručenia záväznej
písomnej objednávky objednávateľa poskytovateľovi.
Článok II
Miesto plnenia
(1) Miestom plnenia je sídlo objednávateľa a sídlo dodávateľa. Miestom plnenia sú aj ďalšie
miesta, v ktorých sú umiestnené vlastné alebo zmluvne prevádzkované zariadenia
nevyhnutné na prevádzku DS.
Článok III
Čas plnenia
(1) Poskytovateľ sa zaväzuje odstrániť kritické závady programového vybavenia DS, za ktoré
sa pre účely tejto zmluvy považujú chyby/ incidenty, ktoré znemožňujú prácu s DS podľa
dokumentácie DS a na ktorých odstránenie sa nevzťahuje záruka v zmysle čl. IX Zmluvy
o dielo (teda tak mimozáručné, ako aj pozáručné závady), do 24 hodín od času vlastného
zistenia závady alebo od oznámenia závady objednávateľom alebo iným registrovaným
používateľom systému.
(2) Poskytovateľ sa zaväzuje odstrániť nekritické závady programového vybavenia DS, za
ktoré sa pre účely tejto zmluvy považujú všetky chyby/ incidenty, ktoré nie je možné
považovať za kritické závady a na ktorých odstránenie sa nevzťahuje záruka v zmysle čl.
IX Zmluvy o dielo (teda tak mimozáručné, ako aj pozáručné závady), do 2 pracovných dní
odo dňa vlastného zistenia závady alebo od oznámenia závady objednávateľom alebo
iným registrovaným používateľom systému.
(3) Dodávateľ vyhlasuje, že je pripravený a ochotný bez dopadu na dojednané finančné
podmienky v zmysle článku VI zmluvy vykonávať/ poskytovať servisné služby aj v dňoch
pracovného voľna alebo v dňoch pracovného pokoja, ak je poskytnutie servisnej služby
nevyhnutné pre zabezpečenie kontinuálneho výkonu hlavných činností objednávateľa
alebo ak by neposkytnutie servisnej služby mohlo mať za následok prerušenie
kontinuálneho výkonu hlavných činností objednávateľa, pre ktorý je DS používaný, a to
najmä vo vzťahu k elektronickej registrácii a hodnoteniu žiadostí o poskytnutie dotácií.
Článok IV
Práva, záväzky a povinnosti poskytovateľa
(1) Poskytovateľ je povinný udržiavať programové vybavenie DS v prevádzkyschopnom
stave tak, aby chod všetkých používaných aplikácií DS zodpovedal ich štandardnému
chodu a potrebám objednávateľa na zabezpečenie jeho pracovných činností
vykonávaných prostredníctvom DS.

(2) Poskytovateľ sa zaväzuje kontinuálne vykonávať pre objednávateľa servisné činnosti
v rozsahu a termínoch určených touto zmluvou, ako aj jednorazové práce dohodnuté
medzi zmluvnými stranami postupom podľa článku I bod 4 tejto zmluvy.
(3) Poskytovateľ sa zaväzuje monitorovať stav DS a upozorniť objednávateľa na možné
problémy priamo ohrozujúce bezpečnosť DS, ako aj na problémy, ktoré môžu spôsobiť
stratu údajov v DS, a to bez zbytočného odkladu po zistení takýchto skutočností.
(4) Poskytovateľ je povinný viesť priebežnú evidenciu o rozsahu a počte hodín poskytnutých
paušálnych servisných služieb. Správa o skutočnom počte hodín vykonaných prác
v danom kalendárnom mesiac tvorí prílohu faktúry v zmysle čl. VI bod 6 tejto zmluvy.
(5) Poskytovateľ je povinný pri plnení povinností v zmysle tejto zmluvy postupovať
s náležitou odbornou starostlivosťou, čestne, svedomito, hospodárne, s využitím
všetkých jeho dostupných odborných znalostí a skúseností, v súlade so záujmami
objednávateľa, ktoré pozná alebo s prihliadnutím na všetky okolnosti musí poznať.
Článok V
Práva, záväzky a povinnosti objednávateľa
(1) Objednávateľ je povinný nahlasovať poskytovateľovi, že nastala situácia, pri ktorej je
potrebné vykonať servisnú činnosť, elektronicky na adresu asc@asc.sk alebo telefonicky
na čísle 0905 723 841 spolu s popisom vzniknutej situácie a so špecifikáciou
požadovaných činností.
(2) Objednávateľ je povinný poskytnúť poskytovateľovi pri servisnej činnosti potrebnú
súčinnosť, najmä umožniť poskytovateľovi prístup k zariadeniam vyžadujúcim výkon
servisnej činnosti.
(3) Objednávateľ a poskytovateľ sú povinní navzájom si vopred oznámiť potrebu prerušenia
prevádzky DS a dohodnúť termín prerušenia prevádzky. Dodávateľ môže prerušiť
prevádzku DS len po predchádzajúcom súhlase objednávateľa.
Článok VI
Cena a spôsob fakturácie
(1) Cena za služby bola stanovená dohodou zmluvných strán v súlade so zákonom Národnej
rady Slovenskej republiky č. 18/1996 Z. z. o cenách v znení neskorších predpisov, pričom:
a) cena za poskytovanie servisných služieb v rozsahu podľa článku I ods. 2 tejto zmluvy
je určená ako paušálna cena vo výške 300 EUR (slovom tristo eur) mesačne bez DPH,
b) jednotková cena za servisné služby poskytnuté podľa článku I ods. 4 tejto zmluvy (t. j.
služby nad rozsah paušálu v zmysle písm. a) tohto bodu zmluvy) je vo výške 39,83 Eur
(slovom tridsaťdeväť eur a osemdesiattri centov) bez DPH/ človekohodina.

(2) Cena za služby v zmysle bodu 1 tohto článku zmluvy, vrátane výslednej ceny za
poskytnutie konkrétnej služby v zmysle čl. 1 bod 4 tejto zmluvy, predstavuje odplatu za
splnenie všetkých príslušných zmluvných záväzkov poskytovateľa vyplývajúcich z tejto
zmluvy a pokrýva tiež všetky a akékoľvek interné a externé náklady alebo výdavky
poskytovateľa spojené s plnením tejto zmluvy, t. j. riadne a včasné dodanie, poskytnutie
a vykonanie dojednaných plnení a aj primeraného zisku.
Ceny za služby v zmysle bodu 1 tohto článku zmluvy sú uvádzané bez DPH, pričom budú
Objednávateľovi fakturované zvýšené o zákonom stanovenú sadzbu DPH.
(3) Zmluvné strany sa dohodli na spôsobe platenia prostredníctvom bezhotovostného
platobného styku, ktorý sa bude realizovať výhradne prevodným príkazom.
(4) Poskytovateľ je oprávnený vystaviť faktúru za paušálne servisné služby v zmysle písm. a)
bodu 1 tohto článku zmluvy najskôr k poslednému dňu mesiaca, v ktorom boli paušálne
servisné služby poskytnuté.
(5) Poskytovateľ je oprávnený vystaviť faktúru za servisné služby v zmysle článku I bod 4
tejto zmluvy (t. j. servisné služby nad rozsah paušálnych servisných služieb) po riadnom
prevzatí plnenia v rámci príslušnej objednávky vystavenej objednávateľom v zmysle čl.
I bod 4 tejto zmluvy.
(6) Každá faktúra vystavená poskytovateľom musí obsahovať všetky náležitosti daňového
dokladu v zmysle zákona č. 222/2004 Z. z. o dani z pridanej hodnoty v znení neskorších
predpisov a príslušnú prílohu v zmysle tejto zmluvy.
(7) Faktúra je splatná v lehote 30 (tridsať) dní odo dňa jej doručenia objednávateľovi.
V prípade, že faktúra vystavená poskytovateľom nebude obsahovať prílohu v zmysle
tejto zmluvy (ak sa vyžaduje), všetky náležitosti daňového dokladu alebo bude
obsahovať iné zrejmé nesprávnosti, vady v písaní alebo počítaní, je objednávateľ
oprávnený takúto faktúru vrátiť poskytovateľovi v lehote splatnosti na doplnenie alebo
prepracovanie s uvedením nedostatkov, ktoré sa majú odstrániť. V takomto prípade sa
ukončí pôvodná lehota splatnosti a nová 30 (tridsať) dňová lehota splatnosti začne
plynúť dňom doručenia opravenej, resp. novej faktúry objednávateľovi.
Článok VII
Sankcie
(1) V prípade omeškania poskytovateľa s odstraňovaním závad DS v zmysle článku III tejto
Zmluvy, má Objednávateľ právo na zmluvnú pokutu vo výške:
a) pri neutralizácii kritickej závady 10 EUR (slovom desať eur) za každý, aj začatý deň
omeškania,
b) pri neutralizácii nekritickej závady 5 eur (slovom päť eur) za každý, aj začatý deň
omeškania.
(2) V prípade omeškania poskytovateľa s poskytovaním servisných služieb v zmysle čl. I bod
4 tejto zmluvy (t. j. služby nad rozsah paušálnych servisných služieb), má objednávateľ
právo na zmluvnú vo výške 10 % ceny plnenia v zmysle príslušnej objednávky. V prípade,

že omeškanie poskytovateľa presiahne 5 (päť) dní, má objednávateľ právo za každý, aj
začatý deň omeškania, na zmluvnú pokutu vo výške 0,05 % z ceny plnenia v zmysle
príslušnej objednávky.
(3) Ak bude objednávateľ v omeškaní s úhradou splatnej faktúry má poskytovateľ právo na
úroky z omeškania vo výške v zmysle § 369a zákona č. 513/1991 Zb. Obchodný zákonník
v znení neskorších predpisov (ďalej len „Obchodný zákonník“) v spojení s § 1 nariadenia
vlády Slovenskej republiky č. 21/2013 Z. z., ktorým sa vykonávajú niektoré ustanovenia
Obchodného zákonníka v platnom znení z dlžnej sumy za každý, aj začatý deň
omeškania.
Článok VIII
Doba trvania zmluvy a spôsob jej ukončenia
(1) Táto zmluva sa uzatvára na dobu určitú, a to na 30 (tridsať) mesiacov odo dňa
nadobudnutia jej účinnosti.
(2) Pred uplynutím doby v zmysle bodu 1 tohto článku zmluvy táto zmluva zaniká
kedykoľvek na základe písomnej dohody zmluvných strán, výpoveďou za podmienok
v zmysle bodu 3 tohto článku zmluvy alebo odstúpením od zmluvy za podmienok
v zmysle bodov 4 a 5 tohto článku zmluvy.
(3) Každá zmluvná strana je oprávnená zmluvu vypovedať písomnou formou aj bez
uvedenia dôvodu, a to s výpovednou lehotou 3 (tri) mesiace, ktorá začína plynúť prvým
dňom kalendárneho mesiaca, ktorý nasleduje po kalendárnom mesiaci, v ktorom bola
písomná výpoveď doručená druhej zmluvnej strane.
(4) Okrem prípadov uvedených v § 345 a nasl. Obchodného zákonníka:
a) má Objednávateľ právo odstúpiť od zmluvy aj v prípade, ak poskytovateľ
opakovane (t. z. viac ako 2x) porušil ľubovoľnú povinnosť v zmysle tejto zmluvy,
b) má Poskytovateľ právo odstúpiť od zmluvy aj v prípade, ak je objednávateľ
v omeškaní s úhradou splatnej faktúry o viac ako 30 (tridsať) dní.
(5) Zmluvné strany sa dohodli, že v prípade nepodstatného porušenia zmluvnej povinnosti
je oprávnená zmluvná strana povinná poskytnúť porušujúcej zmluvnej strane primeranú
lehotu na vykonanie nápravy (dodatočné splnenie povinnosti), nie však kratšiu ako 20
(dvadsať) kalendárnych dní.
Článok IX
Ochrana dôverných informácií
(1) Zmluvné strany sa zaväzujú zachovávať mlčanlivosť o dôverných informáciách, o ktorých
sa dozvedeli od druhej zmluvnej strany pri plnení tejto zmluvy, resp. v rámci samotného
plnenia predmetu tejto zmluvy. Ak nie je ďalej v tejto zmluve ustanovené inak, za
dôvernú informáciu sa považuje najmä akýkoľvek údaj, podklad, poznatok, dokument
alebo akákoľvek iná informácia, bez ohľadu na formu jej zachytenia:

a) ktorá sa týka zmluvnej strany (najmä informácie o jej činnosti, štruktúre,
hospodárskych výsledkoch, všetky zmluvy, finančné, štatistické a účtovné informácie,
informácie o jej majetku, aktívach a pasívach, pohľadávkach a záväzkoch, informácie
o jej technickom a programovom vybavení, know-how, hodnotiace štúdie a správy,
podnikateľské stratégie a plány, informácie týkajúce sa predmetov chránených
právom priemyselného alebo iného duševného vlastníctva a všetky ďalšie informácie
o zmluvnej strane),
b) ktorá sa týka obchodných partnerov zmluvných strán,
c) ktoré sú obsiahnuté v DS,
d) ktorá bola poskytnutá zmluvnej strane alebo získaná zmluvnou stranou pred
nadobudnutím platnosti a účinnosti tejto zmluvy, pokiaľ sa týka jej predmetu a/alebo
obsahu,
e) ktorá je výslovne zmluvnou stranou označená ako „dôverná“, „confidential“,
proprietary“ alebo iným obdobným označením, a to od okamihu oznámenia tejto
skutočnosti druhej zmluvnej strane,
f) pre ktorú je stanovený všeobecne záväznými právnymi predpismi platnými a účinným
v Slovenskej republike osobitný režim nakladania (najmä obchodné tajomstvo,
bankové tajomstvo, telekomunikačné tajomstvo, daňové tajomstvo, osobné údaje
a utajované skutočnosti).
(2) Dôvernou informáciou nie je táto Zmluva, informácie, ktoré sa bez porušenia tejto
zmluvy stali verejne známymi, informácie získané oprávnene inak, ako od druhej
zmluvnej strany a informácie, ktoré je objednávateľ povinný sprístupniť alebo zverejniť
podľa zákona č. 211/2000 Z. z. o slobodnom prístupe k informáciám a o zmene a
doplnení niektorých zákonov (zákon o slobode informácií) v znení neskorších predpisov
alebo iného právneho predpisu.
(3) Poskytovateľ sa zaväzuje, že v súlade s § 21 zákona č. 122/2013 Z. z. o ochrane osobných
údajov a o zmene a doplnení niektorých zákonov v znení neskorších predpisov (ďalej len
„zákon č. 122/2013 Z. z.“) zabezpečí poučenie svojich zamestnancov a všetkých osôb,
ktoré v rámci plnenia zmluvy majú prístup na pracovisko Objednávateľa , ktorí sa pri
plnení záväzkoch z tejto Zmluvy môžu oboznámiť alebo prísť do styku s osobnými údajmi,
a to najmä s dôrazom na povinnosť mlčanlivosti (§ 22 zákona č. 122/2013 Z. z.) a sankcie
za porušenie povinnosti mlčanlivosti (§ 68 ods. 7 písm. d) zákona č. 122/2013 Z. z.).
Splnenie povinnosti v zmysle predchádzajúcej vety zabezpečí poskytovateľ predložením
podpísaných vyhlásení o mlčanlivosti zo strany jeho zamestnancov a ďalších príslušných
osôb.
(4) Zmluvné strany sa zaväzujú užívať dôverné informácie druhej zmluvnej strany výlučne na
účel, na ktorý im boli poskytnuté, odovzdané, sprístupnené alebo akýmkoľvek iným
spôsobom získané zmluvnými stranami na základe tejto zmluvy.
(5) Zmluvné strany sa zaväzujú, že dôverné informácie budú ochraňovať najmenej
s rovnakou starostlivosťou ako ochraňujú vlastné dôverné informácie rovnakého druhu,
vždy však najmenej v rozsahu primeranej odbornej starostlivosti, predovšetkým ich budú
chrániť pre náhodným alebo neoprávneným poškodením a zničením, náhodnou stratou,
zmenou alebo iným znehodnotením, nedovoleným prístupom alebo sprístupnením alebo
zverejnením, pričom ak nie je v tejto zmluve ustanovené inak, zaväzujú sa, že bez

predchádzajúceho písomného súhlasu druhej zmluvnej strany neposkytnú, neodovzdajú,
neoznámia alebo iným spôsobom nevyzradia, resp. nesprístupnia dôverné informácie
druhej zmluvnej strany tretej osobe.
(6) Zmluvné strany sa zaväzujú, že upovedomia druhú zmluvnú stranu o
akomkoľvek porušení povinnosti mlčanlivosti bez zbytočného odkladu potom, ako sa
o takomto porušení dozvedeli.
(7) Povinnosť zachovávať mlčanlivosť sa nevzťahuje na prípady, ak zmluvne strany na
základe zákona alebo na základe rozhodnutia príslušného orgánu vznikla povinnosť
sprístupniť alebo zverejniť dôvernú informáciu druhej zmluvnej strany alebo jej časť.
O vzniku takejto povinnosti sa budú zmluvné strany vzájomne informovať bez
zbytočného odkladu.
(8) Ustanovenia tohto článku zmluvy zostávajú zachované aj po ukončení tejto zmluvy.
Článok X
Zodpovednosť za škodu
(1) Zmluvné strany si vzájomne zodpovedajú za škody vzniknuté v dôsledku porušenia ich
povinnosti vyplývajúcich z tejto zmluvy alebo príslušných právnych predpisov
vzťahujúcich sa na záväzkových vzťah založený touto zmluvou a jej predmet plnenia, a to
podľa všeobecných ustanovení o zodpovednosti za škodu upravených v § 373 a nasl.
Obchodného zákonníka.
Článok XI
Záverečné ustanovenia
(1) Každá komunikácia zmluvných strán týkajúca sa platnosti alebo účinnosti Zmluvy, jej
zániku či zmeny musí byť písomná a doručovaná výhradne poštou ako doporučená
zásielka, kuriérom alebo osobne.
(2) Objednávateľ sa zaväzuje najneskôr do 10 (desiatich) dní odo dňa nadobudnutia
účinnosti tejto zmluvy písomne oznámiť poskytovateľovi svojho zástupcu pre bežnú
komunikáciu, nahlasovanie požiadaviek a dojednávanie podmienok poskytnutia služieb
v zmysle čl. 1 bod 4 tejto zmluvy; rovnako je objednávateľ povinný nahlásiť i každú jeho
zmenu, a to bezodkladne, najneskôr však do 5 (piatich) dní, od vykonania zmeny.
(3) Poskytovateľ nie je oprávnený bez predchádzajúceho písomného súhlasu Objednávateľa
postúpiť akékoľvek svoje práva alebo povinnosti vyplývajúce zo zmluvy na tretiu stranu.
(4) Ak nie je v tejto zmluve ustanovené inak, túto zmluvu je možné meniť a/alebo dopĺňať
výlučne za podmienok stanovených v § 18 zákona č. 343/2015 Z. z. o verejnom
obstarávaní a o zmene a doplnení niektorých zákonov v znení neskorších predpisov, a to
formou vzostupne očíslovaných písomných dodatkov podpísaných oprávnenými
zástupcami zmluvných strán.
(5) Ak sa preukáže, že niektoré z ustanovení zmluvy (alebo jeho časť) je neplatné alebo
neúčinné, takáto neplatnosť alebo neúčinnosť nemá za následok neplatnosť alebo

neúčinnosť ďalších ustanovení zmluvy (alebo zostávajúcej časti dotknutého
ustanovenia), alebo samotnej zmluvy, pokiaľ to nie je vylúčené v zmysle príslušných
právnych predpisov. V takomto prípade sa zmluvné strany zaväzujú bez zbytočného
odkladu nahradiť takéto ustanovenie (jeho časť) novým ustanovením, ktoré sa čo najviac
priblíži k účelu neplatného alebo neúčinného ustanovenia (alebo jeho časti), ktorý v čase
uzavretia tejto zmluvy jej zmluvné strany sledovali. Obdobne budú zmluvné strany
postupovať aj v prípade, ak sa zistí, že niektoré z ustanovení tejto zmluvy je
nevykonateľné.
(6) Súvisiace práva a povinnosti zmluvných strán touto zmluvou výslovne neupravené sa
riadia Zmluvou o dielo. Pre zamedzenie pochybností, odlišná úprava niektorých práv
a povinností zmluvných strán v tejto zmluve, má prednosť pred ich úpravou v Zmluve o
dielo. V prípade ak súvisiace práva a povinnosti zmluvných strán nie sú upravené ani
v tejto zmluve ani v Zmluve o dielo, riadia sa právnymi predpismi platnými a účinnými na
území Slovenskej republiky, predovšetkým príslušnými ustanoveniami Obchodného
zákonníka a zákonom č. 185/2015 Z. z. Autorský zákon v znení zákona č. 125/2016 Z. z.
(7) Táto zmluva je vypracovaná v 5 (piatich) rovnopisoch, z ktorých 4 (štyri) rovnopisy sú
určené pre objednávateľa a 1 (jeden) rovnopis pre poskytovateľa.
(8) Táto zmluva nadobúda platnosť dňom jej podpísania oprávnenými zástupcami oboch
zmluvných strán a účinnosť dňom nasledujúcim po dni nasadenia diela (DS) do
produkčnej prevádzky v rámci etapy II. Zmluvy o dielo, najskôr však dňom nasledujúcim
po dni jej zverejnenia v zmysle § 47a zákona č. 40/1964 Zb. Občiansky zákonník v znení
neskorších predpisov v spojení s § 5a zákona č. 211/2000 Z. z. o slobodnom prístupe
k informáciám a o zmene a doplnení niektorých zákonov (zákonom o slobode informácií)
v znení neskorších predpisov.
(9) Zmluvné strany vyhlasujú, že si text tejto zmluvy riadne a dôsledne prečítali, jej obsahu
a právnym účinkom z nej porozumeli, ich zmluvné prejavy sú jasné, určité
a zrozumiteľné, že zmluvná voľnosť zmluvných strán nie je obmedzená, že podpisujúce
osoby sú oprávnené k jej podpisu a na znak súhlasu ju vlastnoručne podpisujú.

v Bratislave dňa ...................

v Bratislave dňa ..................

za poskytovateľa

za objednávateľa

…………………………………………
Ing. Ján Gottweis
konateľ

………………………………………
JUDr. Jana Britaňáková
generálna tajomníčka služobného úradu

