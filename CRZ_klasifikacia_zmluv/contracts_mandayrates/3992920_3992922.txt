PROFESIA DAYS 2019
festival príležitostí
15.05.2019/ HOLIDAY INN Žilina
ZMLUVA O REGISTRÁCII č. 5248/2019/5400/051
uzatvorená podľa ust. § 269 ods. 2 zákona č. 513/1991 Zb. Obchodný zákonník
(ďalej len „Zmluva“)
medzi zmluvnými stranami:
Obchodné meno:
Sídlo:
IČO:
IČ DPH:
DIČ:
Zapísaný:
Bankové spojenie:
Číslo účtu - IBAN:
Štatutárny orgán:
Kontaktná osoba:
E-mailová adresa:
Telefónne číslo:

Profesia, spol. s r.o.
Pribinova 19, 811 09 Bratislava, Slovenská republika
35 800 861
SK2020280933
2020280933
Obchodný register Okresného súdu Bratislava I,
oddiel: Sro, vložka č.: 22949/B
Tatra banka, a.s.
Mgr. Ivana Molnárová, konateľka
Mgr. Dalibor Jakuš, konateľ
Zora Vajsochrová Trnková

(ďalej len „Organizátor“)
a
Obchodné meno:
Sídlo:
IČO:
IČ DPH:
DIČ:
Zapísaný:

Železnice Slovenskej republiky, Bratislava v skrátenej forme "ŽSR"
Klemensova 8, 813 61 Bratislava, Slovenská republika
31 364 501
SK2020480121
2020480121
Obchodný register Okresného súdu Bratislava I,
oddiel: Po, vložka č.: 312/B
VÚB, a.s.

Bankové spojenie:
Číslo účtu - IBAN:
Štatutárny orgán:
Ing. Juraj Tkáč, generálny riaditeľ
Osoba splnomocnená
na podpis Zmluvy:
Ing. Branislav Vavrinčík, riaditeľ Centra logistiky a obstarávania
Adresa pre doručovanie
písomností:
Železnice Slovenskej republiky, Bratislava v skrátenej forme "ŽSR"
Odbor riadenia ľudských zdrojov
Klemensova 8, 813 61 Bratislava
Kontaktná osoba:
Mgr. Jana Jurčinová
E-mailová adresa:
Telefónne číslo:
(ďalej len „Vystavovateľ“)
(Organizátor a Vystavovateľ ako „zmluvné strany“)

Preambula
Organizátor organizuje festival príležitostí pod názvom PROFESIA DAYS 2019, dňa 15.05.2019 v Žiline
v priestoroch hotela Holiday Inn (ďalej len „Podujatie“). Organizátor za tým účelom poskytuje
Vystavovateľovi priestor ako výstavnú plochu, na ktorej bude umiestnený výstavný stánok patriaci
Organizátorovi určený pre Vystavovateľa, ktorá sa nachádza v priestoroch hotela Holiday Inn na Športovej 2
v Žiline (ďalej len „výstavná plocha“ a/alebo „stánok“) počas trvania Podujatia.
1. Predmet Zmluvy
1.1. Predmetom tejto Zmluvy je úprava vzájomných práv a povinností zmluvných strán pri organizovaní
Podujatia. Na základe tejto Zmluvy sa Organizátor zaväzuje zabezpečiť Vystavovateľovi výstavnú
2
plochu o celkovej výmere 6 m , na ktorej bude umiestnený stánok typu Medium (3x2m), umožniť jeho
účasť na Podujatí ako Vystavovateľa a počas trvania Podujatia Vystavovateľovi poskytovať Služby
súvisiace s Podujatím (ďalej len „Služby“) podľa čl. 2 tejto Zmluvy. Vystavovateľ sa zaväzuje za
poskytnutý stánok a Služby súvisiace s Podujatím Organizátorovi zaplatiť cenu dohodnutú v čl. 3 tejto
Zmluvy.
2. Práva a povinnosti zmluvných strán
2.1. Na základe tejto Zmluvy sa Organizátor zaväzuje odovzdať Vystavovateľovi vyššie špecifikovaný
stánok, a to v stave spôsobilom na dohodnuté užívanie, v tomto stave ho počas trvania Podujatia na
vlastné náklady udržiavať a zabezpečovať riadne poskytovanie Služieb počas trvania Podujatia. Za
Služby na účely tejto Zmluvy sa považujú najmä: poskytovanie elektrickej energie, zabezpečenie
kúrenia, odvoz odpadu, parkovanie pre jedno motorové vozidlo, ďalej zverejnenie inzertných materiálov
Vystavovateľa na stánku, ktorý bude Vystavovateľ v zmysle Zmluvy počas Podujatia užívať.
2.2. Vystavovateľ sa zaväzuje zúčastniť sa na Podujatí počas celej doby jeho trvania. Vystavovateľ je
povinný akreditovať sa v informačnom stánku Organizátora na mieste podujatia najneskôr 30 min. pred
otvorením podujatia, prevziať stánok od organizačného tímu Podujatia (t. j. najneskôr do 8:30 h dňa
15.05.2019). V prípade nedodržania akreditačnej povinnosti Vystavovateľom je Organizátor oprávnený
stánok využiť spôsobom podľa vlastného zváženia, týmto nie sú dotknuté ustanovenia článku 3. tejto
Zmluvy.
2.3. Vystavovateľ nesmie prenechať tretej osobe stánok a/alebo ďalšie služby a to ani ich časť, bez
predchádzajúceho písomného súhlasu Organizátora. Toto ustanovenie sa vzťahuje aj na rozšírenie
účasti prizvaním spoluvystavovateľa.
2.4. Vystavovateľ sa zaväzuje dodržiavať organizačný poriadok Organizátora podľa prílohy č.1 tejto Zmluvy,
rešpektovať bezpečnostné pokyny Organizátora a organizačného tímu Podujatia resp. zástupcov
vlastníka a prevádzkovateľa výstaviska.
2.5. Organizátor si vyhradzuje právo odmietnuť, alebo prerušiť účasť na Podujatí takým subjektom, ktorí
konajú v rozpore so zameraním Podujatia, alebo konajú v rozpore s organizačným poriadkom
Organizátora, alebo konajú v rozpore s ustanovením 2.3.tejto Zmluvy.
2.6. Vystavovateľ je zodpovedný za bezpečnosť a ochranu zdravia pri práci vo vzťahu k svojim
zamestnancom a/alebo zástupcom nachádzajúcich sa na výstavnej ploche, alebo v stánku na Podujatí.
3. Dohodnutá cena a platobné podmienky
3.1. Cena za predmet Zmluvy podľa bodu 2.1. je stanovená dohodou zmluvných strán vo výške 2 148.00- €
bez DPH. K cene bude pripočítaná DPH vo výške zodpovedajúcej platným právnym predpisom v deň
nadobudnutia účinnosti tejto Zmluvy.
3.2. Organizátor vystaví a doručí Vystavovateľovi faktúru najskôr dňa 16.05.2019. Doba splatnosti faktúry
je 30 dní odo dňa jej doručenia.
3.3. Vystavovateľ sa zaväzuje cenu uhradiť Organizátorovi bezhotovostným prevodom na jeho bankový
účet uvedený na faktúre riadne a včas. V prípade ak sa Vystavovateľ dostane do omeškania s úhradou
fakturovanej čiastky, je Organizátor oprávnený účtovať Vystavovateľovi úrok z omeškania až do výšky

0,1 % z dlžnej sumy za každý deň omeškania. Nároky Organizátora na náhradu škody tým nie sú
dotknuté.
3.4. Námietky voči vystavenej faktúre, ktoré by mali za následok obmedzenie práva na vznik pohľadávky
Organizátora voči Vystavovateľovi, je povinný Vystavovateľ uplatniť písomne u Organizátora a to do 7
dní odo dňa, keď mu bola faktúra doručená.
3.5. Po nadobudnutí účinnosti tejto Zmluvy Vystavovateľ je oprávnený odstúpiť od Zmluvy a tým zrušiť svoju
účasť na Podujatí, doručením písomného prejavu vôle o odstúpení na adresu Organizátora.
Odstúpenie od Zmluvy Vystavovateľom nadobudne účinnosť dňom doručenia Organizátorovi.
Organizátor v zmysle § 355 zákona č. 513/1991 Zb. Obchodný zákonník v znení neskorších predpisov
je oprávnený účtovať storno poplatky nasledovným spôsobom:
3.5.1

pri zrušení účasti v lehote 45 – 59 dní pred začiatkom Podujatia je storno
poplatok 50% z celkovej ceny,

3.5.2

pri zrušení účasti v lehote 31 – 44 dní pred začiatkom Podujatia je storno
poplatok 75% z celkovej ceny,

3.5.3

pri zrušení účasti v lehote 30 a menej dní pred začiatkom Podujatia je storno
poplatok 100% z celkovej ceny.
4. Platnosť a účinnosť Zmluvy

4.1. Táto Zmluva nadobúda platnosť a účinnosť dňom jej dňom jej podpísania oprávnenými zástupcami
zmluvných strán a účinnosť v zmysle § 47a Občianskeho zákonníka v platnom znení dňom
nasledujúcim po dni jej zverejnenia. Zmluvu zverejní Vystavovateľ a to bezodkladne po jej podpise
4.2. Zmluva sa ukončí:
4.2.1.
4.2.2.
4.2.3.

ukončením Podujatia.
písomnou dohodou zmluvných strán
odstúpením podľa čl. 3 tejto Zmluvy.

Zánikom tejto Zmluvy nie sú dotknuté najmä ustanovenie 3.3 až 3.5 tejto Zmluvy, ibaže sa zmluvné strany
výslovne dohodli inak a ustanovenia, ktoré vzhľadom na ich povahu majú trvať aj po ukončení tejto Zmluvy.
5. Všeobecné ustanovenia
5.1. Zmluvné strany vyhlasujú, že sú plne spôsobilé na právne úkony, ich zmluvná voľnosť nie je
obmedzená, túto Zmluvu uzatvorili na základe ich slobodnej a vážnej vôle, ktorú prejavili určite a
zrozumiteľne. Zmluva nebola uzavretá v tiesni a ani nie za nápadne nevýhodných podmienok. Zmluvné
strany si Zmluvu pred jej podpisom prečítali, jej obsahu porozumeli a na znak súhlasu Zmluvu
vlastnoručne podpísali.
5.2. Táto Zmluva sa riadi slovenským právnym poriadkom. Na právne vzťahy neupravené touto Zmluvou a
organizačným poriadkom, ktorý tvorí prílohu č. 1 tejto Zmluvy sa použijú príslušné ustanovenia zákona
č. 513/1991 Zb. Obchodný zákonník v znení neskorších predpisov.
5.3. Táto Zmluva je vyhotovená v troch rovnopisoch, z ktorých Organizátor obdrží jeden rovnopis a
Vystavovateľ dva rovnopisy. Akákoľvek zmena tejto Zmluvy je možná len vo forme písomného dodatku
podpísaného oprávnenými zástupcami oboch zmluvných strán.
5.4. Zmluvné strany berú na vedomie, že objednávateľ v zmysle zákona č. 211/2000 Z. z. o slobodnom
prístupe k informáciám a o zmene a doplnení niektorých zákonov (zákon o slobode informácií) v znení
neskorších predpisov ako povinná osoba, zmluvu zverejní.

5.5. Vystavovateľ podpisom tejto Zmluvy súhlasí so spracovaním svojich údajov uvedených v Zmluve, a to
za účelom organizácie a najmä štatistického vyhodnotenia Podujatia.

V Bratislave dňa

V Bratislave dňa 18.04.2019

Za Organizátora
Profesia, spol. s r.o.

Za Vystavovateľa
Železnice Slovenskej republiky, Bratislava
v skrátenej forme "ŽSR"

...............................................
Mgr. Ivana Molnárová, v.r.
konateľka

................................................
Ing. Branislav Vavrinčík, v.r.
riaditeľ Centra logistiky a obstarávania

Príloha č.1
Organizačný poriadok:
1. Vystavovateľ zodpovedá za dodržiavanie platných predpisov upravujúcich požiarnu ochranu a
bezpečnosť a ochranu zdravia pri práci v stánku svojimi zamestnancami.
2. Vystavovateľ musí zabezpečiť, aby všetky jeho exponáty, tovar, pracovné pomôcky, vnesené zariadenia
a výstavné materiály vyhovovali všetkým príslušným hygienickým, protipožiarnym a bezpečnostným
predpisom.
3. Neštandardné konštrukcie alebo dekorácie stánku mimo poskytnutú výstavnú plochu musia byť vždy
vopred konzultované s organizačným tímom Podujatia. Firemné označenie, aranžérske prvky a iné
dekorácie nesmú byť prilepené alebo pribité k stenám a zariadeniam výstaviska. V prípade poškodenia
vyššie uvedeným spôsobom je Vystavovateľ povinný uhradiť škodu vo výške účelne vynaložených a
preukázateľných nákladov na opravu.
4. Vystavovateľ je povinný informovať Organizátora o rizikách, vznikajúcich pri činnosti Vystavovateľa.
5. Vystavovateľ je povinný zabezpečiť, aby jeho činnosti a práca jeho zamestnancov boli organizované a
prevádzané tak, aby súčasne boli chránení tiež zamestnanci Organizátora resp. vlastníka výstaviska.
6. Vystavovateľ je povinný spolupracovať pri zabezpečení bezpečného, nezávadného a zdravie
neohrozujúceho pracovného prostredia pre všetky osoby.
7. Vystavovateľ je povinný plniť povinnosti zahrnuté v organizačnej smernici pre zabezpečenie požiarnej
ochrany v objekte, ak s ňou bol pri prevzatí stánku riadne oboznámený.
8. Vystavovateľ je povinný plniť príkazy a dodržiavať zákazy na úseku požiarnej ochrany vydané
Organizátorom resp. vlastníkom výstaviska a ním poverenými osobami.
9. Vystavovateľ je povinný neustále udržovať voľné vyznačené únikové cesty a východy.
10. Opieranie rôznych materiálov o steny interiéru a exteriéru nie je dovolené.
11. Navážka materiálov je možná len cez určené vchody – brány a to v uvedených časových intervaloch
podľa pokynov Organizátora.
12. Fajčenie a práca s otvoreným ohňom v priestore výstaviska je zakázaná.
13. Odpad, ktorý vznikne v súvislosti s montážou, demontážou a úpravou stánkov, je Vystavovateľ povinný
umiestniť mimo plochy stánku tak, aby bolo zrejmé, že ide o odpad, aby tento mohol byť zo strany
vlastníka výstaviska resp. jeho dodávateľov odstránený.
14. Vstup na strechu, lávky pre zavesenie zvukovej, svetelnej techniky, reklamných panelov, je zakázaný.
15. Zasahovať do voľnej plochy, elektrických zariadení a rozvodov vody je zakázané.
16. Používanie elektrických spotrebičov s celkovým maximálnym odberom nad 3 kW (alebo nad inú hranicu,
ak bol poskytnutý stánok s elektrickou prípojkou s vyšším možným odberom) je zakázané.

