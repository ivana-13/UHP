Millennium, spol. s r. o.
Plynárenská 7/C, 821 09 Bratislava, Slovenská republika
IČO: 35781271, IČ DPH: SK2020222446
www.millennium.sk

Zmluva o poskytovaní služieb technickej
podpory Millennium Care
č. 0402/M000/2019
CRZ: 02030/2019-ESPF-GR0032/19.00

Millennium, spol. s r. o.
Plynárenská 7/C, 821 09 Bratislava, Slovenská republika
IČO: 35781271, IČ DPH: SK2020222446
www.millennium.sk

Poskytovateľ
Millennium, spol. s r. o.
Plynárenská 7/C
821 09 Bratislava 2
Slovenská republika
Spoločnosť Millennium, spol. s r. o. je zapísaná v Obchodnom registri Okresného súdu
Bratislava I, oddiel Sro, vložka číslo 21072/B.
Tel. č.: 02/59 100 300
E-mail: mail@millennium.sk
IČO: 35781271
IČ DPH: SK2020222446
Bankový ústav: VÚB, a. s., Bratislava
Číslo účtu: SK10 0200 0000 0016 4230 4051
V zastúpení: Miroslav Krempaský, konateľ
(v ďalšom texte ako „Poskytovateľ“)

Objednávateľ
Slovenský pozemkový fond
Búdkova 36
817 15 Bratislava
zapísaný v obchodnom registri vedenom Okresným súdom Bratislava
I, oddiel B, vložka 35
IČO: 17 335 345
DIČ: 2021007021
Bankové spojenie: Štátna pokladnica v Bratislave
Číslo účtu: SK35 8180 0000 0070 0000 1638
Zastúpený: JUDr. Adriana Šklíbová, generálna riaditeľka
Ing. Boris Brunner, námestník generálnej riaditeľky

(v ďalšom texte ako Objednávateľ“)
Zmluvné strany sa v zmysle príslušných ustanovení Obchodného zákonníka dohodli na uzatvorení tejto zmluvy
o poskytovaní služieb technickej podpory Millennium Care v nasledovnom znení (ďalej len „zmluva“):

Millennium, spol. s r. o.
Plynárenská 7/C, 821 09 Bratislava, Slovenská republika
IČO: 35781271, IČ DPH: SK2020222446
www.millennium.sk

1

Slovník pojmov
1.1 Aplikácia – dielo, pre ktoré sa poskytujú služby technickej podpory Millennium Care podľa
tejto zmluvy, vytvorené Poskytovateľom pre Objednávateľa na základe:
a)

tejto zmluvy;

b)

zmluvy o dielo uzatvorenej medzi zmluvnými stranami.

1.2 Akceptačný proces – proces, v priebehu ktorého je Objednávateľom posúdená funkčnosť
zmien a inovácií Aplikácie v súlade so záväznou požiadavkou na zmenu predloženou
Objednávateľom v súlade s podmienkami tejto zmluvy.
1.3 Akceptačný protokol – dokument podpísaný obidvoma zmluvnými stranami potvrdzujúci
ukončenie akceptačného procesu a prevzatie výsledku služieb poskytnutých podľa tejto
zmluvy Objednávateľom.
1.4 Autorský zákon – zákon NR SR č. 185/2015 Z. z. Autorský zákon v znení neskorších predpisov.
1.5 Dedikovanie ľudských zdrojov – pridelenie poverených ľudských zdrojov Poskytovateľa,
ktoré participovali počas priebehu vývoja Aplikácie alebo boli zaškolení do Funkčnej
a Technickej špecifikácie projektu.
1.6 Funkčná špecifikácia – dokument, ktorý popisuje Aplikáciu najmä z funkčného hľadiska.
1.7 Nezhoda – odchýlka resp. nesúlad s Funkčnou alebo Technickou špecifikáciou, spôsobujúca
neplnenie funkcií dodávanej Aplikácie.
1.8 Obchodný zákonník – zákon č. 513/1991 Zb. Obchodný zákonník v znení neskorších
predpisov.
1.9 Používateľská podpora – konzultácie a súvisiace poradenstvo pre koncových používateľov
Aplikácie súvisiace s jej používaním a funkčnosťou, ktoré Poskytovateľ poskytol v súlade
s touto zmluvou.
1.10 Pracovný deň – pracovný deň podľa kalendára platného pre Slovenskú republiku.
1.11 Pracovná doba – pracovné dni od 8.00 hod. do 17.00 hod.
1.12 Preberací protokol – dokument podpísaný obidvoma zmluvnými stranami potvrdzujúci
zrealizovanie služieb poskytnutých podľa tejto zmluvy.

Millennium, spol. s r. o.
Plynárenská 7/C, 821 09 Bratislava, Slovenská republika
IČO: 35781271, IČ DPH: SK2020222446
www.millennium.sk

1.13 Prevádzkové prostredie – technické prostredie, v ktorom Objednávateľ používa Aplikáciu pre
svoju činnosť.
1.14 Projekt – súbor prác a služieb poskytovaných Poskytovateľom Objednávateľovi podľa tejto
zmluvy v rámci poskytovania technickej podpory, so špecifikovaným a schváleným rozsahom
prác a časovým plánom.
1.15 Projektohodina (PH) – jednotka pracovnej kapacity Poskytovateľa zodpovedajúca práci
jedného člena projektového tímu Poskytovateľa po dobu jednej hodiny.
1.16 Projektodeň (PD) – jednotka pracovnej kapacity Poskytovateľa zodpovedajúca práci jedného
člena projektového tímu Poskytovateľa po dobu jedného dňa (zodpovedá ôsmim
projektohodinám).
1.17 Projektový tím – tím pracovníkov Poskytovateľa realizujúci práce a služby objednané
Objednávateľom na Aplikácii.
1.18 Technická špecifikácia – dokument, ktorý detailne definuje technické riešenie vymedzených
funkčných vlastností Aplikácie a výsledkov služieb poskytnutých podľa tejto zmluvy
vyplývajúcich z Funkčnej špecifikácie.
1.19 Technické prostredie – súhrn hardwarových a softwarových prostriedkov Objednávateľa
vytvárajúcich podmienky pre poskytnutie služieb podľa tejto zmluvy.
1.20 Testovacie prostredie – technické prostredie, v ktorom si Objednávateľ overuje vlastnosti
Aplikácie a výsledkov služieb poskytnutých podľa tejto zmluvy.
1.21 Výkaz stavu Aplikácie – podrobný zoznam všetkých prijatých požiadaviek na zmenu
Aplikácie, zapracovaných zmien, operatívnych zásahov, poskytnutej telefonickej podpory a
ostatných vykonaných činností pracovníkov Poskytovateľa pre Objednávateľa počas
definovaného časového obdobia.
1.22 Vývojové prostredie – technické prostredie v sídle Poskytovateľa, v ktorom Poskytovateľ
vyvíja Aplikáciu a overuje jej vlastnosti.

2

Predmet zmluvy
2.1 Predmetom tejto zmluvy je záväzok Poskytovateľa poskytovať Objednávateľovi služby
technickej podpory Millennium Care (ďalej len „Služby“), spojených s údržbou a rozvojom
aplikačného programového vybavenia pre Objednávateľa na obdobie 12 mesiacov pre
nasledovné aplikácie:
a)

Evidencia bankových operácií (EBO),

b)

Evidencia ekonomických zmlúv (EEZ),

c)

Evidencia platobných operácií (EPO),

d)

Evidencia objednávok a faktúr (OaF),

Millennium, spol. s r. o.
Plynárenská 7/C, 821 09 Bratislava, Slovenská republika
IČO: 35781271, IČ DPH: SK2020222446
www.millennium.sk

e)

webová stránka SPF,

f)

Centrálny systém zverejňovania zmlúv (CSZZ),

g)

Reštitúcie,

h)

HelpDesk nástroj

Technická špecifikácia predmetu zákazky:
Názov
Údržba aplikačného programového
vybavenia poskytovateľa
Hot-line podpora

Technická podpora
Zasielanie pravidelného mesačného
výkazu poskytnutých služieb*
Garancia reakčných časov, doby
zahájenia a vyriešenia incidentov**

Hodnota / charakteristika
Údržba aplikačného programového vybavenia,
odstraňovanie chybových stavov a incidentov
Telefonická podpora pre aplikačného programového
vybavenia, prístup do helpdesk nástroja, emailová
podpora
Technická podpora pre aplikačného programového
vybavenia, poskytovanie doplňujúcich informácií
Mesačný výkaz poskytnutých služieb rozdelený na údržbu
a rozvoj po jednotlivých úlohách
Zabezpečenie dodržiavania reakčného času, doby odozvy
a doby vyriešenia incidentov

* Vzor výkazu je uvedený v prílohe č. 2
**Garancie reakčných časov sú uvedené v prílohe č. 1

2.2 Objednávateľ sa zaväzuje ním objednané plnenie podľa predmetu tejto zmluvy prevziať v
čase dohodnutom v tejto zmluve (článok 3) a zaplatiť za plnenie cenu podľa článku 5.

3

Doba plnenia
3.1 Poskytovateľ bude poskytovať objednávateľovi služby počas 12 mesiacov odo dňa
nadobudnutia účinnosti tejto zmluvy alebo do vyčerpania maximálnej ceny za poskytované
služby uvedenú v bode 5.1 tejto zmluvy, podľa tohto, ktorá z týchto skutočností nastane skôr.
3.2 V prípade omeškania Objednávateľa s platením cien alebo ich častí podľa tejto zmluvy je
Poskytovateľ oprávnený po písomnom upozornení Objednávateľa s poskytnutím primeranej
lehoty na nápravu nie kratšej ako 7 dní, pozastaviť poskytovanie služieb podľa tejto zmluvy,
pokiaľ nedôjde k úhrade všetkých splatných a neuhradených pohľadávok zo strany
Objednávateľa.
3.3 Ak dôjde k zastaveniu prác podľa prv uvedených bodov tohto článku tejto zmluvy, má
Poskytovateľ nárok na úhradu účelne vynaložených nákladov, ktoré mu vznikli
v súvislosti so zastavením a následným obnovením prác. Poskytovateľ je oprávnený
ich vyfakturovať Objednávateľovi ihneď po tom, ako mu vznikli. Objednávateľ je povinný ich
uhradiť v lehote platnej pre splatnosť faktúry ( bod 6.4).

4

Miesto plnenia
4.1 Činnosť podľa predmetu tejto zmluvy bude Poskytovateľ vykonávať vo svojich priestoroch,

Millennium, spol. s r. o.
Plynárenská 7/C, 821 09 Bratislava, Slovenská republika
IČO: 35781271, IČ DPH: SK2020222446
www.millennium.sk

resp. po vzájomnej písomnej dohode na mieste určenom Objednávateľom, pokiaľ
je to technicky možné.

5

Cena poskytovaných služieb
5.1 Celková cena spolu za poskytované služby je maximálnou cenou za poskytnuté služby a je
stanovená vo výške: 55 800,00 eur bez DPH (slovom: päťdesiatpäťtisíc osemsto eur), spolu
s DPH vo výške 66 960,00 eur s DPH . Objednávateľ nie je povinný vyčerpať celú sumu.
5.2 Cenník Služieb technickej podpory podľa tejto zmluvy je uvedený v prílohe č. 1 k tejto
zmluve.
5.3 Zmluvné strany sa dohodli podľa zákona č. 18/1996 Z. z. o cenách v znení neskorších
predpisov, že cena za objednané plnenie (definované v článku 2 tejto zmluvy) je stanovená
ako zmluvná cena.

6

Platobné podmienky
6.1 Cena za poskytnuté Služby bude fakturovaná mesačne, pričom faktúra bude zasielaná na
adresu Objednávateľa uvedenú v tejto zmluve.
6.2 Objednávateľ sa zaväzuje Poskytovateľovi uhradiť odmenu za Služby za každý aj začatý
mesiac.
6.3 Poskytovateľ je oprávnený vystavovať faktúru vo výške dohodnutej ceny vždy v prvý deň
nasledujúceho kalendárneho mesiaca a to na základe Objednávateľom podpísaného výkazu
poskytnutých služieb.
6.4 Sumu fakturovanú za poskytnuté Služby uhradí Objednávateľ Poskytovateľovi
do 30 kalendárnych dní po obdržaní faktúry. Faktúra sa považuje za doručenú tretím
pracovným dňom po jej preukázateľnom odoslaní, v prípade, že jej prevzatie
Objednávateľom bolo odoprené. Za uhradenú sa faktúra považuje dňom doručenia príkazu
na úhradu bankovej inštitúcii.
6.5 V prípade, že faktúra neobsahuje určené náležitosti, príp. v nej nie sú uvádzané správne
údaje, môže ju Objednávateľ vrátiť Poskytovateľovi na prepracovanie, najneskôr však do
piatich kalendárnych dní po jej obdŕžaní a s uvedením chýbajúcich náležitostí alebo
nesprávnych údajov. V prípade, ak je faktúra vrátená Poskytovateľovi podľa predchádzajúcej
vety dôvodne, pre opätovne doručenú opravenú faktúru plynie nová lehota splatnosti podľa
bodu 6.4 tohto článku.

7

Podmienky poskytovania služieb
7.1 Služby špecifikované v článku 2 tejto zmluvy budú Poskytovateľom poskytované na základe
požiadaviek Objednávateľa.
7.2 V závislosti od charakteru a rozsahu požiadaviek na zmenu alebo požiadaviek o výkon služieb
si Poskytovateľ a Objednávateľ môžu dohodnúť komunikáciu v elektronickej forme. Takáto

Millennium, spol. s r. o.
Plynárenská 7/C, 821 09 Bratislava, Slovenská republika
IČO: 35781271, IČ DPH: SK2020222446
www.millennium.sk

dohoda musí byť v písomnej forme a podpísaná oboma zmluvným stranami.

8

Odovzdanie a prevzatie služieb
8.1 Objednávateľ má právo na vykonanie kontroly, predovšetkým z pohľadu funkčnosti, formy a
úplnosti poskytnutých služieb.
8.2 V prípade, že Objednávateľ oboznámil Poskytovateľa s nezhodami, ktoré bránia prevzatiu
služieb, je Poskytovateľ povinný tieto odstrániť v čo najkratšom technicky možnom čase.
8.3 V závislosti od charakteru a rozsahu objednaného plnenia sa Poskytovateľ a Objednávateľ
môžu dohodnúť na inej forme odovzdania a schválenia poskytnutých Služieb. Takáto dohoda
musí byť v písomnej forme a podpísaná oboma zmluvnými stranami.
8.4 Vlastníctvo k prípadnému novému dielu, ktoré vzniklo pri plnení tejto zmluvy,
ako aj vlastníctvo k novovytvorenej súčasti Aplikácie, prejde na Objednávateľa po uhradení
celej sumy za s tým súvisiace poskytnuté Služby. V prípade, že nové dielo, prípadne
novovytvorená súčasť Aplikácie podlieha samostatným licenčným podmienkam, Poskytovateľ
túto skutočnosť uvedie v Akceptačnom protokole.

9

Kvalita poskytovaných služieb, zodpovednosť za škody, záruka
9.1 Poskytovateľ sa zaväzuje poskytovať Služby podľa predmetu tejto zmluvy v kvalite
zodpovedajúcej účelu tejto zmluvy, príslušným právnym predpisom a záväzným technickým
normám.
9.2 Ak jedna zo zmluvných strán spôsobí akúkoľvek škodu druhej zmluvnej strane vo vzťahu k
tejto zmluve, zodpovednosť za škody sa bude riadiť a spravovať podľa § 373 a nasl.
Obchodného zákonníka a ostatných platných právnych predpisov.
9.3 Žiadna zo zmluvných strán nie je zodpovedná za škody, ktorých vznik nemohla predvídať ani
pri vynaložení odbornej starostlivosti.
9.4 Poskytovateľ poskytuje na zmeny, ktoré boli ním dodané podľa tejto zmluvy záruku v dĺžke
24 mesiacov odo dňa akceptácie jednotlivých plnení a služieb. Záruka sa nevzťahuje na
prípady, keď uskutočnením zmien tretích strán resp. iných informačných systémov dôjde k
znefunkčneniu IS v zmysle bodu 2.1

10 Povinnosti Poskytovateľa
10.1 Poskytovateľ je povinný poskytovať Služby podľa článku 2 tejto zmluvy po dobu účinnosti
zmluvy v nasledujúcom v čase 8.00 – 16.00 v pracovných dňoch.
10.2 Poskytovateľ zaručuje, že ním poskytované Služby zodpovedajú jeho najvyšším poznatkom v
danej problematike.

11 Povinnosti Objednávateľa
11.1 Objednávateľ je povinný poskytovať Poskytovateľovi súčinnosť v nasledujúcom rozsahu:
a)

V prípade nevyhnutnosti práce na Aplikácii podľa predmetu tejto zmluvy v mieste
určenom Objednávateľom, poskytnúť Poskytovateľovi nevyhnutnú súčinnosť, najmä

Millennium, spol. s r. o.
Plynárenská 7/C, 821 09 Bratislava, Slovenská republika
IČO: 35781271, IČ DPH: SK2020222446
www.millennium.sk

zabezpečiť vhodné Technické prostredie, pri dodržaní podmienok stanovených
bezpečnostnou politikou informačných systémov Objednávateľa.

12 Sankcie za neplnenie záväzkov
12.1 V prípade omeškania Poskytovateľa s riadnym ukončením a odovzdaním objednaného
plnenia alebo inej služby poskytovanej podľa tejto zmluvy, je Objednávateľ oprávnený
uplatniť si voči Poskytovateľovi zmluvnú pokutu vo výške 0,05 % z hodnoty objednaného
plnenia alebo inej služby, s ukončením a odovzdaním ktorej je Poskytovateľ v omeškaní a to
za každý aj začatý deň omeškania. V prípade, ak si Objednávateľ zmluvnú pokutu voči
Poskytovateľovi uplatní, je Poskytovateľ povinný túto uhradiť v lehote platnej pre splatnosť
faktúry (bod 6.4).
12.2 V prípade omeškania Objednávateľa s úhradou splatnej faktúry je Poskytovateľ oprávnený
uplatniť si úrok z omeškania vo výške 0,05 % z dlžnej sumy za každý aj začatý deň omeškania,
max. však do výšky 20 % z hodnoty objednaného plnenia alebo inej služby.
V prípade, ak si Poskytovateľ úrok z omeškania uplatní, je Objednávateľ povinný tento
uhradiť v lehote platnej pre splatnosť faktúry (bod 6.4).

13 Ochrana informácií
13.1 Objednávateľ podpisom tejto zmluvy berie na vedomie, že za dôverné informácie
sa považujú všetky skutočnosti a informácie tvoriace predmet obchodného tajomstva v
zmysle § 17 zákona č. 513/1991 Zb. Obchodný zákonník v platnom znení a ďalej
tiež informácie jednoznačne a preukázateľne označené druhou stranou za dôverné.
13.2 Bez dotknutia skôr uvedených ustanovení, dôvernými informáciami sú aj akékoľvek
informácie verejne neprístupné, technické, obchodné alebo iné informácie, ktoré niektorá
strana tejto Zmluvy označí ako dôverné, alebo s ktorými sa má nakladať, vzhľadom
na okolnosti známe druhej strane pri poskytnutí informácií, ako s dôvernými alebo akékoľvek
informácie, z povahy ktorých je pochopiteľné pre akúkoľvek osobu,
že sú dôverné. Dôverné informácie sú aj akékoľvek technické, obchodné alebo komerčné
informácie, špecifikácie, plány, náčrty, modely, vzorky, dáta, počítačové programy, softvér,
alebo dokumentácia v akejkoľvek podobe, či už zachytené hmotne alebo ústne poskytnuté,
ako aj informácie prijaté od inej osoby ako je zmluvná strana, pokiaľ je táto osoba zaviazaná
nimi nakladať ako s dôvernými. Za dôverné informácie sa považujú aj informácie o pomeroch
jednej alebo druhej zo zmluvných strán, jej produktoch, procesoch
a výkonoch. V záujme predchádzania sporom o povahe informácií sa zmluvné strany dohodli,
že v prípade pochybnosti sa informácia má považovať za dôvernú.
13.3 Tento záväzok zachovávania mlčanlivosti platí i po ukončení platnosti tejto zmluvy. Od tejto
povinnosti môže byť zmluvná strana oslobodená len v prípade, ak tak ustanovuje právny
predpis alebo písomným vyhlásením druhej zmluvnej strany. Povinnosť mlčanlivosti
prechádza aj na právnych nástupcov zmluvných strán.

Millennium, spol. s r. o.
Plynárenská 7/C, 821 09 Bratislava, Slovenská republika
IČO: 35781271, IČ DPH: SK2020222446
www.millennium.sk

13.4 Zmluvné strany sa ďalej zaväzujú, že informácie o druhej zmluvnej strane, ktoré podliehajú
režimu mlčanlivosti podľa tohto článku, budú chrániť aspoň v takom rozsahu ako keby išlo o
informácie ich vlastné a zaväzujú sa v rovnakom rozsahu zaviazať mlčanlivosťou svoje
organizačné zložky, riadiacich zamestnancov alebo zamestnancov, ktorí sa dostanú
s takýmito informáciami do styku, pričom za porušenie povinnosti týchto osôb každá zo
zmluvných strán zodpovedá v plnom rozsahu.
13.5 Za porušenie povinnosti mlčanlivosti podľa tohto článku sa nepovažuje:
a)

poskytnutie informácií tretím osobám, ktoré majú majetkovú účasť v niektorej zo
zmluvných strán, pričom tieto osoby musia byť vždy vopred informované
o povinnostiach mlčanlivosti a písomne zaviazané k dodržiavaniu povinnosti
mlčanlivosti;

b)

poskytnutie informácií po písomnom súhlase druhej strany advokátom, či iným tretím
osobám, ktoré sú podľa zákona viazané povinnosťou mlčanlivosti, pričom tieto osoby
musia byť vopred informované o povinnostiach mlčanlivosti a zaviazané povinnosťou
mlčanlivosti;

c)

poskytnutie informácií v prípade vyslovenia predchádzajúceho písomného súhlasu
druhej zmluvnej strany k sprístupneniu jednotlivej informácie chránenej povinnosťou
mlčanlivosti;

d)

poskytnutie zmluvy pre účely súdneho konania;

e)

poskytnutie informácií po písomnom súhlase druhej strany, ktoré je zmluvná strana
povinná oznámiť na základe platného právneho predpisu SR;

f)

sprístupnenie informácie, ktoré je Objednávateľ povinný sprístupniť podľa zákona č.
211/2000 Z. z. o slobodnom prístupe k informáciám a o zmene a doplnení niektorých
zákonov v znení neskorších predpisov (zákon o slobode informácií).

13.6 Poskytovateľ je povinný všetky informácie a dokumenty o Objednávateľovi, ktoré získa v
súvislosti s činnosťami vykonávanými pre Objednávateľa, uchovávať v tajnosti
a neposkytnúť ich tretím osobám. Zmluvné strany sú si vedomé svojich povinností
vyplývajúcich z ochrany osobných údajov podľa Nariadenia Európskeho parlamentu a Rady EÚ
2016/679 a zákona č. 18/2018 Z. z. o ochrane osobných údajov a sú povinné prijať primerané
opatrenia na ochranu osobných údajov pred začatím ich spracúvania..

Millennium, spol. s r. o.
Plynárenská 7/C, 821 09 Bratislava, Slovenská republika
IČO: 35781271, IČ DPH: SK2020222446
www.millennium.sk

14 Spoločné ustanovenia
14.1 Pre potreby tejto zmluvy sa stanovujú nasledovné adresy pre komunikáciu na strane
Poskytovateľa:
Millennium, spol. s r. o. Plynárenská 7/C
821 09 Bratislava 2 Slovenská republika
E-mail: support@millennium.sk
Tel: 02/59 100 300
14.2 Pre potreby tejto zmluvy sa stanovujú nasledovné adresy pre komunikáciu na strane
Objednávateľa:
Slovenský pozemkový fond
Búdková 36
817 16 Bratislava
Tel: 02/20941 243
E-mail: vlcko.branislav@pozfond.sk
14.3 Kontaktné údaje v ods. 14.1 a 14.2 je možné meniť písomným alebo elektronickým
oznámením, preukázateľne doručeným druhej zmluvnej strane.
14.4 Zodpovednými zástupcami, ktorí sú oprávnení rokovať a rozhodovať vo veci plnenia tejto
zmluvy sú:
a)

za Poskytovateľa: Peter Ľupták – Support manager, peter.luptak@millennium.sk

b)

za Objednávateľa: Ing. Branislav Vlčko

14.5 Kontakty Poskytovateľa, pre nahlasovanie incidentov sú:
a)

Pre zadávanie všetkých incidentov: https://tfs.millennium.sk/tfs/

b)

Mailový kontakt: support@millennium.sk

c)

Telefonický kontakt v prípade vážnych incidentov spôsobujúcich nefunkčnosť aplikácie,
alebo jej dôležitej časti 0948 238 872

14.6 V odôvodnených prípadoch môžu zmluvné strany zmeniť zodpovedného zástupcu písomným
oznámením, preukázateľne doručeným druhej zmluvnej strane.
14.7 Zodpovednými osobami oprávnenými k zmenám tejto Zmluvy sú štatutárne orgány oboch
zmluvných strán alebo nimi splnomocnení zástupcovia.
14.8 Pre počítanie času platí, že lehota začína plynúť dňom nasledujúcim po uskutočnení úkonu,
ktorý je pre začiatok jej plynutia rozhodujúci.
14.9 V prípade bezdôvodného nepodpísania Preberacieho alebo Akceptačného protokolu je
zmluvná strana, ktorá ho bezdôvodne nepodpíše, povinná nahradiť druhej zmluvnej strane
všetku škodu, ktorá jej tým vznikne.

Millennium, spol. s r. o.
Plynárenská 7/C, 821 09 Bratislava, Slovenská republika
IČO: 35781271, IČ DPH: SK2020222446
www.millennium.sk

15 Záverečné ustanovenia
15.1 Zmluva sa uzatvára postupom realizovaným podľa zákona č. 343/2015 Z.z. o verejnom
obstarávaní a o zmene a doplnení niektorých zákonov v znení neskorších predpisov ako
zákazka s nízkou hodnotu.
15.2 Zmluvné vzťahy neupravené touto zmluvou, uzatvorenou na základe § 269 ods. 2
Obchodného zákonníka a jej prípadnými dodatkami sa riadia príslušnými ustanoveniami
Obchodného zákonníka (najmä § 536 a nasl.) a ostatnými všeobecne záväznými právnymi
predpismi platnými v Slovenskej republike.
15.3 Pokiaľ by sa ktorékoľvek ustanovenie vyplývajúce z tejto zmluvy ukázalo ako neplatné
či nevymáhateľné alebo sa takým počas trvania účinnosti tejto zmluvy stalo, nemá taká
skutočnosť vplyv na ostatné ustanovenia, ak nestanoví inak donucujúce ustanovenie zákona.
15.4 Všetky spory a prípady nejasností, ktoré vzniknú medzi zmluvnými stranami týkajúce
sa právnych vzťahov definovaných v tejto zmluve a jej prípadných dodatkov budú v záujme
predchádzaniu súdnych sporov najskôr riešené rokovaním zmluvných strán. V prípade,
že nedôjde k dohode zmluvných strán, bude spor predložený na rozhodnutie vecne alebo
miestne príslušnému súdu SR.
15.5 Zmluvné strany vyhlasujú, že zmluvu uzatvárajú slobodne a že rozumejú jej obsahu, ktorý
zodpovedá ich vôli. Rovnako vyhlasujú, že zmluvu neuzatvárajú pod nátlakom, v tiesni, ani za
jednostranne nevýhodných podmienok.
15.6 Táto zmluva nadobúda platnosť dňom jej podpísania oboma zmluvnými stranami a účinnosť
podľa ust. § 47a ods. 1 Občianskeho zákonníka dňom nasledujúcim po dni jej zverejnenia.
15.7 Každá zo zmluvných strán je oprávnená od tejto zmluvy odstúpiť, ak dôjde k podstatnému
porušeniu tejto zmluvy druhou zmluvnou stranou, pričom odstúpenie od zmluvy sa riadi
príslušnými ustanoveniami Obchodného zákonníka.
15.8 Pokiaľ by došlo k odstúpeniu zmluvy v priebehu poskytovaných Služieb, Objednávateľ je
povinný uhradiť alikvotnú časť ceny za skutočne zrealizované Služby a Poskytovateľ
je povinný odovzdať výsledok zrealizovaných Služieb pre Objednávateľa na základe tejto
zmluvy tak, aby nedošlo k zníženiu hodnoty tohto výsledku, či k inej škode na strane
Objednávateľa.
15.9 Všetky zmeny týkajúce sa tejto zmluvy a jej prípadných dodatkov budú považované
za platné len vtedy, ak budú vykonané vo forme číslovaných dodatkov a budú podpísané
oprávnenými zástupcami obidvoch zmluvných strán.
15.10
Táto zmluva bola vypracovaná v dvoch rovnopisoch, v slovenskom jazyku, z ktorých
každá zo zmluvných strán obdrží po jednom vyhotovení.

Millennium, spol. s r. o.
Plynárenská 7/C, 821 09 Bratislava, Slovenská republika
IČO: 35781271, IČ DPH: SK2020222446
www.millennium.sk

Poskytovateľ

Prijímateľ

V Bratislave, dňa ...........................

V Bratislave, dňa ...........................

Millennium, spol. s r. o.

Slovenský pozemkový fond

Miroslav Krempaský

JUDr. Adriana Šklíbová

Konateľ spoločnosti

Generálna riaditeľka

Podpis a odtlačok pečiatky

Podpis a odtlačok pečiatky

V Bratislave, dňa ...........................
Slovenský pozemkový fond
Ing. Boris Brunner
Námestník generálnej riaditeľky

Podpis a odtlačok pečiatky

Millennium, spol. s r. o.
Plynárenská 7/C, 821 09 Bratislava, Slovenská republika
IČO: 35781271, IČ DPH: SK2020222446
www.millennium.sk

Príloha č. 1 - Cenník služieb technickej podpory, kategorizácia incidentov
Všetky ceny sú uvedené bez príslušnej DPH, ktorá je v čase písania tejto ponuky vo výške 20 %.
Položka
Poskytovanie služieb podľa bodu 2

Merná jednotka

Počet

Cena /
mesiac

mesiac

12

4 650 €

Spolu

4 650 €

Kategórie incidentov
Incident kategórie 1: aplikácia, alebo jej významná časť nie je dostupná vo svojej základnej funkcii,
alebo je významným spôsobom obmedzená možnosť používania aplikácie
Incident kategórie 2: nedostupnosť časti aplikácie, ktorá nie je podstatná z pohľadu celkovej
funkčnosti riešenia no samotná aplikácia, alebo jej významná časť je dostupná. Vada nemá vplyv na
kvalitu dát, výsledky spracovania a ňou spôsobené problémy možno dočasne riešiť organizačnými
opatreniami
Incident kategórie 3: akákoľvek iná chyba ktorá neobmedzuje zásadným spôsobom funkčnosť aplikácie.
Kozmetická vada.

Prijatie požiadavky

Zahájenie riešenia

Vyriešenie požiadavky

Kategória 1

4 hod.

8 hod.

2 dni

Kategória 2

4 hod.

2 dni

10 dní

Kategória 3

4 hod.

2 dni

15 dní

Millennium, spol. s r. o.
Plynárenská 7/C, 821 09 Bratislava, Slovenská republika
IČO: 35781271, IČ DPH: SK2020222446
www.millennium.sk

Príloha č. 2 – vzor výkazu

Klient

Obdobie

Slovenský pozemkový fond

XX/XXXX

Zoznam poskytnutých výkonov
Dátum
XX.XX.XXXX
XX.XX.XXXX

Názov
Mesačný paušál
SLA
Jednotlivé výkony

PM

K/A

P

WD

UX

T

S

X

X

X

X

X

X

X

XX.XX.XXXX

Jednotlivé výkony

Spolu

0,0

0,0

0,0

0,0

0,0

0,0

0,0

Hodnota v EUR

0,00

0,00

0,00

0,00

0,00

0,00

0,00

Vysvetlivky
PM - Projektový manažér
K/A - Konzultant, Analytik
P - Programátor / SQL špecialista
WD - Web (HTML) dizajnér
UX -IX, UX dizajnér
T - Testér
S - Služby v EUR

Hodnota poskytnutých služieb

0,00 €

Fakturovaná suma

0,00 €

Dátum vyhotovenia: XX. XX. XXXX
Tento výkaz je prílohou faktúry za služby technickej podpory SLA.
Celková suma je stanovená na základe zmluvných sadzieb za výkony.
V prípade nejasností nás kontaktujte na emailovej adrese support@millennium.sk alebo telefonicky na 02 59 100 300.

