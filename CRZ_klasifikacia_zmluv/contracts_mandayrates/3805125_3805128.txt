ZMLUVA O POSKYTNUTÍ SLUŽIEB
uzatvorená podľa § 269 ods. 2 zákona č. 513/1991 Zb. Obchodný zákonník
v znení neskorších predpisov.

č. AOS – IX – 53/2018
Článok I.
Zmluvné strany
1.1.Obchodné meno:
Sídlo:
Zastúpená:
Vybavuje:

Akadémia ozbrojených síl generála Milana Rastislava Štefánika
Demänová 393, 031 01 Liptovský Mikuláš
doc. Ing. Jozef PUTTERA, CSc., rektor
Ing. Martin DROPPA, vedúci Oddelenia komunikačných a informačných
systémov
t. č.: 0960/423423, e-mail: martin.droppa@aos.sk
IČO:
37910337
DIČ:
2021872083
IČ DPH:
SK2021872083
Bankové spojenie: Štátna pokladnica
IBAN:
SK86 8180 0000 0070 0016 6299
Právna forma:
Štátna rozpočtová organizácia
(ďalej len „Objednávateľ“)

a
1.2.Obchodné meno: eBIZ a.s.
Sídlo:
Lehotského 1, 811 06 Bratislava
Štatutárny orgán: Ing. Boris Kordoš, predseda predstavenstva
+421 (2) 6541 1356, boris.kordos@ebiz.sk
IČO:
47 455 004
DIČ:
2023899922 (nie je platca DPH)
Bankové spojenie: Tatra banka a.s.
Č. účtu:
2929902272/1100
IBAN:
SK6011000000002929902272
SWIFT:
TATRSKBX
Zápis v obch. registri:
Okresného súdu Bratislava I, oddiel:Sa, vložka č.5854/B
(ďalej len „Poskytovateľ“)
Článok II.
Predmet zmluvy
2.1. Predmetom tejto Zmluvy je záväzok Poskytovateľa poskytnúť Objednávateľovi,

Zmluva o poskytnutí služieb

-

webhosting aplikácie eProcurement nepretržite 24 hodín/365 dní v roku. Webhosting
môže byť prerušený len z dôvodu aktualizácie a zálohovania aplikácie, ktoré sú
vykonávané vždy mimo pracovnej doby (pracovná doba od 7.00 h do 18.00 h v pracovné
dni).

-

aktualizácie softvéru eProcurement (Objednávateľ má vždy k dispozícii najnovšiu verziu
aplikácie)

-

technickú podporu pre Objednávateľa (napr. problémy s prihlásením, nastaveniami,
prípadne pri iných problémoch s používaním aplikácie). Technická podpora je
poskytovaná prostredníctvom emailovej adresy podpora@ebiz.sk a na tel. číslach
02/65411356, 0905378454.

2.2. Poskytovateľ sa zaväzuje riadne a včas poskytovať vo vlastnom mene na vlastnú
zodpovednosť pre Objednávateľa plnenia predmetu zmluvy podľa podmienok dohodnutých
v tejto Zmluve.
2.3. Objednávateľ sa zaväzuje platiť riadne a včas za poskytované plnenia predmetu Zmluvy
dohodnutú cenu podľa platobných podmienok dohodnutých v tejto Zmluve.

Článok III.
Cena a platobné podmienky
3.1. Cena za plnenia poskytované podľa predmetu zmluvy bola stanovená dohodou zmluvných
strán v súlade so zákonom NR SR č. 18/1996 Z. z. o cenách v znení neskorších predpisov
a vyhlášky MF SR č. 87/1996 Z. z., ktorou sa vykonáva zákon č. 18/1996 Z. z. o cenách
v znení neskorších predpisov a to tak, že Objednávateľ je povinný zaplatiť Poskytovateľovi
za predmet zmluvy odmenu vo výške 160,- EUR mesačne (slovom
jednostošesťdesiat EUR).
3.2. Cena za plnenie predmetu Zmluvy podľa čl. II bod 2.1. bude Objednávateľ hradiť mesačne
na základe faktúry vystavenej Poskytovateľom.
3.3. Poskytovateľ nie je platca DPH.
3.4. Lehota splatnosti faktúr je 30 kalendárnych dní odo dňa ich doručenia Objednávateľovi na
adresu podľa čl. I bod 1.1. tejto zmluvy.
3.5. V prípade, že faktúra nebude obsahovať náležitosti dohodnuté v tejto zmluve , Objednávateľ
je oprávnený vrátiť faktúru Poskytovateľovi do 15 dní od riadneho doručenia na doplnenie
s uvedením nedostatkov, ktoré sa majú odstrániť. V tomto prípade sa preruší plynutie lehoty
splatnosti a nová lehota splatnosti začne plynúť dňom riadneho doručenia opravenej faktúry
Objednávateľovi.

2/7

Zmluva o poskytnutí služieb

Článok IV.
Práva a povinnosti zmluvných strán
4.1. Poskytovateľ je povinný za účelom riadneho a včasného plnenia predmetu tejto Zmluvy:
4.1.1. poskytovať služby podľa čl. II. bod 2.1. tejto Zmluvy,
4.1.2. vykonávať primeranú starostlivosť o bezpečnosť a plynulosť prevádzky systému,
4.1.3. vykonávať v pravidelných intervaloch (1x denne) zálohovanie systému – informácií
a údajov v databázach tak, aby bolo možné vytvoriť obnovu systému v prípade
potreby,
4.1.4. vykonávať pre Objednávateľa poradenskú činnosť súvisiacu s prevádzkovaním
systému eProcurement po celú dobu trvania tejto Zmluvy,
4.2. Objednávateľ sa zaväzuje:
4.2.1. poskytovať Poskytovateľovi všetku súčinnosť potrebnú k zabezpečeniu plnenia
predmetu tejto Zmluvy,
4.2.2. ustanoviť osobu zodpovednú za plnenie Zmluvy a za styk s kompetentnou osobou
Poskytovateľa,
4.2.3. pri svojich požiadavkách na úpravu v predmete Zmluvy tieto predkladať v písomnej
forme.

Článok V.
Komunikácia zmluvných strán
5.1. Všetky správy, výzvy, požiadavky a ostatné oznamy určené druhej zmluvnej strane (ďalej
súhrnne len „oznamy“) musia byť v písomnej forme doručené prostredníctvom pošty
doporučene s návratkou alebo kuriérom (za riadne doručenie sa považuje aj doručenie
e-mailom) na adresu jej sídla alebo určenú e-mailovú adresu.
5.2. V prípade zmeny ktoréhokoľvek z uvedených údajov je príslušná zmluvná strana, ktorej sa
zmena týka, povinná túto skutočnosť bezodkladne písomne oznámiť druhej zmluvnej strane.
5.3. Oznamy zmluvných strán sa považujú za doručené:
5.3.1. pri doručovaní poštou a kuriérom odovzdaním adresátovi,
5.3.2. pri doručovaní e-mailom potvrdením prijatia v odpovedi príjemcu.

Článok VI.
Záručné podmienky, zodpovednosť za vady
6.1. Poskytovateľ zodpovedá za vady HW a SW na jeho strane, ktoré znemožňujú zabezpečiť
nepretržitý prístup a dostupnosť systému eProcurement Objednávateľovi s primeranou
časovou odozvou.
3/7

Zmluva o poskytnutí služieb

6.2. Poskytovateľ nezodpovedá za vady software (internetový prehliadač a systémový software)
ani vady pripojenia cez internet k systému na strane. Poskytovateľ tiež nezodpovedá za vady
technológií u Objednávateľa a u tretej strany, na ktorých software pracuje ani za kvalitu a
prenosovú rýchlosť pripojenia k internetu Objednávateľa a tretej strany.
6.3. Poskytovateľ sa výslovne zbavuje svojej zodpovednosti v prípadoch:
6.3.1. ak sa jedná o chybu software u Objednávateľa alebo tretej strany, resp. chybu
pripojenia k internetu,
6.3.2. ak Objednávateľ neuplatní nárok na odstránenie vád bez zbytočného odkladu
od okamihu, keď závadu zistil.
6.4. Nárok na odstránenie vád musí byť uplatnený jednou z foriem oznámenia podľa
čl. V. bod 5.1. tejto Zmluvy a vady musia byť zrozumiteľne a dostatočne popísané.
6.5. V prípade, že vada bola spôsobená okolnosťami uvedenými v bode 6.1. tohto článku
zmluvy, Poskytovateľ odstráni vadu na svoje náklady a to do 48 hodín.
6.6. Za dni, počas ktorých Poskytovateľ odstraňuje vady podľa bodu 6.1. tohto článku,
nebude fakturovať Objednávateľovi cenu podľa čl. III. bod 3.1.tejto zmluvy v plnej
výške, ale zníženú o x/30, kde x ich sa rovná počtú dní, počas ktorých Poskytovateľ
odstraňoval vady v danom mesiaci.

Článok VII.
Náhrada škody, zmluvná pokuta
7.1. Ak jedna zo zmluvných strán spôsobí porušením svojich povinností vyplývajúcich jej z tejto
Zmluvy akúkoľvek škodu druhej zmluvnej strane, jej zodpovednosť za škodu a povinnosť
na náhradu škody takto spôsobenú druhej zmluvnej strane sa bude riadiť a spravovať
ustanoveniami § 373 a nasl. Obchodného zákonníka.
7.2. V prípade omeškania Objednávateľa s úhradou faktúry podľa čl. III. bod 3.4. tejto zmluvy,
Poskytovateľ môže požadovať od Objednávateľa zaplatenie úroku z omeškania vo výške
0,05% z neuhradenej peňažnej čiastky za každý deň prekročenia doby splatnosti
Poskytovateľom oprávnene vystavenej faktúry.
7.3. Poskytovateľ sa zaväzuje zaplatiť Objednávateľovi zmluvnú pokutu za omeškanie oproti
termínu podľa čl. VI. bod 6.5. tejto zmluvy vo výške 0,05 % z ceny plnenia s DPH za každý
začatý deň omeškania.

4/7

Zmluva o poskytnutí služieb

Článok VIII.
Záväzok mlčanlivosti
8.1. Poskytovateľ je povinný všetky dáta a informácie o Objednávateľovi, jeho klientoch,
obchodoch a pod., ktoré získa v súvislosti s činnosťami vykonávanými alebo poskytovanými
pre Objednávateľa a v súvislosti s plnením predmetu tejto Zmluvy uchovávať v tajnosti
a neposkytnúť ich tretej osobe. Tieto dáta a informácie majú charakter obchodného
tajomstva podľa ust. § 17 Obchodného zákonníka.
8.2. Zmluvné strany sa zaväzujú, že všetky dôverné informácie podľa tohto článku Zmluvy
použijú len na účely prípravy a plnenia tejto Zmluvy, nebudú ich ďalej žiadnym možným
spôsobom rozširovať, reprodukovať, zverejňovať a nesprístupnia ich tretím osobám.
Obmedzenia týkajúce sa ochrany informácií sa nevzťahujú na informácie verejne dostupné
a na informácie, kde je povinnosť zverejnenia určená na základe platných právnych noriem,
resp. rozhodnutím súdu.
8.3. Poskytnutie dôverných informácií druhej zmluvnej strane nezakladá žiadne právo na
licenciu, ochrannú známku, patent, právo na použitie alebo verejné rozširovanie autorského
diela, ani akékoľvek iné právo duševného alebo priemyselného vlastníctva.
8.4. Povinnosti podľa tohto článku Zmluvy sú povinné zmluvné strany dodržiavať a zachovávať
aj po ukončení platnosti tejto Zmluvy.
8.5. Za porušenie povinnosti podľa tohto čl. Zmluvy zo strany Objednávateľa sa nepovažuje
poskytnutie akejkoľvek informácie o činnosti, ktorá je predmetom tejto Zmluvy, svojim
zamestnancom, organizáciám v zriaďovateľskej pôsobnosti, auditorom, resp. iným štátnym
inštitúciám, ktorým táto povinnosť vyplýva zo zákona.

Článok IX.
Ukončenie zmluvného vzťahu
9.1. Zmluvné strany sa dohodli, že táto Zmluva sa uzatvára na dobu určitú a to od 1.1.2019 do
31.12.2019. Platnosť nadobúda dňom jej podpisu zástupcami obidvoch zmluvných strán
a účinnosť deň nasledujúci po dni zverejnenia Zmluvy v Centrálnom registri zmlúv vedenom
na Úrade vlády Slovenskej republiky.
9.2. Zmluvné strany sa dohodli, že účinky tejto zmluvy zanikajú:
9.2.1. písomnou dohodou zmluvných strán,
9.2.2. odstúpením ktorejkoľvek zmluvnej strany z dôvodu podstatného porušenia záväzku
druhej zmluvnej strany:
9.2.2.1. Za podstatné porušenie záväzku sa považuje zo strany Poskytovateľa
omeškanie s plnením záväzku zmluvnej strany, ktoré trvá po dobu viac ako
pätnásť kalendárnych dní,

5/7

Zmluva o poskytnutí služieb

9.2.2.2. Za podstatné porušenie záväzku zo strany Objednávateľa sa považuje
opakované omeškanie Objednávateľa s platbami za riadne a včas
poskytnuté plnenie o viac ako pätnásť kalendárnych dní.
Účinky odstúpenia nastanú momentom doručenia tohto prejavu vôle druhej zmluvnej
strane.
9.2.3. Vypovedaním zmluvy ktoroukoľvek zmluvnou stranou bez uvedenia dôvodu.
Výpovedná lehota je jednomesačná a začína plynúť prvým dňom nasledujúceho
mesiaca po doručení výpovede.
9.3. Ukončením zmluvy zostávajú všetky dovtedy vzniknuté sankčné práva ktorejkoľvek zo
zmluvných strán nedotknuté.

Článok X.
Prechodné a záverečné ustanovenia
10.1. Táto zmluva predstavuje úplnú dohodu zmluvných strán o predmete tejto Zmluvy a
nahradzuje akékoľvek dohovory medzi účastníkmi, či už písomné alebo ústne. Môže byť
menená iba písomnou formou – číslovanými dodatkami, pričom obe zmluvné strany budú
zastúpené oprávnenými zástupcami.
10.2. Vzťahy, ktoré vznikli na základe tejto Zmluvy a ktoré v nej nie sú výslovne upravené, sa
riadia príslušnými ustanoveniami Obchodného zákonníka a ostatnými všeobecne
záväznými právnymi predpismi platnými v Slovenskej republike.
10.3. V prípade, že pri plnení zmluvy vzniknú spory, budú sa obe strany snažiť vyriešiť spory
vzájomnými rokovaniami a písomnou dohodou. Ak nesúhlasí jedna strana s navrhnutým
riešením, budú spor riešiť súdnou cestou. Zmluvné strany sa dohodli, že pre riešenie sporov
zakladajú príslušnosť súdu v sídle Objednávateľa.
10.4. Táto Zmluva je vyhotovená v šiestich rovnopisoch v slovenskom jazyku, z ktorých všetky
majú platnosť originálu. Objednávateľ obdrží štyri vyhotovenia a poskytovateľ dve
vyhotovenia.
10.5. Ak sa niektoré z ustanovení tejto Zmluvy stane neplatným alebo nevykonateľným, zostáva
platnosť ostatných ustanovení Zmluvy nedotknutá. V prípade, že nastane situácia podľa
predchádzajúcej vety, zmluvné strany sa bez zbytočného odkladu dohodnú na nahradení
takéhoto ustanovenia takým ustanovením, ktoré zachová kontext a celkový právny a
ekonomický účel daného ustanovenia ako aj samotnej Zmluvy.
10.6. Táto Zmluva sa povinne zverejňuje v súlade so zákonom č. 40/1964 Zb. Občiansky
zákonník v znení neskorších predpisov.
10.7. Zmluva podlieha podľa zákona č. 211/2000 Z.z. o slobodnom prístupe k informáciám
a o zmene a doplnení niektorých zákonov v znení neskorších predpisov povinnému
zverejneniu v Centrálnom registri zmlúv vedenom na Úrade vlády Slovenskej republiky.
6/7

Zmluva o poskytnutí služieb

10.8. Poskytovateľ berie na vedomie povinnosť Objednávateľa zverejniť túto zmluvu, ako aj
jednotivé faktúry vyplývajúce z tejto zmluvy a svojim podpisom dáva súhlas na
zverejnenie tejto zmluvy v plnom rozsahu.
10.9. Obe zmluvné strany vyhlasujú, že si túto Zmluvu pred jej podpisom prečítali, a že bola
uzatvorená po vzájomnom prejednaní ako prejav ich slobodnej vôle, vážne a zrozumiteľne
a nie v tiesni, alebo za nápadne nevýhodných podmienok. Na dôkaz dohody vo všetkých
článkoch tejto Zmluvy pripojujú oprávnení zástupcovia oboch zmluvných strán svoje
vlastnoručné podpisy.

V Liptovskom Mikuláši, dňa

V Bratislave, dňa

Objednávateľ:

Poskytovateľ:

.............................................................
doc. Ing. Jozef PUTTERA, CSc.
rektor

.............................................................
Ing. Boris KORDOŠ
predseda predstavenstva

7/7

