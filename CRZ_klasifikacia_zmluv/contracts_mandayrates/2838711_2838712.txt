Zmluva o poskytovaní služieb technickej
podpory Millennium Care
č. 0302/M000/2017
Millennium, spol. s r. o.
Environmentálny fond

Poskytovateľ
Millennium, spol. s r. o.
Plynárenská 7/C
821 09 Bratislava 2
Slovenská republika
Spoločnosť Millennium, spol. s r. o. je zapísaná v Obchodnom registri Okresného súdu
Bratislava I, oddiel Sro, vložka číslo 21072/B.
Tel. č.: 02/59 100 300
E-mail: mail@millennium.sk
IČO: 35781271
IČ DPH: SK2020222446
Bankový ústav: VÚB, a. s., Bratislava
Číslo účtu: SK10 0200 0000 0016 4230 4051
V zastúpení: Miroslav Krempaský, konateľ
(v ďalšom texte ako „Poskytovateľ“)

Objednávateľ
Environmentálny fond
Martinská 49
821 05 Bratislava
Tel. č.: 0906 311 905
E-mail: podatelna@envirofond.sk
IČO: 30 796 491
DIČ: 2021925774
Bankový ústav: Štátna pokladnica
Číslo účtu: SK13 8180 0000 0070 0019 8071
V zastúpení:
Mgr. Peter Kalivoda, riaditeľ
(v ďalšom texte ako „Objednávateľ“)

Zmluvné strany sa v zmysle príslušných ustanovení Obchodného zákonníka dohodli na uzatvorení
tejto zmluvy o poskytovaní služieb technickej podpory Millennium Care v nasledovnom znení (ďalej
len „zmluva“):

1

Slovník pojmov
1.1 Aplikácia – dielo, pre ktoré sa poskytujú služby technickej podpory Millennium Care podľa
tejto zmluvy, vytvorené Poskytovateľom pre Objednávateľa na základe:
a)

tejto zmluvy;

b)

zmluvy o dielo uzatvorenej medzi zmluvnými stranami.

1.2 Akceptačný proces – proces, v priebehu ktorého je Objednávateľom posúdená funkčnosť
zmien a inovácií Aplikácie v súlade so záväznou požiadavkou na zmenu predloženou
Objednávateľom v súlade s podmienkami tejto zmluvy.
1.3 Akceptačný protokol – dokument podpísaný obidvoma zmluvnými stranami potvrdzujúci
ukončenie akceptačného procesu a prevzatie výsledku služieb poskytnutých podľa tejto
zmluvy Objednávateľom.
1.4 Autorský zákon – zákon NR SR č. 618/2003 Z. z. o autorskom práve a právach súvisiacich
s autorským právom (autorský zákon) v znení neskorších predpisov.
1.5 Dedikovanie ľudských zdrojov – pridelenie poverených ľudských zdrojov Poskytovateľa,
ktoré participovali počas priebehu vývoja Aplikácie alebo boli zaškolení do Funkčnej
a Technickej špecifikácie projektu.
1.6 Funkčná špecifikácia – dokument, ktorý popisuje Aplikáciu najmä z funkčného hľadiska.
1.7 Nezhoda – odchýlka resp. nesúlad s Funkčnou alebo Technickou špecifikáciou, spôsobujúca
neplnenie funkcií dodávanej Aplikácie.
1.8 Obchodný zákonník – zákon č. 513/1991 Zb. Obchodný zákonník v znení neskorších
predpisov.
1.9 Používateľská podpora – konzultácie a súvisiace poradenstvo pre koncových používateľov
Aplikácie súvisiace s jej používaním a funkčnosťou, ktoré Poskytovateľ poskytol v súlade
s touto zmluvou.
1.10 Pracovný deň – pracovný deň podľa kalendára platného pre Slovenskú republiku.
1.11 Pracovná doba – pracovné dni od 8.00 hod. do 17.00 hod.
1.12 Preberací protokol – dokument podpísaný obidvoma zmluvnými stranami potvrdzujúci
zrealizovanie služieb poskytnutých podľa tejto zmluvy.
1.13 Prevádzkové prostredie – technické prostredie, v ktorom Objednávateľ používa Aplikáciu
pre svoju činnosť.

1.14 Projekt – súbor prác a služieb poskytovaných Poskytovateľom Objednávateľovi podľa tejto
zmluvy v rámci poskytovania technickej podpory, so špecifikovaným a schváleným
rozsahom prác a časovým plánom.
1.15 Projektohodina (PH) – jednotka pracovnej kapacity Poskytovateľa zodpovedajúca práci
jedného člena projektového tímu Poskytovateľa po dobu jednej hodiny.
1.16 Projektodeň (PD) – jednotka pracovnej kapacity Poskytovateľa zodpovedajúca práci
jedného člena projektového tímu Poskytovateľa po dobu jedného dňa (zodpovedá ôsmim
projektohodinám).
1.17 Projektový tím – tím pracovníkov Poskytovateľa realizujúci práce a služby objednané
Objednávateľom na Aplikácii.
1.18 Technická špecifikácia – dokument, ktorý detailne definuje technické riešenie
vymedzených funkčných vlastností Aplikácie a výsledkov služieb poskytnutých podľa tejto
zmluvy vyplývajúcich z Funkčnej špecifikácie.
1.19 Technické prostredie – súhrn hardwarových a softwarových prostriedkov Objednávateľa
vytvárajúcich podmienky pre poskytnutie služieb podľa tejto zmluvy.
1.20 Testovacie prostredie – technické prostredie, v ktorom si Objednávateľ overuje vlastnosti
Aplikácie a výsledkov služieb poskytnutých podľa tejto zmluvy.
1.21 Výkaz stavu Aplikácie – podrobný zoznam všetkých prijatých požiadaviek na zmenu
Aplikácie, zapracovaných zmien, operatívnych zásahov, poskytnutej telefonickej podpory
a ostatných vykonaných činností pracovníkov Poskytovateľa pre Objednávateľa počas
definovaného časového obdobia.
1.22 Vývojové prostredie – technické prostredie v sídle Poskytovateľa, v ktorom Poskytovateľ
vyvíja Aplikáciu a overuje jej vlastnosti.

2

Predmet zmluvy
2.1 Predmetom tejto zmluvy je záväzok Poskytovateľa poskytovať Objednávateľovi služby
technickej podpory Millennium Care (ďalej len „Služby“), súvisiace s prevádzkou a ďalším
vývojom aplikácie Elektronický register starých vozidiel (ďalej len „Aplikácia“).
Služby v sebe zahŕňajú tieto činnosti:
a)

Hosting riešenia

b)

SW Licencie

c)

Zabezpečenie priamej linky do systému IS NEV na MV SR

d)

Podpora aplikácie



Riešenie incidentov na úrovni samotnej aplikácie



Riešenie incidentov v súvislosti s výpadkom hostingu riešenia

Podrobný popis činností sa nachádza v prílohe č. 1 ku zmluve

2.2 Objednávateľ sa zaväzuje ním objednané plnenie podľa predmetu tejto zmluvy prevziať
v čase dohodnutom v tejto zmluve (článok 3) a zaplatiť za plnenie cenu podľa článku 5.

3

Doba plnenia
3.1 Poskytovateľ sa zaväzuje realizovať Služby podľa bodu 2.1 tejto zmluvy v období
platnosti zmluvy od 01.03.2017 do 28.02.2018 podľa podmienok stanovených v
tejto zmluve.
3.2 V prípade omeškania Objednávateľa s platením cien alebo ich častí podľa tejto zmluvy
je Poskytovateľ oprávnený po písomnom upozornení Objednávateľa, pozastaviť
poskytovanie služieb podľa tejto zmluvy, pokiaľ nedôjde k úhrade všetkých splatných
a neuhradených pohľadávok zo strany Objednávateľa.
3.3 Ak dôjde k zastaveniu prác podľa prv uvedených bodov tohto článku tejto zmluvy,
má Poskytovateľ nárok na úhradu účelne vynaložených nákladov, ktoré mu vznikli
v súvislosti so zastavením a následným obnovením prác. Poskytovateľ je oprávnený
ich vyfakturovať Objednávateľovi ihneď po tom, ako mu vznikli. Objednávateľ je povinný
ich uhradiť v lehote platnej pre splatnosť faktúry ( bod 6.4).

4

Miesto plnenia
4.1 Činnosť podľa predmetu tejto zmluvy bude Poskytovateľ vykonávať vo svojich priestoroch,
resp. po vzájomnej písomnej dohode na mieste určenom Objednávateľom, pokiaľ je to
technicky možné.

5

Cena poskytovaných služieb
5.1 Cena za služby podľa bodu 2.1 je 1 100 Eur bez DPH mesačne.
5.2 Zmluvné strany sa dohodli podľa zákona č. 18/1996 Z. z. o cenách v znení neskorších
predpisov, že cena za objednané plnenie (definované v článku 2 tejto zmluvy) je stanovená
ako zmluvná cena.
5.3 Ak v priebehu kalendárneho mesiaca neboli vyčerpané Služby v rozsahu špecifikovanom
touto zmluvou, nie je tým dotknutý nárok Poskytovateľa na úhradu ceny za tieto Služby
v plnej výške.

6

Platobné podmienky
6.1 Cena za poskytnuté Služby bude fakturovaná mesačne, pričom faktúra bude zasielaná
na adresu Objednávateľa uvedenú v tejto zmluve.
6.2 Objednávateľ sa zaväzuje Poskytovateľovi uhradiť odmenu za Služby za každý aj začatý
mesiac.
6.3 Poskytovateľ je oprávnený vystavovať faktúru vo výške dohodnutej ceny vždy v prvý deň
nasledujúceho kalendárneho mesiaca a to na základe Objednávateľom podpísaného

výkazu poskytnutých služieb.
6.4 Sumu fakturovanú za poskytnuté Služby uhradí Objednávateľ Poskytovateľovi
do 30 kalendárnych dní po obdŕžaní faktúry. Faktúra sa považuje za doručenú tretím
pracovným dňom po jej preukázateľnom odoslaní, v prípade, že jej prevzatie
Objednávateľom bolo odoprené. Za uhradenú sa faktúra považuje dňom doručenia príkazu
na úhradu bankovej inštitúcii.
6.5 V prípade, že faktúra neobsahuje určené náležitosti, príp. v nej nie sú uvádzané správne
údaje, môže ju Objednávateľ vrátiť Poskytovateľovi na prepracovanie, najneskôr však
do piatich kalendárnych dní po jej obdŕžaní a s uvedením chýbajúcich náležitostí alebo
nesprávnych údajov. V prípade, ak je faktúra vrátená Poskytovateľovi podľa
predchádzajúcej vety dôvodne, pre opätovne doručenú opravenú faktúru plynie nová
lehota splatnosti podľa bodu 6.4 tohto článku.

7

Podmienky poskytovania služieb
7.1 Služby špecifikované v článku 2 tejto zmluvy budú Poskytovateľom poskytované na základe
iniciatívy Objednávateľa.
7.2 V závislosti od charakteru a rozsahu požiadaviek na zmenu alebo požiadaviek o výkon
služieb si Poskytovateľ a Objednávateľ môžu dohodnúť komunikáciu v elektronickej forme.
Takáto dohoda musí byť v písomnej forme a podpísaná oboma zmluvným stranami.

8

Odovzdanie a prevzatie služieb
8.1 Objednávateľ má právo na vykonanie kontroly, predovšetkým z pohľadu funkčnosti, formy
a úplnosti poskytnutých služieb.
8.2 V prípade, že Objednávateľ oboznámil Poskytovateľa s nezhodami, ktoré bránia prevzatiu
služieb, je Poskytovateľ povinný tieto odstrániť v čo najkratšom technicky možnom čase.
8.3 V závislosti od charakteru a rozsahu objednaného plnenia sa Poskytovateľ a Objednávateľ
môžu dohodnúť na inej forme odovzdania a schválenia poskytnutých Služieb. Takáto
dohoda musí byť v písomnej forme a podpísaná oboma zmluvnými stranami.
8.4 Vlastníctvo k prípadnému novému dielu, ktoré vzniklo pri plnení tejto zmluvy,
ako aj vlastníctvo k novovytvorenej súčasti Aplikácie, prejde na Objednávateľa po uhradení
celej sumy za s tým súvisiace poskytnuté Služby. V prípade, že nové dielo, prípadne
novovytvorená súčasť Aplikácie podlieha samostatným licenčným podmienkam,
Poskytovateľ túto skutočnosť uvedie v Akceptačnom protokole.

9

Kvalita poskytovaných služieb, zodpovednosť za škody
9.1 Poskytovateľ sa zaväzuje poskytovať Služby podľa predmetu tejto zmluvy v kvalite
zodpovedajúcej účelu tejto zmluvy, príslušným právnym predpisom a záväzným
technickým normám.

9.2 Ak jedna zo zmluvných strán spôsobí akúkoľvek škodu druhej zmluvnej strane vo vzťahu
k tejto zmluve, zodpovednosť za škody sa bude riadiť a spravovať podľa § 373 a nasl.
Obchodného zákonníka a ostatných platných právnych predpisov.
9.3 Žiadna zo zmluvných strán nie je zodpovedná za škody, ktorých vznik nemohla predvídať.

10 Povinnosti Poskytovateľa
10.1 Poskytovateľ je povinný poskytovať Služby podľa článku 2 tejto zmluvy po dobu účinnosti
zmluvy v nasledujúcom rozsahu:
a)

Poskytovateľ poskytuje Služby podľa bodu 2.1 a) 2.1 b) 2.1 c) nepretržite.

b)

Poskytovateľ poskytuje Služby podľa bodu 2.1 d) 2.1 b) 2.1 c) v čase 8.00 – 17.00
v pracovných dňoch.

10.2 Poskytovateľ zaručuje, že ním poskytované Služby zodpovedajú jeho najvyšším poznatkom
v danej problematike.

11 Povinnosti Objednávateľa
11.1 Objednávateľ je povinný poskytovať Poskytovateľovi súčinnosť v nasledujúcom rozsahu:
a)

V prípade nevyhnutnosti práce na Aplikácii podľa predmetu tejto zmluvy v mieste
určenom Objednávateľom, poskytnúť Poskytovateľovi nevyhnutnú súčinnosť, najmä
zabezpečiť vhodné Technické prostredie, pri dodržaní podmienok stanovených
bezpečnostnou politikou informačných systémov Objednávateľa.

12 Sankcie za neplnenie záväzkov
12.1 V prípade omeškania Objednávateľa s úhradou splatnej faktúry je Poskytovateľ oprávnený
uplatniť si úrok z omeškania vo výške 0,05 % z dlžnej sumy za každý aj začatý deň
omeškania, max. však do výšky 20 % z hodnoty objednaného plnenia alebo inej služby.
V prípade, ak si Poskytovateľ úrok z omeškania uplatní, je Objednávateľ povinný tento
uhradiť v lehote platnej pre splatnosť faktúry (bod 6.4).

13 Ochrana informácií
13.1 Zmluvné strany sú povinné zachovávať mlčanlivosť o obsahu tejto zmluvy, okolnostiach,
ktoré k nej viedli, ako aj všetkých skutočnostiach súvisiacich s touto zmluvou, s výnimkou
tých skutočností a údajov, ktoré v súvislosti s plnením tejto zmluvy sú a budú prístupné
tretím osobám a to bez zavinenia niektorej zo zmluvných strán.
13.2 Objednávateľ podpisom tejto zmluvy berie na vedomie, že za dôverné informácie
sa považujú všetky skutočnosti a informácie tvoriace predmet obchodného tajomstva
v zmysle § 17 zákona č. 513/1991 Zb. Obchodný zákonník v platnom znení a ďalej
tiež informácie jednoznačne a preukázateľne označené druhou stranou za dôverné. V tejto
súvislosti Poskytovateľ označuje ako predmet obchodného tajomstva informácie uvedené
v článkoch 2, 5, 6, 7, 8, 9, 10, 12, ako aj všetky podklady, technické špecifikácie a funkčné

špecifikácie. V prípade porušenia obchodného tajomstva zo strany Objednávateľa je tento
povinný okrem náhrady škody, ktorá tým Poskytovateľovi vznikne, uhradiť Poskytovateľovi
aj zmluvnú pokutu vo výške 3 500,– Eur.
13.3 Bez dotknutia skôr uvedených ustanovení, dôvernými informáciami sú aj akékoľvek
informácie verejne neprístupné, technické, obchodné alebo iné informácie, ktoré niektorá
strana tejto Zmluvy označí ako dôverné, alebo s ktorými sa má nakladať, vzhľadom
na okolnosti známe druhej strane pri poskytnutí informácií, ako s dôvernými alebo
akékoľvek informácie, z povahy ktorých je pochopiteľné pre akúkoľvek osobu,
že sú dôverné. Dôverné informácie sú aj akékoľvek technické, obchodné alebo komerčné
informácie, špecifikácie, plány, náčrty, modely, vzorky, dáta, počítačové programy, softvér,
alebo dokumentácia v akejkoľvek podobe, či už zachytené hmotne alebo ústne poskytnuté,
ako aj informácie prijaté od inej osoby ako je zmluvná strana, pokiaľ je táto osoba
zaviazaná nimi nakladať ako s dôvernými. Za dôverné informácie sa považujú aj informácie
o pomeroch jednej alebo druhej zo zmluvných strán, jej produktoch, procesoch
a výkonoch. V záujme predchádzania sporom o povahe informácií sa zmluvné strany
dohodli, že v prípade pochybnosti sa informácia má považovať za dôvernú.
13.4 Tento záväzok zachovávania mlčanlivosti platí i po ukončení platnosti tejto zmluvy. Od tejto
povinnosti môže byť zmluvná strana oslobodená len v prípade, ak tak ustanovuje právny
predpis alebo písomným vyhlásením druhej zmluvnej strany. Povinnosť mlčanlivosti
prechádza aj na právnych nástupcov zmluvných strán.
13.5 Zmluvné strany sa ďalej zaväzujú, že informácie o druhej zmluvnej strane, ktoré podliehajú
režimu mlčanlivosti podľa tohto článku, budú chrániť aspoň v takom rozsahu ako keby išlo
o informácie ich vlastné a zaväzujú sa v rovnakom rozsahu zaviazať mlčanlivosťou svoje
organizačné zložky, riadiacich zamestnancov alebo zamestnancov, ktorí sa dostanú
s takýmito informáciami do styku, pričom za porušenie povinnosti týchto osôb každá
zo zmluvných strán zodpovedá v plnom rozsahu.
13.6 Za porušenie povinnosti mlčanlivosti podľa tohto článku sa nepovažuje:
a)

poskytnutie informácií tretím osobám, ktoré majú majetkovú účasť v niektorej
zo zmluvných strán, pričom tieto osoby musia byť vždy vopred informované
o povinnostiach mlčanlivosti a písomne zaviazané k dodržiavaniu povinnosti
mlčanlivosti;

b)

poskytnutie informácií po písomnom súhlase druhej strany advokátom, či iným tretím
osobám, ktoré sú podľa zákona viazané povinnosťou mlčanlivosti, pričom tieto osoby
musia byť vopred informované o povinnostiach mlčanlivosti a zaviazané povinnosťou
mlčanlivosti;

c)

poskytnutie informácií v prípade vyslovenia predchádzajúceho písomného súhlasu
druhej zmluvnej strany k sprístupneniu jednotlivej informácie chránenej povinnosťou
mlčanlivosti;

d)

poskytnutie zmluvy pre účely súdneho konania;

e)

poskytnutie informácií po písomnom súhlase druhej strany, ktoré je zmluvná strana
povinná oznámiť na základe platného právneho predpisu SR;

f)

sprístupnenie informácie, ktoré je Objednávateľ povinný sprístupniť podľa zákona
č. 211/2000 Z. z. o slobodnom prístupe k informáciám a o zmene a doplnení
niektorých zákonov v znení neskorších predpisov (zákon o slobode informácií).

13.7 Poskytovateľ je povinný všetky informácie a dokumenty o Objednávateľovi, ktoré získa
v súvislosti s činnosťami vykonávanými pre Objednávateľa, uchovávať v tajnosti
a neposkytnúť ich tretím osobám. Dodávateľ sa zaväzuje zabezpečiť plnenie povinnosti
mlčanlivosti osôb plniacich jeho úlohy v súlade s § 18 ods. 3 zák. č. 428/2002 Z. z.
o ochrane osobných údajov v znení neskorších predpisov.

14 Spoločné ustanovenia
14.1 Pre potreby tejto zmluvy sa stanovujú nasledovné adresy pre komunikáciu na strane
Poskytovateľa:
Millennium, spol. s r. o.
Plynárenská 7/C
821 09 Bratislava 2
Slovenská republika
E-mail: mail@millennium.sk
Tel: 02/59 100 300
14.2 Pre potreby tejto zmluvy sa stanovujú nasledovné adresy pre komunikáciu na strane
Objednávateľa:
Environmentálny fond
Martinská 49
821 05 Bratislava
Tel: 0906 311 905
E-mail:
podatelna@envirofond.sk

14.3 Kontaktné údaje v ods. 14.1 a 14.2 je možné meniť písomným oznámením, preukázateľne
doručeným druhej zmluvnej strane.
14.4 Zodpovednými zástupcami, ktorí sú oprávnení rokovať a rozhodovať vo veci plnenia tejto
zmluvy sú:
a)

za Poskytovateľa: Jan Simon – konateľ

b)

za Objednávateľa: Mgr. Peter Kalivoda – riaditeľ

14.5 V odôvodnených prípadoch môžu zmluvné strany zmeniť zodpovedného zástupcu

písomným oznámením, preukázateľne doručeným druhej zmluvnej strane.
14.6 Zodpovednými osobami oprávnenými k zmenám tejto Zmluvy sú štatutárne orgány oboch
zmluvných strán alebo nimi splnomocnení zástupcovia.
14.7 Pre počítanie času platí, že lehota začína plynúť dňom nasledujúcim po uskutočnení úkonu,
ktorý je pre začiatok jej plynutia rozhodujúci.
14.8 V prípade bezdôvodného nepodpísania Preberacieho alebo Akceptačného protokolu je
zmluvná strana, ktorá ho bezdôvodne nepodpíše, povinná nahradiť druhej zmluvnej strane
všetku škodu, ktorá jej tým vznikne.

15 Záverečné ustanovenia
15.1 Zmluvné vzťahy neupravené touto zmluvou, uzatvorenou na základe § 269 ods. 2
Obchodného zákonníka a jej prípadnými dodatkami sa riadia príslušnými ustanoveniami
Obchodného zákonníka (najmä § 536 a nasl.) a ostatnými všeobecne záväznými právnymi
predpismi platnými v Slovenskej republike.
15.2 Pokiaľ by sa ktorékoľvek ustanovenie vyplývajúce z tejto zmluvy ukázalo ako neplatné
či nevymáhateľné alebo sa takým počas trvania účinnosti tejto zmluvy stalo, nemá taká
skutočnosť vplyv na ostatné ustanovenia, ak nestanoví inak donucujúce ustanovenie
zákona.
15.3 Všetky spory a prípady nejasností, ktoré vzniknú medzi zmluvnými stranami týkajúce
sa právnych vzťahov definovaných v tejto zmluve a jej prípadných dodatkov budú v záujme
predchádzaniu súdnych sporov najskôr riešené rokovaním zmluvných strán. V prípade,
že nedôjde k dohode zmluvných strán, bude spor predložený na rozhodnutie vecne
alebo miestne príslušnému súdu SR.
15.4 Zmluvné strany vyhlasujú, že zmluvu uzatvárajú slobodne a že rozumejú jej obsahu, ktorý
zodpovedá ich vôli. Rovnako vyhlasujú, že zmluvu neuzatvárajú pod nátlakom, v tiesni,
ani za jednostranne nevýhodných podmienok.
15.5 Táto zmluva nadobúda platnosť dňom jej podpísania oboma zmluvnými stranami a
účinnosť podľa ust. § 47a ods. 1 Občianskeho zákonníka dňom nasledujúcim po dni
jej zverejnenia.
15.6 Každá zo zmluvných strán je oprávnená od tejto zmluvy odstúpiť, ak dôjde k podstatnému
porušeniu tejto zmluvy druhou zmluvnou stranou, pričom odstúpenie od zmluvy sa riadi
príslušnými ustanoveniami Obchodného zákonníka.
15.7 Pokiaľ by došlo k odstúpeniu zmluvy v priebehu poskytovaných Služieb, Objednávateľ
je povinný uhradiť alikvotnú časť ceny za skutočne zrealizované Služby a Poskytovateľ
je povinný odovzdať výsledok zrealizovaných Služieb pre Objednávateľa na základe tejto
zmluvy tak, aby nedošlo k zníženiu hodnoty tohto výsledku, či k inej škode na strane
Objednávateľa.
15.8 Všetky zmeny týkajúce sa tejto zmluvy a jej prípadných dodatkov budú považované

za platné len vtedy, ak budú vykonané vo forme číslovaných dodatkov a budú podpísané
oprávnenými zástupcami obidvoch zmluvných strán.
15.9 Táto zmluva bola vypracovaná v dvoch rovnopisoch, v slovenskom jazyku, z ktorých každá
zo zmluvných strán obdrží po jednom vyhotovení.

Poskytovateľ

Objednávateľ

V Bratislave, dňa

V Bratislave, dňa

Millennium, spol. s r. o.

Environmentálny fond

Miroslav Krempaský, konateľ

Peter Kalivoda, riaditeľ

Konateľ spoločnosti

štatutárny zástupca

Podpis a pečiatka

Podpis a pečiatka

Príloha č. 1- služby technickej podpory
Technická časť
A. Hosting riešenia
 Virtual Cloud Server (Plnohodnotná virtualizácia – zaručená vysoká dostupnosť vďaka
cloudovej infraštruktúre, server je odolný aj voči poruchám fyzického servera, na
ktorom beží. Oproti bežnému VPS je tak dostupnejší a bezpečnejší.)
o 4 virtuálne CPU
o 8 GB RAM
o 180 GB HDD
 non-stop prevádzka servera
 správa servera (Management server)
 riešenie všetkých problémov týkajúcich sa hardvéru i konektivity
 garancia dostupnosti 99,96%
 IP KVM switch - Far & Close System
 technická podpora
 štatistiky objemu prenesených dát
 dostupnosť (365/24/7)
 zálohovanie (7krát denne)
 zálohované napájanie elektrickou energiou

B. SW Licencie
 Microsoft SQL Server 2012 Enterprise (4 CPU)
 Microsoft Windows Server 2008 Standard

C. Zabezpečenie priamej linky do systému IS NEV na MV SR
 Služba MPLS VPN - potrebné zabezpečenie pre komunikáciu so systémom IS NEV
(Informačný systém národnej evidencie vozidiel), uzavretý digitálny dátový okruh.
D. Podpora aplikácie
 Riešenie incidentov na úrovni samotnej aplikácie
 Riešenie incidentov v súvislosti s výpadkom hostingu riešenia

Helpdesk - Používateľská podpora, poradenstvo
a poskytovanie konzultácii týkajúcich sa Aplikácie
Základné okruhy služby

Prekonať problémy a Poruchy
Vybaviť Požiadavky Používateľa
Vybaviť sťažnosti Používateľa
Odpovedať na všeobecné dopyty a žiadosť o pomoc
Administrácia používateľov v obmedzenom rozsahu (najmä
resetovanie hesiel, odblokovanie účtov)
Oznámenia výpadku a ďalších informácií formou newslettra

Komponenty Služby

Prijatie volania
Validácia volania
Prvá úroveň diagnostiky
Kategorizácia volania
Riešenie volania – 1. úroveň podpory
Analýza volania
Ukončenie volania

Jazyková podpora

Slovenský jazyk

Forma poskytovania
služieb

Telefonické volania

Čas poskytovania
služieb

Služba je poskytovaná v pracovných dňoch

Elektronický formulár

v čase 8.00 – 17.00

Rozsah podpory helpdesku je v dvoch rovinách:



Poradenstvo pre fyzické osoby, ktoré odhlasujú vozidlá
Poradenstvo smerom na Environmentálny fond, OÚŽP, MŽPSR

Rozsah podpory:
A. Opravy vo formulároch na základe hlásení OÚŽP (meno, adresa, VIN a pod...)
B. Konzultácia s fyzickými osobami, ktorí potrebujú odhlásiť neexistujúce vozidlo a chcú vedieť
ako postupovať (odporúčame, aby zašli na OÚŽP alebo im zavolali spolu s vysvetlením
v jednoduchosti celého postupu, aby náhodou niekto iniciatívny nezaplatil správny poplatok
skôr ako má vygenerovanú žiadosť a VS tak, ako to niektorí ľudia robia)
C. Poradenstvo pri vytváraní nových účtov – (zasielame návod pre používateľov)
D. Poradenstvo v oblasti legislatívnych vecí – (jednoduché veci poradíme, zložitejšie
odporúčanie na MŽP)
E. Poradenstvo pri párovaní platieb smerom na koncového prímateľa (dohľadania platieb)
F. Poradenstvo pre fyzické osoby ohľadom úhrad poplatkov
G. Ostatné oblasti

