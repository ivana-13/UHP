Č. sp 8950/2017-M_OIKT
Č. z 41118/2017
ZMLUVA O POSKYTOVANÍ SLUŽIEB
uzavretá podľa §269 ods.2 zákona č. 513/1991 Zb. Obchodný zákonník v znení neskorších predpisov
(ďalej len „Obchodný zákonník“)
(ďalej len „Zmluva“)
Objednávateľ:
sídlo:
zastúpený:
IČO:
DIČ:
bankové spojenie:
IBAN:
(ďalej len „Objednávateľ“)

Ministerstvo práce, sociálnych vecí a rodiny Slovenskej republiky
Špitálska 4,6,8, 816 43 Bratislava
Ing. Jozef Vančo, generálny tajomník služobného úradu
00 681 156
20 2079 6338

a
Poskytovateľ:
sídlo:
štatutárny orgán:
IČO:
DIČ:
IČ DPH:
bankové spojenie:
IBAN:
registrácia:
(ďalej len „Poskytovateľ“)

Disig, a.s.
Záhradnícka 151, 821 08 Bratislava
Ing. Ľuboš Batěk, predseda predstavenstva
Ing. Ivan Kühn, podpredseda predstavenstva
35 975 946
2022116976
SK 2022116976

Okresný súd Bratislava I., Odd. Sa, vložka č. 3794/B

(objednávateľ a poskytovateľ spolu ďalej aj ako „zmluvné strany“)
Čl. I
Všeobecné ustanovenia
1.1

Zmluvné strany uzatvárajú túto zmluvu ako výsledok zadávania zákazky s nízkou hodnotou podľa § 117 zákona
č. 343/2015 Z. z. o verejnom obstarávaní a o zmene a doplnení niektorých zákonov v znení neskorších predpisov
(ďalej len „zákon o verejnom obstarávaní“).

1.2

Poskytovateľ sa zaväzuje, že za dohodnutú cenu bude vykonávať pre objednávateľa služby podľa článku II. tejto
zmluvy.

1.3

Objednávateľ sa zaväzuje prijať riadne včas poskytnuté služby a za riadne a včas poskytnuté činnosti zaplatiť
Poskytovateľovi dohodnutú cenu podľa článku VI. tejto zmluvy.
Čl. II
Predmet zmluvy

2.1

Predmetom tejto zmluvy je poskytovanie služieb, a to technická pomoc a školenie pre využívanie a prácu
s mandátnymi certifikátmi v počte 480 osobohodín na Ústrednom portáli verejnej správy (ďalej len “UPVS”)
na mieste určenom v objednávke (ďalej len „služby“). Podrobnejší opis predmetu zmluvy je uvedený v Prílohe
č. 1 tejto Zmluvy.

2.2

Zmluvné strany sa dohodli, že rozsah poskytovaných služieb zo strany Poskytovateľa pre Objednávateľa bude
stanovený na základe objednávok.

2.3

Dodávateľ je povinný poskytovať služby v spojení s čl. II tejto zmluvy riadne včas a v spojení s termínmi
uvedenými v objednávkach Objednávateľa.
Strana 1 z 6

Č. sp 8950/2017-M_OIKT
Č. z 41118/2017
2.4

Objednávateľ po predchádzajúcej dohode poskytne Poskytovateľovi všetku potrebnú súčinnosť pre
poskytnutie služby podľa predmetu tejto zmluvy.

2.5

Poskytovateľ sa zaväzuje poskytovať služby v rozsahu dohodnutom v článku II. tejto zmluvy.

2.6

Poskytovateľ sa zaväzuje poskytovať služby prostredníctvom pracovníkov, ktorí majú na vykonávanie
poskytovaných služieb potrebnú kvalifikáciu. Poskytovateľ zodpovedá za včasnosť, úplnosť a odbornú kvalitu
poskytovaných služieb.

2.7

Poskytovateľ je povinný odovzdať Objednávateľovi dokumentáciu (návod na obsluhu a pod.), ktorý sa
vzťahuje k predmetu zmluvy a ktorý je potrebný na jeho užívanie mandátnych certifikátov.
Čl. III
Doba trvania zmluvy

3.1

Zmluva sa uzatvára na dobu určitú v trvaní do 31.12.2017. Poskytovateľ bude poskytovať Objednávateľovi
služby v zmysle čl. II. bodu 2.1 počas platnosti tejto zmluvy.

3.2

Prijatie predmetu plnenia podľa článku II tejto zmluvy podlieha protokolárnemu konaniu, pričom vzor
Akceptačného protokolu tvorí Prílohu č. 2 tejto Zmluvy.

3.3

Osoby oprávnené podpísať Akceptačný protokol:
Za Objednávateľa:
Za Poskytovateľa:
Čl. IV
Cena, platobné podmienky a otázka omeškania

4.1

Cena za predmet zmluvy je stanovená podľa zákona NR SR č. 18/1996 Z. z. o cenách v znení neskorších
predpisov a vyhlášky Ministerstva financií Slovenskej republiky č. 87/1996 Z. z. ktorou sa vykonáva zákon
Národnej rady Slovenskej republiky č. 18/1996 Z. z. o cenách v znení neskorších predpisov.

4.2

Objednávateľ sa zaväzuje zaplatiť Poskytovateľovi za služby poskytnuté v zmysle čl. II. tejto zmluvy v rozsahu
uvedenom v jednotlivých Objednávateľom vystavených objednávkach.

4.3

Cena bude kalkulovaná na základe reálne odpracovaných osobohodín a hodinovej sadzby. Hodinová sadzba je
59,00 eur bez DPH (slovom: päťdesiatdeväť eur); hodinová sadzba s DPH je 70,80 eur (slovom: sedemdesiat eur
a osemdesiat centov). Maximálna cena za technickú pomoc a školenia pre využívanie a prácu s mandátnymi
certifikátmi podľa tejto Zmluvy je 30 000,- eur bez DPH (slovom tridsaťtisíc eur).

4.4

Všetky doklady vzťahujúce sa na predmet kúpy a súvisiace s touto zmluvou, a to najmä faktúry, dodacie listy
a pod., zmluvné strany vypracovávajú záväzne v slovenskom jazyku. Tieto doklady musia obsahovať všetky
dohodnuté a všeobecne záväznými právnymi predpismi Slovenskej republiky vyžadované náležitosti.

4.5

Poskytovateľ záväzne prehlasuje, že v cene sú zahrnuté všetky priame, ako aj nepriame náklady súvisiace
s plnením záväzku Poskytovateľa podľa tejto zmluvy.

4.6

Faktúra musí mať náležitosti daňového dokladu. Faktúra bude uhrádzaná výhradne prevodným príkazom.
V prípade, ak nastane omeškanie platby faktúry z dôvodov na strane Štátnej pokladnice, nie je Objednávateľ po
túto dobu v omeškaní so zaplatením fakturovanej sumy. Faktúra sa považuje za uhradenú dňom odpísania
fakturovanej čiastky z účtu Objednávateľa.

4.7

Faktúra musí obsahovať okrem povinných zákonných náležitostí uvedených v § 74 a nasl. zákona
č. 222/2004 Z. z. o dani z pridanej hodnoty v znení neskorších predpisov tieto náležitosti:
označenie Poskytovateľa a Odberateľa, ich adresy sídla, identifikačné údaje (IČO, DIČ),
číslo zmluvy,
označenie ,,faktúra“ a jej číslo,
deň odoslania a deň splatnosti faktúry,
označenie peňažného ústavu a číslo účtu,
fakturovanú sumu – cenu za dodaný predmet zmluvy,
Preberací protokol, ktorý je neoddeliteľnou súčasťou faktúry,
podpis oprávnenej osoby Poskytovateľa a odtlačok pečiatky Poskytovateľa.
Strana 2 z 6

Č. sp 8950/2017-M_OIKT
Č. z 41118/2017
4.8

Lehota splatnosti riadne vystavenej faktúry je 30 kalendárnych dní odo dňa jej doručenia v listinnej podobe na
adresu sídla Objednávateľa. Faktúra sa považuje za uhradenú okamihom odpísania fakturovanej sumy z účtu
Objednávateľa na účet Poskytovateľa uvedený v záhlaví tejto zmluvy.

4.9

Ak faktúra a jej prílohy nebudú obsahovať všetky dohodnuté náležitosti, Objednávateľ môže takúto faktúru
vrátiť Poskytovateľovi s uvedením nedostatkov, ktoré sa majú odstrániť. V takomto prípade sa prerušuje
plynutie lehoty splatnosti a nová 30-dňová lehota splatnosti začne plynúť dňom riadneho doručenia opravenej
faktúry Objednávateľovi. Objednávateľ sa v tomto prípade nedostáva do omeškania. V takomto prípade sa
zastaví plynutie lehoty splatnosti a nová 30 dňová lehota splatnosti začne plynúť dňom riadneho doručenia
opravenej alebo novej faktúry Objednávateľovi.

4.10

Úhrada ceny sa uskutoční po riadnom a včasnom poskytnutí služieb Poskytovateľom a jeho prevzatí
Objednávateľom na základe vystavenej faktúry, ktorej súčasťou je Akceptačný protokol podľa Prílohy č. 2
tejto zmluvy a príslušná objednávka.

4.11

Podkladom pre úhradu ceny za riadne a včas dodaný predmet kúpy sú faktúry vystavené Poskytovateľom
a riadne doručené Objednávateľovi v listinnej podobe na adresu jeho sídla.

4.12

Zmluvné strany sa dohodli, že ak sa Poskytovateľ dostane do omeškania s plnením predmetu podľa tejto
zmluvy, môže Objednávateľ uplatniť voči Poskytovateľovi poplatok omeškania vo výške 50,- eur za každý aj
začatý deň omeškania s poskytnutím služieb, s poskytnutím ktorých je Poskytovateľ v omeškaní. Uplatnením
nároku na poplatok z omeškania nie je dotknutý nárok Objednávateľa na náhradu vzniknutej škody.

4.13

Ak sa Objednávateľ dostane do omeškania s úhradou riadne, bezchybne a dôvodne vystavenej faktúry,
zaväzuje sa Poskytovateľovi zaplatiť do 30 dní od doručenia písomnej výzvy Poskytovateľa úroky
z omeškania vo výške 0,023 % z nesplatenej fakturovanej ceny za každý aj začatý deň omeškania.

4.14

Poskytovateľ je povinný zachovať mlčanlivosť o všetkých informáciách a údajoch, o ktorých sa dozvie
v súvislosti s plnením zmluvy tretím osobám a zaväzuje sa nešíriť a nezneužívať ich ďalej akoukoľvek formou
ani po ukončení zmluvného vzťahu. Zmluvná strana je za prípadné porušenie povinnosti zachovávať
mlčanlivosť podľa tejto zmluvy zodpovedná v zmysle príslušných právnych predpisov.
Čl. V
Podmienky skončenia platnosti zmluvy

5.1

Túto zmluvu môžu ukončiť zmluvné strany písomnou dohodou pred uplynutím platnosti zmluvy.

5.2

Objednávateľ je oprávnený od tejto zmluvy odstúpiť v prípade, ak Poskytovateľ riadne a včas nesplní svoj
záväzok podľa čl. II tejto zmluvy, pokiaľ druhá zmluvná strana podstatným spôsobom poruší svoje povinnosti,
a to po uplynutí dodatočne poskytnutej primeranej doby na dodatočné splnenie. Zmluvné strany sa dohodli, že
dodatočnou primeranou lehotou sa rozumie doba 5 kalendárnych dní po uplynutí termínu uvedeného
v príslušnej objednávke, v ktorom mali byť poskytnuté služby podľa tejto zmluvy . Po márnom uplynutí tejto
dodatočnej doby je Objednávateľ oprávnený od zmluvy odstúpiť. Poskytnutím dodatočnej primeranej lehoty
nie je dotknuté právo Objednávateľ na náhradu škody, ktorá vznikla omeškaním Poskytovateľa.

5.3

Poskytovateľ je oprávnený odstúpiť od zmluvy v prípade, ak Objednávateľ poruší svoj záväzok podľa čl. IV
tejto zmluvy zaplatiť cenu za riadne a včas poskytnuté služby v spojení s riadne, bezchybne a dôvodne
vystavenej faktúry, a to ani v dodatočnej primeranej lehote poskytnutej Poskytovateľom. Zmluvné strany sa
dohodli, že dodatočnou primeranou lehotou sa na tento účel rozumie doba 20 kalendárnych dní.
Čl. VI
Osobitné a záverečné ustanovenia

6.1

Poskytovateľ je povinný zachovať mlčanlivosť o všetkých informáciách a údajoch, o ktorých sa dozvie
v súvislosti s plnením zmluvy tretím osobám a zaväzuje sa nešíriť a nezneužívať ich ďalej akoukoľvek formou
ani po ukončení zmluvného vzťahu.

6.2

Obsah tejto zmluvy možno meniť alebo dopĺňať len so súhlasom oboch zmluvných strán formou očíslovaných
písomných dodatkov podpísaných oprávnenými zástupcami oboch zmluvných strán, ktoré budú neoddeliteľnou
súčasťou tejto zmluvy.

Strana 3 z 6

Č. sp 8950/2017-M_OIKT
Č. z 41118/2017
6.3

Ak sa zistí, že niektoré z ustanovení tejto zmluvy je neplatné alebo neúčinné, neplatnosť alebo neúčinnosť
ustanovenia nebude mať za následok neplatnosť alebo neúčinnosť ďalších ustanovení zmluvy, ani samotnej
zmluvy. Zmluvné strany sa zaväzujú, že neplatné alebo neúčinné ustanovenie bez zbytočného odkladu nahradia
tak, aby bol v čo najväčšom možnom rozsahu dosiahnutý účel, ktorý v čase uzavretia tejto zmluvy sledovali
neplatným alebo neúčinným ustanovením. Obdobne budú zmluvné strany postupovať aj v prípade, ak sa zistí, že
niektoré z ustanovení tejto zmluvy je nevykonateľné.

6.4

V prípade, že vzniknú spory vyplývajúce z tejto zmluvy, zmluvné strany ich riešia vzájomnou dohodou alebo
súdnou cestou. Zmluvné strany sa zaväzujú riešiť všetky spory vyplývajúce z tejto zmluvy predovšetkým
dohodou. Pokiaľ k dohode nedôjde, spory rieši príslušný všeobecný súd Slovenskej republiky.

6.5

Zmluvné strany sa dohodli, že práva a povinnosti zmluvných strán touto zmluvou výslovne neupravené sa riadia
ustanoveniami Obchodného zákonníka, ustanoveniami zákona č. 185/2015 Z. z. a ostatnými príslušnými
všeobecne záväznými právnymi predpismi platnými a účinnými na území Slovenskej republiky..

6.6

Neoddeliteľnou súčasťou tejto zmluvy je:
Príloha č. 1 – Opis predmetu zmluvy
Príloha č. 2 – Akceptačný protokol

6.7

Zmluvné strany sa zaväzujú, že sa budú navzájom a včas písomne informovať o zmenách a to najmä o zmenách
čísla bankového spojenia, faxového alebo telefónneho čísla, o zmene adresy sídla, zmene
e-mailovej adresy bez uzavretia dodatku k tejto zmluve.

6.8

Zmluva je vyhotovená v 6 rovnopisoch. Objednávateľ dostane 4 a Poskytovateľ 2 vyhotovenia zmluvy.

6.9

Táto zmluva podlieha povinnému zverejneniu v Centrálnom registri zmlúv vedenom Úradom vlády Slovenskej
republiky v súlade so zákonom č. 211/2000 Z. z. o slobodnom prístupe k informáciám a o zmene a doplnení
niektorých zákonov v znení neskorších predpisov.

6.10

Táto zmluva nadobúda platnosť dňom jej podpisu oprávnenými zástupcami obidvoch zmluvných strán a
účinnosť nadobúda dňom nasledujúcim po dni jej zverejnenia v Centrálnom registri zmlúv vedenom Úradom
vlády Slovenskej republiky.

6.11

Zmluvné strany vyhlasujú, že si zmluvu riadne prečítali, jej obsahu porozumeli a že túto zmluvu uzatvárajú na
základe ich slobodnej, vážnej, určitej a zrozumiteľnej vôle, že zmluva nebola uzatvorená pod nátlakom, v tiesni
za nápadne nevýhodných podmienok, že zmluvná voľnosť zmluvných strán nie je obmedzená a na znak toho ju
podpisujú.

V Bratislave, dňa .............................

V Bratislave, dňa .............................

Za Objednávateľa:

Za Poskytovateľa:

--------------------------------------------Ministerstvo práce, sociálnych vecí a rodiny
Slovenskej republiky
Ing. Jozef Vančo
generálny tajomník služobného úradu

----------------------------------------------Ing. Ľuboš Batěk
predseda predstavenstva

----------------------------------------------Ing. Ivan Kühn
podpredseda predstavenstva

Strana 4 z 6

Č. sp 8950/2017-M_OIKT
Č. z 41118/2017

OPIS PREDMETU ZMLUVY

Príloha č. 1

Predmetom zákazky je technická pomoc a školenie pre využívanie a prácu s mandátnymi certifikátmi v počte 480
osobohodín na Ústrednom portáli verejnej správy (ďalej len “UPVS”) na mieste určenom
v objednávke.
Personálne zabezpečenie
Školiteľ
Školiteľ zabezpečuje prípravu technických materiálov/manuálov, príručiek, s výkladom a názorným aplikovaním
teoretických poznatkov do praxe.
Náplňou práce školiteľa je zaškolenie používateľov pre prácu s bezpečnostným zariadením s mandátnym certifikátom a
príslušnou aplikáciou pre tvorbu a overovanie KEP a jej využívanie v interných procesoch odberateľa v zmysle
interných metodických postupov.
Administrátor
Administrátor je expert zabezpečujúci rutinné technologické práce pre potreby nasadenia a testovania. Administrátor
zabezpečuje inštaláciu a konfiguráciu aplikačného SW vybavenia potrebného pre prevádzku bezpečnostného zariadenia
s mandátnym certifikátom a aplikačného vybavenie potrebného pre prevádzku a využitie mandátnych certifikátov.
Zároveň zabezpečuje otestovanie funkcionality bezpečnostného zariadenia s mandátnym certifikátom a príslušnej
aplikácie. Kontroluje a vyhodnocuje aplikačné logy pre preventívne zabezpečenie prevádzky bezpečnostného zariadenia
a aplikácie pre prácu s KEP.
Pre správnu aplikovateľnosť zákona o e-Governmente, verejný obstarávateľ požaduje správne nastavenie systému pre
prácu s certifikátmi, nastavenie PIN, zablokovanie certifikátu, prácu s certifikátmi, základné funkcionality ústredného
portálu www.slovensko.sk a elektronické formuláre na portáli, vytvorenie kvalifikovaného elektronického podpisu,
výber jedného z dostupných certifikátov, prácu s kvalifikovanou elektronickou pečiatkou, overenie KEP. V zmysle
uvedeného, úspešný uchádzač vykoná všetky školenia a technickú pomoc na mieste určenom v objednávke, ktoré
verejný obstarávateľ sprístupní úspešnému uchádzačovi.
Verejný obstarávateľ disponuje operačným systémom Windows 7 a vyšším.
Verejný obstarávateľ z dôvodu správnej aplikácie zákona o e – Governmente a z dôvodu spracovania elektronických
podaní, ktoré sú zasielané z Elektronickej schránky verejného obstarávateľa na Ústrednom portáli verejnej správy (ďalej
len “UPVS”), musí zabezpečiť, aby jeho zamestnanci, ktorí podania podpisujú, vystupovali v roli mandanta (verejný
obstarávateľ) a k tomu je potrebné použiť mandátny certifikát. Mandátny certifikát môže, podľa zákona o
dôveryhodných službách, kvalifikovaný poskytovateľ dôveryhodných služieb vydať fyzickej osobe, ktorá preukáže, že
je orgánom verejnej moci alebo preukáže, že vykonáva činnosť alebo funkciu podľa § 8 ods. 1 zákona č. 272/2016 Z. z.
o dôveryhodných službách spôsobom uvedeným v zozname oprávnení pre dané oprávnenie, t. j. na základe dokladov,
ktorými sa preukazuje oprávnenie.
Kvalifikovaný mandátny certifikát slúži na identifikáciu vyhotoviteľa kvalifikovaného elektronického podpisu podľa §
8 zákona č. 272/2016 Z. z. o dôveryhodných službách pre elektronické transakcie na vnútornom trhu a o zmene a
doplnení niektorých zákonov (ďalej len “zákon o dôveryhodných službách”) a je uložený na kvalifikovanom zariadení
na vyhotovovanie elektronického podpisu/pečate (QSCD - Qualified Signature/ Seal Creation Device), ktoré spĺňa
požiadavky Nariadenia Európskeho parlamentu a Rady EÚ č. 910/2014 z 23.7. o elektronickej identifikácií a
dôveryhodných službách pre elektronické transakcie na vnútornom trhu a o zrušení Smernice č. 1999/93/ES (ďalej ako
“Nariadenie eIDAS”) a slúži na bezpečné generovanie a uloženie súkromných a verejných kľúčov (kľúčových párov).

Strana 5 z 6

Č. sp 8950/2017-M_OIKT
Č. z 41118/2017

Príloha č. 2

AKCEPTAČNÝ PROTOKOL

Poskytovateľ
....................................
....................................
....................................
Telefón : 02/.......
IČO: ..........................
IČ DPH: SK..............

Objednávateľ
Ministerstvo práce, sociálnych vecí a rodiny
Slovenskej republiky
Špitálska 4, 6, 8
816 43 Bratislava
Telefón : 02/.......
IČO: 00 681 156

Názov projektu
P.č.
Popis
0001

M. j.

Technická pomoc a školenie

počet

Celková cena
s DPH

osobohodina

Poznámky:

Akceptačný protokol je vyhotovený v zmysle objednávky č.............. vystavenej dňa ............2017 a je prílohou
faktúry č. ........... zo dňa .........XX.XX.201X.
Podpisom tohto akceptačného protokolu objednávateľ preberá poskytnuté služby. Tým, nie sú dotknuté
otázky zodpovednosti za vady, príp. škodu.
Akceptačný protokol je vyhotovený v dvoch exemplároch, každá zo zmluvných strán dostane jedno
vyhotovenie.
Dátum dodania: .......... 2017

.........................................................
Objednávateľ

..........................................................
Poskytovateľ

Strana 6 z 6

