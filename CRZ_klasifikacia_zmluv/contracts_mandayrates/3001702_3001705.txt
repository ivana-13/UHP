Zmluva
0069/FTF/2017
o údržbe informačného systému
uzatvorená podľa § 269 a nasl. zákona č. 513/1991 Zb. Obchodný zákonník znení neskorších
predpisov (ďalej len „zmluva“)
__________________________________________________________________________________
Článok I.
Zmluvné strany
1. Objednávateľ:
Názov:
Sídlo:
IČO:
DIČ:
IČ DPH:
Bankové spojenie:
Číslo účtu:
Štatutárny zástupca:
V zastúpení:
(ďalej len „objednávateľ“)

Vysoká škola múzických umení v Bratislave
Filmová a televízna fakulta
Svoradova 2, 813 01 Bratislava
00397 431

Štátna pokladnica
SWIFT:
doc. Mária Heinzová, ArtD., rektorka
prof. Ondrej Šulaj, dekan Filmovej a televíznej fakulty

2. Dodávateľ:
Názov:
ASC Applied Software Consultants, s. r. o.
Sídlo:
Svoradova 7, 811 03 Bratislava
IČO:
31361161
IČ DPH:
SK2020301855
Bankové spojenie:
Číslo účtu: IBAN
SWIFT
Štatutárny zástupca:
Osoby oprávnené konať vo
veciach technických:
zapísaný v Obchodnom registri Okresného súdu Bratislava I, Oddiel:
(ďalej len „dodávateľ“)
(objednávateľ a dodávateľ spolu aj ako „zmluvné strany“.)
Článok II.
Predmet zmluvy
1. Objednávateľ je správcom elektronického registračného systému Produkčný systém FTF
VŠMU (ďalej len „PS FTF“) a vlastníkom údajov evidovaných v tomto systéme. PS FTF je
nainštalovaný na serveri objednávateľa. Objednávateľ zabezpečí pre server možnosť
vzdialenej správy a prístupu dodávateľa.

2. Dodávateľ je majiteľom autorských práv na dielo – počítačový program, ktorým je
aplikačné programové vybavenie PS FTF (ďalej len „dielo“). Dielo bolo vytvorené a je
používané pre účely registrácie, evidencie a vyhodnocovania projektov tvorby študentov
objednávateľa. Právo dielo používať poskytol dodávateľ objednávateľovi dňa 12.06.2013
(licenčná zmluva podpísaná medzi objednávateľom a dodávateľom dňa 12. 06. 2013).
Dodávateľ podpisom tejto zmluvy potvrdzuje, že preukázateľne vlastní výhradné
autorské práva k dielu podľa príslušných právnych predpisov a že poskytovanie služieb,
ktoré sú predmetom tejto zmluvy, je výlučne viazané na dielo a jeho využívanie
objednávateľom.
3. Predmetom tejto zmluvy je záväzok dodávateľa poskytovať servisnú činnosť pre dielo a
poskytovať objednávateľovi odborné vývojové, programátorské a konzultačné služby
súvisiace s ďalšou úpravou a vývojom diela nevyhnutného pre uskutočňovanie
produkčných činností objednávateľa (ďalej len „predmet zmluvy“).
4. Predmet zmluvy v štandardnom rozsahu zahŕňa súčinnosť objednávateľa a dodávateľa
pri zabezpečení základnej administrácie PS FTF a služby hotline v nasledovnej
špecifikácii činností:
a) úprava aktuálnej verzie PS FTF podľa požiadaviek potrebných pre jej bežný chod,
b) kontinuálny dohľad nad prevádzkou PS FTF,
c) pomoc pri administrácii používateľského prostredia, systémové nastavenia,
správa prístupových práv podľa požiadaviek objednávateľa,
d) pomoc pri operatívnych riešeniach kritických stavov PS FTF ,
e) pomoc pri zabezpečení PS FTF proti vonkajšiemu zásahu,
f) pomoc pri zabezpečení PS FTF pri technickej a programovej poruche samotnej
aplikácie,
g) komunikácia so zmluvnými partnermi objednávateľa, ktorí poskytujú ďalšie
služby súvisiace s prevádzkou PS FTF,
h) poskytovanie poradenskej činnosti a základných školení zamestnancom
objednávateľa pri používaní PS FTF,
i) hotline – poskytovanie operatívnej poradenskej činnosti objednávateľovi
a ďalším používateľom PS FTF v pracovných dňoch od 08:00 h. do 16:00 h.
5. Predmetom zmluvy je aj poskytovanie operatívnej programátorskej činnosti, ako aj
analytickej a programátorskej činnosti na ďalších úpravách a vývoji PS FTF, spolu so
servisnou činnosťou v rozsahu najviac 10 hodín za každý kalendárny mesiac. Rozpis
hodín na servisnú činnosť a programátorské činnosti bude súčasťou fakturácie
dodávateľa v každom mesiaci a podlieha schváleniu objednávateľom pred fakturáciou.
Každá požiadavka na analytické a programátorské činnosti bude riešená
prostredníctvom písomnej požiadavky (vecného zadania) predloženej objednávateľom a
následného určenia časovej náročnosti predloženého dodávateľom.
6. Poskytovanie servisnej alebo programátorskej činnosti nad rozsah uvedený v bodoch 3,
4 a 5 tohto článku zmluvy bude vždy riešené formou osobitnej písomnej požiadavky
(vecného zadania) predloženej objednávateľom a následného vyčíslenia príslušnej
cenovej kalkulácie aj časovej náročnosti predloženého dodávateľom.

2

Článok III.
Miesto plnenia
1. Miestom plnenia je sídlo objednávateľa a sídlo dodávateľa. Miestom plnenia sú aj ďalšie
miesta, v ktorých sú umiestnené vlastné alebo na základe zmluvy poskytnuté
prevádzkované zariadenia nevyhnutné na prevádzku PS FTF.
Článok IV.
Čas plnenia
1. Dodávateľ sa zaväzuje odstrániť jednoduché závady PS FTF do 24 hodín od času
vlastného zistenia závady alebo od oznámenia závady objednávateľom alebo iným
registrovaným používateľom PS FTF. Dodávateľ sa zaväzuje odstrániť zložitejšie závady
do 2 pracovných dní odo dňa vlastného zistenia závady alebo od oznámenia závady
objednávateľom alebo iným registrovaným používateľom PS FTF. Dodávateľ sa zaväzuje
vykonávať predmet zmluvy pre objednávateľa v rozsahu a v termínoch, ktoré budú
vzájomne dohodnuté a písomne potvrdené medzi objednávateľom a dodávateľom.
Objednávateľ bude viesť písomnú evidenciu všetkých objednaných a zo strany
dodávateľa vykonaných programátorských činností, ktorej správnosť zmluvné strany
vzájomne potvrdia každý kalendárny mesiac, a to vždy do 10 kalendárnych dní
nasledujúceho kalendárneho mesiaca.
2. Dodávateľ je pripravený vykonávať predmet zmluvy pre objednávateľa aj v dňoch
pracovného voľna alebo v dňoch pracovného pokoja, ak je vykonanie predmetu zmluvy
nevyhnutné pre zabezpečenie kontinuálneho výkonu činnosti objednávateľa alebo ak by
nevykonanie predmetu zmluvy mohlo mať za následok prerušenie kontinuálneho
výkonu činnosti objednávateľa.
3. Dodávateľ nenesie zodpovednosť za nedodržanie termínov uvedených v tomto článku
zmluvy, ak je problém preukázateľne spôsobený treťou osobou, ktorá poskytuje
objednávateľovi služby súvisiace s prevádzkou PS FTF.
Článok V.
Práva, záväzky a povinnosti dodávateľa
1. Dodávateľ je povinný udržiavať PS FTF v prevádzkyschopnom stave tak, aby chod
všetkých používaných aplikácií PS FTF zodpovedal ich štandardnému chodu a potrebám
objednávateľa na zabezpečenie jeho pracovných činností vykonávaných
prostredníctvom PS FTF.
2. Dodávateľ sa zaväzuje kontinuálne vykonávať pre objednávateľa predmet zmluvy
v rozsahu a v termínoch určených touto zmluvou, ako aj ďalšie práce dohodnuté
osobitnou dohodou medzi zmluvnými stranami v zmysle Článku II. bodu 6 tejto zmluvy.
3. Dodávateľ sa zaväzuje monitorovať stav PS FTF a upozorniť objednávateľa na možné
problémy priamo ohrozujúce bezpečnosť PS FTF, ako aj problémy, ktoré môžu spôsobiť
stratu údajov PS FTF.
3

4. Dodávateľ sa zaväzuje narábať s informáciami a s údajmi, s ktorými sa oboznámil pri
vykonávaní predmetu zmluvy tak, aby tieto informácie a údaje neboli zneužité a aby
nedochádzalo k ich úniku mimo PS FTF a jeho oprávnených používateľov. Dodávateľ nie
je oprávnený poskytnúť akékoľvek údaje a informácie PS FTF tretím osobám bez
predchádzajúceho písomného súhlasu objednávateľa. Dodávateľ je povinný postupovať
pri narábaní s predmetnými informáciami tak, aby bola zabezpečená ochrana osobných
údajov podľa osobitného predpisu.
5. Dodávateľ je povinný potvrdiť prijatie oznámenia (hlásenia) objednávateľa o závade a to
najneskôr do 12 hodín od obdržania oznámenia a zároveň v potvrdení kategorizovať
úroveň závady vrátane odhadovaného času odstránenia (tzn. jednoduchá závada s
odstránením do 24 hodín, prípadne zložitejšia závada s odstránením do 48 hodín).
Článok VI.
Práva, záväzky a povinnosti objednávateľa
1. Objednávateľ je povinný nahlásiť dodávateľovi, že nastala situácia, keď je potrebné
vykonať servisnú činnosť, a to elektronicky na adresu asc@asc.sk alebo telefonicky na
číslo 0905 723 841 spolu s popisom vzniknutej situácie a so špecifikáciou požadovaných
činností.
2. Objednávateľ je povinný poskytnúť dodávateľovi pri servisnej činnosti potrebnú
súčinnosť, najmä určiť pracovníka, ktorý bude s dodávateľom komunikovať a umožniť
dodávateľovi prístup k zariadeniam vyžadujúcim výkon servisnej činnosti.
3. Objednávateľ je povinný všetky informácie, ktoré sú obchodným tajomstvom dodávateľa
a ktoré nadobudol počas spolupráce s dodávateľom, uchovávať v dôvernom režime a bez
písomného súhlasu dodávateľa neposkytovať tieto informácie tretím osobám. Toto
ustanovenie sa neviaže na informácie, ktoré je objednávateľ povinný sprístupniť podľa
osobitného predpisu.
4. Objednávateľ a dodávateľ sú povinní navzájom si vopred oznámiť potrebu prerušenia
prevádzky PS FTF a dohodnúť termín prerušenia prevádzky. Dodávateľ môže prerušiť
prevádzku PS FTF len po predchádzajúcom súhlase objednávateľa.
Článok VII.
Cena s spôsob fakturácie
1. Cena za poskytovanie predmetu zmluvy v štandardnom rozsahu určenom v Článku II.
bodoch 3, 4 a 5 je určená vo výške 33,- EUR (slovom tridsaťtri eur) za jednu hodinu
poskytovania predmetu zmluvy s DPH.
2. Cena za poskytovanie predmetu zmluvy bola stanovená dohodou zmluvných strán v
súlade so zákonom č. 18/1996 Z. z. o cenách v znení neskorších predpisov.
3. Dodávateľ je povinný viesť evidenciu rozsahu počtu hodín vykonaných prác a poskytnúť
objednávateľovi informáciu o skutočnom počte hodín vykonaných prác vždy spätne za
4

každý kalendárny mesiac, a to spolu s fakturáciou ceny za predchádzajúci kalendárny
mesiac.
4. V prípade potreby objednávateľa realizovať programátorské práce nad rámec predmetu
tejto zmluvy (nad rozsah 10 hodín za kalendárny mesiac), bude táto skutočnosť
predmetom samostatného zmluvného vzťahu.
5. Dodávateľ bude mesačnú paušálnu cenu za poskytovanie predmetu zmluvy určenú
v bode 1 tohto článku zmluvy objednávateľovi fakturovať vždy začiatkom nasledujúceho
kalendárneho mesiaca za predchádzajúci kalendárny mesiac. K fakturovanej sume bude
pripočítaná DPH v príslušnej zákonom určenej sadzbe. Objednávateľ je povinný
fakturovanú sumu vrátane DPH poukázať na účet dodávateľa do 30 dní odo dňa
doručenia faktúry do sídla objednávateľa. K faktúre je dodávateľ povinný priložiť súpis a
rozsah vykonaných činností za predchádzajúci kalendárny mesiac, vzájomne vopred
odsúhlasený s objednávateľom.
6. Každá faktúra vystavená dodávateľom musí obsahovať náležitosti v zmysle zákona
č. 222/2004 Z. z. o dani z pridanej hodnoty v znení neskorších predpisov.
7. V prípade, že faktúra vystavená dodávateľom bude obsahovať nesprávne alebo neúplné
údaje, je objednávateľ oprávnený takúto faktúru vrátiť dodávateľovi, ktorý faktúru buď
opraví alebo vystaví novú, pričom začne plynúť nová lehota jej splatnosti.
8. Za deň úhrady sa považuje deň pripísania fakturovanej sumy na účet dodávateľa.
Článok VIII.
Zmluvné pokuty
1. Ak bude dodávateľ vlastným zavinením v omeškaní s poskytnutím predmetu zmluvy
oproti dohodnutému termínu ich poskytnutia, je objednávateľ oprávnený požadovať od
dodávateľa úhradu zmluvnej pokuty vo výške 10 EUR za každý začatý deň omeškania.
2. Ak bude objednávateľ v omeškaní s úhradou riadne fakturovanej ceny za poskytnutý
predmet zmluvy zo strany dodávateľa, je dodávateľ oprávnený požadovať od
objednávateľa okrem úhrady istiny aj úrok z omeškania v zmysle príslušných ustanovení
Obchodného zákonníka v platnom znení.
Článok IX.
Doba trvania zmluvy a spôsob jej ukončenia
1. Táto zmluva sa uzatvára na dobu určitú od 01.03. 2017 do 28.02.2018.
2. Každá zmluvná strana môže zmluvu vypovedať písomnou formou aj bez uvedenia
dôvodu výpovede. Výpoveď musí byť preukázateľne doručená druhej zmluvnej strane.
Výpovedná lehota sú tri mesiace. Výpovedná lehota začína plynúť prvým dňom mesiaca,
ktorý nasleduje po mesiaci, v ktorom bola výpoveď doručená druhej zmluvnej strane.

5

3. Zmluvné strany môžu zmluvný vzťah ukončiť aj vzájomnou dohodou bez uvedenia
dôvodu.
4. Objednávateľ má právo jednostranne odstúpiť od zmluvy, ak je dodávateľ vlastným
zavinením v omeškaní s plnením svojich záväzkov voči objednávateľovi v trvaní viac ako
20 dní alebo ak dodávateľ svoje záväzky voči objednávateľovi vyplývajúce z tejto zmluvy
nesplní ani po písomnej výzve objednávateľa.
5. Dodávateľ má právo jednostranne odstúpiť od zmluvy, ak je objednávateľ v omeškaní s
úhradou fakturovanej ceny za poskytnutý predmet zmluvy, a to v trvaní viac ako 45 dní.
6. V prípade jednostranného odstúpenia od zmluvy musí byť toto odstúpenie uskutočnené
písomnou formou a preukázateľne doručené druhej zmluvnej strane. Odstúpenie je
účinné k prvému dňu mesiaca nasledujúceho po doručení oznámenia o odstúpení druhej
zmluvnej strane.
Článok X.
Osobitné ustanovenia
1. Práva a povinnosti zhotoviteľa a objednávateľa, pokiaľ nie sú stanovené zmluvou, riadia
sa Obchodným zákonníkom a právnymi prepismi s ním súvisiacimi.
2. Zmluvné strany sú oslobodené od zodpovednosti za nesplnenie predmetu tejto zmluvy,
pokiaľ takéto nesplnenie je zavinené pôsobením „vyššej moci“. Definíciou „vyššej moci“
sa rozumejú najmä požiar, zemetrasenie, povodeň, štrajk, embargo, administratívne
opatrenia štátu, alebo reštriktívne opatrenia správcu Internetu a iné také udalosti, ktoré
zmluvné strany nemohli predvídať, a ktorým nemohli ani pri zvýšenom úsilí zabrániť.
O začatí i pominutí pôsobenia „vyššej moci“ sú zmluvné strany povinné sa vzájomne bez
meškania písomne informovať.
3. Ak sa niektorý bod tejto zmluvy stane nevynútiteľným alebo neplatným, ďalšie body
zmluvy zostávajú naďalej záväzné a v platnosti a účinnosti. Ak nastane takáto situácia,
nahradia zmluvné strany neplatné alebo nevynútiteľné ustanovenie novým
ustanovením, ktoré sa bude obsahom čo najviac približovať pôvodnému ustanoveniu.
4. Žiadna zo zmluvných strán nie je oprávnená postúpiť túto zmluvu ako celok alebo jej
časť na tretiu osobu bez predchádzajúceho písomného súhlasu druhej strany.
Článok XI.
Záverečné ustanovenia
1. Zmluva nadobúda platnosť dňom podpisu oboma zmluvnými stranami a účinnosť dňom
nasledujúcim po dni jej zverejnení v Centrálnom registri zmlúv, ktorý vedie Úrad vlády
SR.
2. Zmeny a doplnenia zmluvy možno urobiť len na základe dohody zmluvných strán
písomne formou dodatku k tejto zmluve. Dodatky budú číslované a podpísané
zástupcami oboch zmluvných strán.
6

3. Táto zmluva je vyhotovená v dvoch rovnopisoch, z ktorých každá zmluvná strana
dostane jeden.
4. Zmluvné strany potvrdzujú svojimi podpismi, že sú oboznámené s obsahom tejto zmluvy
a že s ňou v plnom rozsahu a bez výhrad súhlasia.

V Bratislave, dňa

Za objednávateľa:

Za dodávateľa:

_____________________________

_____________________________

7

