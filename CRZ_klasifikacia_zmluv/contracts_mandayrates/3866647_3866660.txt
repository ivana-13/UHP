Zmluva
podporu údržbu a zabezpečenie DR pre diskové pole NetApp
VIT/DLP/003
Dodávateľ:

Vision IT Solution, a.s.
Pribinova 25, 811 09 Bratislava
IČO 36 815 799
DIČ 2022424008
IČ DPH SK2022424008
Bankové spojenie: Tatra banka, a.s., č. ú.: 2927836056/1100
zapísaná v obchodnom registri Okresného súdu Bratislava I.
odd. Sa, vložka č. 5127/B
zastúpená :Ing. Mgr. Gabrielom Herbrikom, predsedom predstavenstva
(ďalej len „Dodávateľ“ alebo „VIT“)

Objednávateľ: DLHOPIS, o.c.p., a.s.
Trnavská cesta 100, 821 01 Bratislava
IČO 35 695 820
DIČ 2020860952
IČ DPH SK 2020860952
Bankové spojenie: SK02 0900 0000 0051 3121 8002
zapísaná v obchodnom registri Okresného súdu Bratislava I. odd. Sa, vložka č. 1129/B
zastúpená: Ing. Miloslav Michalík – generálny riaditeľ
na základe Generálneho plnomocenstva zo dňa 27.09.2012
(ďalej iba „Objednávateľ“)
(Objednávateľ a Dodávateľ ďalej spoločne len ako „Zmluvné strany“)

Zmluvné strany sa dnešného dňa po predchádzajúcich rokovaniach dohodli v súlade s ust. § 536 a nasl.
ObZ v platnom znení na tejto Zmluve o dielo na dodávku upgrade, údržbu a zabezpečenie DR pre
diskové pole NetApp (ďalej len „Zmluva“) za nasledovných podmienok:
Čl. I.
Predmet Zmluvy
1.

Dodávateľ sa zaväzuje vykonávať po dobu platnosti tejto Zmluvy pre Objednávateľa podporu
a údržbu diskového poľa NetApp FAS2552, podľa Prílohy č. 1 a podľa Prílohy č. 3 tejto Zmluvy,
implementovaných u Objednávateľa a zabezpečiť Disaster recovery pre produkčné prostredie (ďalej
len „Dohodnutá činnosť“) v rozsahu :
a) štandardné služby (ďalej len „Štandardné služby“) v rozsahu uvedenom v Prílohe č. 1, časť A
tejto Zmluvy. Cena štandardných služieb je zahrnutá v paušálnom poplatku Standardných
služieb počas celej doby trvania tejto Zmluvy.
b) disaster recovery služby (ďalej len „DR služby“) v rozsahu uvedenom v Prílohe č. 1, časť B
tejto Zmluvy. Cena DR služieb je zahrnutá v paušálnom poplatku DR služby počas celej doby
trvania tejto Zmluvy.
c) ďalšie práce a podporné činnosti nad rámec služieb špecifikovaných v písm. a) a b) v rozsahu 3
osobohodín kvartálne (v rámci jedného kalendárneho štvrťroka) podľa Prílohy č. 1, tejto
Zmluvy (ďalej len „Ďalšie služby“), ktoré sú zahrnuté v paušálnej odmene podľa tejto Zmluvy.

Objednávateľ je v rámci mesačného paušálu oprávnený čerpať bezplatne najviac 1 osobohodinu Ďalších
služieb mesačne. V prípade, ak v rámci kalendárneho štvrťroka Objednávateľ v prvom a/alebo druhom
mesiaci tohto kalendárneho štvrťroka nevyčerpá celú 1 osobohodinu Ďalších služieb, prenáša sa suma
nevyčerpaných osobohodín Ďalších služieb do druhého a/alebo tretieho mesiaca tohto kalendárneho

štvrťroka.
2. Zmluvné strany sa dohodli, že Dohodnutá činnosť zahŕňa hardvérovú a softvérovú podporu
a údržbu (ďalej len „Služba podpory“) diskového poľa NetApp. Podrobná špecifikácia diskového
poľa NetApp FAS2552 ku ktorému je viazané poskytovanie Služby je uvedená v Prílohe č. 3 tejto
Zmluvy. Služba je súhrn činností nevyhnutých pre zabezpečenie plynulej a bezpečnej prevádzky
riešenia pri dodržaní dohodnutých technických a prevádzkových parametrov.
3. Zmluvné strany sa dohodli, že Dohodnutá činnosť zahŕňa službu disaster recovery (ďalej len
„Služba DR“) z rozšíreného diskového poľa NetApp. Podrobná špecifikácia rozšíreného diskového
poľa NetApp FAS2552 ku ktorému je viazané poskytovanie Služby a Služby DR je uvedená v
Prílohe č. 3 tejto Zmluvy. Služba je súhrn činností nevyhnutých pre zabezpečenie obnovenia
prevádzky riešenia pri nepredvídanej udalosti, pri dodržaní dohodnutých technických a
prevádzkových parametrov.
4. Miestom vykonania Služby je prevádzka Objednávateľa: Adresa umiestnenia, Trnavská cesta 100,
Bratislava 821 01 a dátové centrum poskytovateľa (ďalej len „Miesto vykonania Služby“). Službu je
možné poskytovať zo všetkých priestorov z ktorých je možné bezpečne sa pripojiť k spravovanej
infraštruktúre Objednávateľa.
5.

Dodávateľ sa zaväzuje dosiahnuť úspešnosť dohodnutých parametrov SLA min. vo výške 90% v
súlade s Prílohou č. 3 tejto Zmluvy.

6.

Objednávateľ sa zaväzuje platiť po dobu platnosti tejto Zmluvy Dodávateľovi za výkon Dohodnutej
činnosti odplatu vo výške a spôsobom dohodnutým ďalej v tejto Zmluve riadne a včas.
Čl. II.
Odplata za výkon Dohodnutej činnosti a platobné podmienky

1. Paušálna odmena za poskytovanie Dohodnutej činnosti podľa čl. I ods. 1 písm. a) až b) tejto
Zmluvy je uvedená v Prílohe č. 3 tejto Zmluvy. Rozsah poskytovania Ďalších služieb je podrobne
rozpísaný v Prílohe č. 1 tejto Zmluvy.
2.

Zmluvné strany si vyhradzujú právo v prípade podstatnej zmeny objektívnych ekonomických
podmienok prehodnotiť odplatu za výkon Dohodnutej činnosti podľa tejto Zmluvy, o čom vopred
včas upovedomia druhú stranu. Dohodnuté sadzby je možné zmeniť len formou písomného
dodatku k tejto Zmluve podpísaného oboma Zmluvnými stranami.

3.

Zmluvné strany sa dohodli, že odplata za výkon dohodnutej činnosti podľa tejto Zmluvy vo výške
súčtu paušálnej odplaty podľa ods. 1 zvýšenej o sumu DPH podľa platných právnych predpisov
bude Dodávateľom fakturovaná mesačne po dodaní služby. Dodávateľ je oprávnený vystaviť
faktúru za ten ktorý kalendárny mesiac vždy v posledný deň mesiaca, za ktorý je faktúra vystavená.

4.

Splatnosť faktúry podľa ods. 3 bude do 14 dní odo dňa jej doručenia Objednávateľovi.

5.

Zmluvné strany sa pre prípad omeškania Objednávateľa s úhradou akejkoľvek platby podľa tejto
Zmluvy dohodli, že Dodávateľ je v takomto prípade oprávnený od Objednávateľa požadovať úrok
z omeškania vo výške 0,04% z dlžnej sumy za každý deň omeškania.

6.

Zmluvné strany sa dohodli, že akákoľvek platba podľa tejto Zmluvy sa na účely tejto Zmluvy
považuje za uhradenú okamihom jej pripísania k účtu Dodávateľa k jeho voľnej dispozícii.
Čl. III.
Práva a povinnosti Dodávateľa

1.

Dodávateľ sa zaväzuje vykonávať Dohodnutú činnosť podľa tejto Zmluvy riadne a včas s odbornou
starostlivosťou prostredníctvom riadne kvalifikovaných pracovníkov.

2.

Dodávateľ je oprávnený poveriť vykonávaním svojich povinností podľa tejto Zmluvy tretiu stranu.
Pri vykonávaní Dohodnutej činnosti treťou stranou má Dodávateľ zodpovednosť, akoby
Dohodnutú činnosť vykonával sám.

3.

Dodávateľ je povinný bezodkladne oznámiť Objednávateľovi, že nastali skutočnosti vyššej moci,

ktoré znemožňujú a/alebo predlžujú realizáciu žiadosti Objednávateľa na výkon Dohodnutej
činnosti podľa tejto Zmluvy. Dodávateľ je oprávnený predĺžiť čas výkonu Dohodnutej činnosti na
základe žiadosti Objednávateľa alebo nevykonať Dohodnutú činnosť len v prípade okolností vyššej
moci, ktoré mu zabránili Dohodnutú činnosť vykonať riadne a včas a/alebo v prípade, ak mu
Objednávateľ neposkytne nevyhnutnú súčinnosť v rozsahu podľa Prílohy č. 4 tejto Zmluvy.
4.

Dodávateľ nie je zodpovedný za nesplnenie svojich povinností podľa tejto Zmluvy, ak ich nemohol
splniť v dôsledku objektívnych okolností vyššej moci a/alebo neposkytnutia nevyhnutnej súčinnosti
zo strany Objednávateľa, ktoré mu znemožnili uskutočniť výkon Dohodnutej činnosti podľa tejto
Zmluvy (napr. mu bol objektívne znemožnený prístup k prostriedkom) alebo v dôsledku
skutočností, že Objednávateľ počas vykonávania Dohodnutej činnosti nedodržal svoje povinnosti
podľa Čl. IV. tejto Zmluvy. V takomto prípade je Objednávateľ povinný uhradiť Dodávateľom už
odpracované osobo-hodiny.

5.

Dodávateľ sa zaväzuje vopred informovať Objednávateľa o všetkých zásahoch a zmenách
uskutočňovaných pri realizácii Dohodnutej činnosti.
Čl. IV.
Práva a povinnosti Objednávateľa

1.

Objednávateľ sa zaväzuje spolupracovať s Dodávateľom a poskytnúť mu pri plnení jeho záväzkov
z tejto Zmluvy všetky informácie, potrebné pre výkon Dohodnutej činnosti, priestory a prístup ku
prostriedkom, ktoré sú predmetom výkonu Dohodnutej činnosti podľa tejto Zmluvy ako i všetku
nevyhnutnú súčinnosť v rozsahu podľa Prílohy č. 4 tejto Zmluvy.

2.

Objednávateľ má právo zrušiť tú ktorú žiadosť o výkon Dohodnutej činnosti, a to celkom alebo
čiastočne. Pokiaľ však Objednávateľ zruší žiadosť o výkon Dohodnutej činnosti z iného dôvodu,
ako v dôsledku porušenia Zmluvy zo strany Dodávateľa alebo iných skutočností na strane
Dodávateľa, je povinný uhradiť už realizovaný rozsah prác v rámci výkonu Dohodnutej činnosti
podľa tej ktorej žiadosti Dodávateľom.

3.

Objednávateľ sa zaväzuje, že vymenuje zodpovedného pracovníka, ktorý bude informovaný o
nainštalovanom systéme a jeho použití a bude zodpovedný za vykonanie zásahov v systéme, ktoré
budú odporúčané Dodávateľom.

4.

Objednávateľ sa zaväzuje po dobu platnosti tejto Zmluvy vykonávať a realizovať akékoľvek
rozšírenie prostredia dátového centra, prislúchajúcej infraštruktúry a súvisiacich služieb po
konzultácii, schválení a prostredníctvom Dodávateľa na základe samostatnej objednávky.

5.

Pokiaľ Dodávateľ nezrealizuje výkon Dohodnutej činnosti na základe tej ktorej žiadosti
Objednávateľa v čase dohodnutom Zmluvnými stranami, má Objednávateľ právo požadovať od
Dodávateľa zmluvnú pokutu vo výške 0,04 % z hodnoty paušálnej mesačnej platby ak sa jedná
o omeškanie so Štandardnými službami alebo Ďalšími službami a to v každom jednotlivom prípade
za každý aj začatý deň alebo hodinu omeškania podľa toho či čas plnenia je stanovený (dohodnutý)
Zmluvnými stranami na hodiny alebo dni.
Čl. V.
Ochrana informácií

1.

Zmluvné strany sú povinné zabezpečiť utajenie získaných dôverných informácií spôsobom
zvyčajným pri utajovaní takých informácií, ak nie je dohodnuté inak. Táto povinnosť platí bez
ohľadu na ukončenie účinnosti tejto Zmluvy. Zmluvné strany majú právo požadovať navzájom
preukázanie dostatočnosti utajenia dôverných informácií. Zmluvné strany sú povinné zaistiť utajenie
dôverných informácií aj u svojich zamestnancov, zástupcov, ako aj iných spolupracujúcich tretích
strán, pokiaľ im také informácie boli poskytnuté.

2.

Právo užívať, poskytovať a sprístupniť dôverné informácie majú Zmluvné strany iba v rozsahu a za
podmienok nevyhnutných na riadne plnenie práv a povinností vyplývajúcich z tejto Zmluvy.

3.

Za dôverné informácie sa bez ohľadu na formu ich zachytenia považujú všetky informácie, ktoré
neboli niektorou zo Zmluvných strán označené ako verejné a ktoré sa týkajú tejto Zmluvy a jej

plnenia (najmä informácie o právach a povinnostiach Zmluvných strán ako aj informácie o cenách),
ktoré sa týkajú niektorej zo Zmluvných strán alebo Objednávateľa (najmä obchodné tajomstvo,
informácie o ich činnosti, štruktúre, hospodárskych výsledkoch, know-how) alebo informácie
o nakladaní s ktorými je právnymi predpismi určený osobitný režim utajenia (najmä hospodárske
tajomstvo, štátne tajomstvo, bankové tajomstvo, služobné tajomstvo). Ďalej sa považujú za dôverné
informácie, ktoré sú ako dôverné výslovne niektorou zo Zmluvných strán označené.
4.

Za dôverné informácie sa v žiadnom prípade nepovažujú informácie, ktoré sa stali verejne
prístupnými, pokiaľ sa tak nestalo porušením povinností ich ochrany, ďalej informácie získané na
základe postupu nezávislého na tejto Zmluve alebo ktorejkoľvek Zmluvnej strane, pokiaľ je
Zmluvná strana, ktorá informácie získala, schopná túto skutočnosť preukázať a informácie
poskytnuté treťou osobou, ktorá také informácie nezískala porušením povinností ich ochrany.
Čl. VI.
Trvanie a ukončenie Zmluvy

1. Táto Zmluva nadobúda platnosť dňom jej podpísania oprávnenými zástupcami obidvoch zmluvných
strán a účinnosť po splnení zákonných podmienok, ktoré je povinný zabezpečiť Objednávateľ.
2. Táto Zmluva je povinne zverejňovanou zmluvou v zmysle § 5a zákona č. 211/2000 Z.z. o
slobodnom prístupe k informáciám a o zmene a doplnení niektorých zákonov (zákon o slobode
informácií) v platnom znení. Zmluvné strany berú na vedomie a súhlasia, že táto Zmluva vrátane
všetkých jej súčastí a príloh bude zverejnená v Centrálnom registri zmlúv (ďalej len "register").
Register je verejný zoznam povinne zverejňovaných zmlúv, ktorý vedie Úrad vlády Slovenskej
republiky v elektronickej podobe. Zverejnenie Zmluvy s výnimkou Prílohy č. 1, Prílohy č. 3 a Prílohy
č 6 tejto Zmluvy v registri sa nepovažuje za porušenie ani za ohrozenie obchodného tajomstva a
informácie označené v tejto Zmluve ako dôverné v zmysle § 271 odsek 1 Obchodného zákonníka sa
nepovažujú za dôverné informácie. Zmluva je účinná dňom nasledujúcim po dni jej zverejnenia v
registri. Príloha č. 1 Príloha č. 3 a Príloha č. 6 sa s odkazom na ust. § 5a ods. 4 zákona o slobode
informácií nezverejňuje.
3.

Táto Zmluva sa uzatvára na dobu určitú a to do 31.01.2020

4.

Túto Zmluvu je možné kedykoľvek ukončiť písomnou dohodou Zmluvných strán, predmetom
ktorej bude aj dohoda Zmluvných strán o prípadnom vzájomnom finančnom vysporiadaní sa.

5.

Zmluvné strany sa výslovne dohodli, že ktorákoľvek Zmluvná strana môže vypovedať túto Zmluvu
písomnou výpoveďou aj bez uvedenia dôvodu, pričom výpovedná lehota je 3 (tri) mesiace, počítajúc
od prvého dňa mesiaca nasledujúceho po mesiaci, v ktorom bola výpoveď doručená druhej strane.

6.

Zmluvné strany sa dohodli, že v prípade podstatného porušenia tejto Zmluvy jednou so Zmluvných
strán má neporušujúca Zmluvná strana právo odstúpiť od tejto Zmluvy. Za podstatné porušenie
Zmluvy sa považuje neplnenie záväzkov tej ktorej Zmluvnej strany po dobu dlhšiu, ako 30 dní, ako
aj iné prípady podľa Obchodného zákonníka.

7.

Odstúpenie od Zmluvy je účinné dňom jeho doručenia druhej Zmluvnej strane.

8.

Odstúpením od Zmluvy nie je dotknutý nárok neporušujúcej Zmluvnej strany na náhradu škody.

9.

Zmluvné strany berú na vedomie a súhlasia, že plnenia, ktoré boli vzájomne potvrdené a
odsúhlasené pred odstúpením od tejto Zmluvy, sú si Zmluvné strany povinné poskytnúť a plnenia
poskytnuté pred odstúpením od tejto Zmluvy sa nevracajú.

10. V prípade skončenia platnosti tejto Zmluvy akýmkoľvek spôsobom, nie sú dotknuté ustanovenia o
ochrane dôverných informácií, ktoré platia bez časového obmedzenia aj po skončení platnosti tejto
Zmluvy. V prípade udelených licencií zo strany Dodávateľa, skončením platnosti tejto Zmluvy platia
licencie udelené na dobu určitú do doby skončenia takto dojednanej doby a to aj v prípade, ak doba
skončenia platnosti licencie presiahne dobu platnosti tejto Zmluvy. V prípade licencií udelených na
dobu neurčitú, tieto platia bez časového obmedzenia aj po skončení platnosti tejto Zmluvy.

Čl. VII.
Zodpovednosť za škodu
1. Zmluvné strany nesú zodpovednosť za spôsobenú škodu v rámci platných právnych predpisov
Zmluvné strany sa zaväzujú vyvinúť maximálne úsilie na predchádzanie škodám a na minimalizáciu
vzniknutých škôd.
2. Každá Zmluvná strana zodpovedá za škodu, ktorá vnikla druhej z nich v dôsledku vecne
nesprávneho alebo inak chybného zadania. Žiadna zo Zmluvných strán nie je zodpovedná za
omeškanie spôsobené omeškaním s plnením záväzkov druhej Zmluvnej strany.
3. Dodávateľ zodpovedá za škodu spôsobenú Objednávateľovi porušením ustanovení tejto Zmluvy v
súlade s príslušnými ustanoveniami Obchodného zákonníka. Rozsah zodpovednosti Dodávateľa za
škodu je obmedzený na maximálnu výšku rovnajúcu sa sume 50 % súčtu mesačných paušálnych
poplatkov zaplatených podľa tejto Zmluvy v jednotlivom kalendárnom roku do dňa vzniku
skutočnosti, zakladajúcej nárok na náhradu škody.
4. Zmluvné strany sa zaväzujú upozorniť druhú Zmluvnú stranu bez zbytočného odkladu na vzniknuté
okolnosti vylučujúce zodpovednosť brániace riadnemu plneniu tejto Zmluvy. Zmluvné strany sa
zaväzujú vyvinúť maximálne úsilie na odvrátenie a prekonanie okolností vylučujúcich zodpovednosť.
Čl. VIII.
Spolupráca a vzájomná komunikácia
1.

Zmluvné strany sa zaväzujú vzájomne spolupracovať a poskytovať si všetky informácie potrebné na
riadne plnenie svojich záväzkov vyplývajúcich z tejto Zmluvy tak, aby nedochádzalo k omeškaniu
s plnením záväzkov Zmluvných strán z tejto Zmluvy.

2.

Zmluvné strany sú povinné informovať sa navzájom o všetkých skutočnostiach, ktoré sú alebo
môžu byť dôležité pri riadnom plnení tejto Zmluvy.

3.

Všetka komunikácia medzi Zmluvnými stranami bude prebiehať prostredníctvom oprávnených
osôb, poverených pracovníkov alebo štatutárnych zástupcov Zmluvných strán určených v Prílohe č.
5 tejto Zmluvy.

4.

Všetky oznámenia medzi Zmluvnými stranami, ktoré musia byť vykonané v písomnej forme, budú
dotknutej Zmluvnej strane doručené alebo osobne, alebo doporučeným listom či inou formou
registrovaného poštového styku na adresu uvedenú v záhlaví tejto Zmluvy, pokiaľ nie je určené
alebo medzi Zmluvnými stranami dohodnuté inak.

5.

Oznámenia zasielané doporučenou poštou sa považujú za doručené 3. (tretí) deň po ich
preukázateľnom odoslaní na adresu dotknutej Zmluvnej strany uvedenú v záhlaví tejto Zmluvy,
alebo na neskoršiu adresu, oznámenú písomne druhej Zmluvnej strane.

6.

Ak nevyžaduje Zmluva doručiť niektorý dokument v písomnej forme, môže byť doručený buď ako
listina alebo v elektronickej (digitálnej) forme ako e-mail a/alebo súbor v dohodnutom formáte.
Čl. IX.
Riešenie sporov

1.

Zmluvné strany a zaväzujú vyvinúť maximálne úsilie na odstránenie vzájomných sporov
vzniknutých v súvislosti s touto Zmluvou a k ich vyriešeniu najmä prostredníctvom rokovaní
oprávnených osôb alebo štatutárnych zástupcov.

2.

Ak sa nedohodnú Zmluvné strany na spôsobe riešenia vzájomného sporu, má každá zo Zmluvných
strán právo podať návrh na príslušný súd Slovenskej republiky.
Čl. X.
Autorské práva

1.

Zmluvné strany sa dohodli, že ak na základe tejto Zmluvy alebo Objednávky vytvorí alebo dodá
Dodávateľ Objednávateľovi dielo alebo jeho časť, ktorá je samostatná alebo funkčne nezávislá od
podporovaného systému, odovzdaním tohto diela alebo jeho časti, udeľuje Dodávateľ

Objednávateľovi nevýhradnú, časovo neobmedzenú licenciu alebo sublicenciu na používanie tohto
diela, v neobmedzenom rozsahu a na účel na ktoré bolo toto dielo alebo jeho časť vytvorená.
Licencia je teritoriálne ohraničená územím Slovenskej republiky. Odplata za udelenie licencie alebo
sublicencie je už zahrnutá v odmene, ktorú Objednávateľ zaplatí Dodávateľovi za dodanie diela
alebo jeho časti v zmysle vystavenej Objednávky podľa tejto Zmluvy, alebo v rámci paušálneho
poplatku.
2.

V prípade, ak na základe tejto Zmluvy alebo Objednávky vytvorí alebo dodá Dodávateľ
Objednávateľovi modifikáciu pôvodného diela (individualizácia prostredia diskových polí NetApp),
ktorá nebude samostatná alebo funkčne nezávislá diskového poľa NetApp, odovzdaním tejto
modifikácie diela Objednávateľovi, vzťahuje sa k takto modifikovanému dielu rovnaká licencia ako
licencia poskytnutá k pôvodnému dielu, pričom odplata za poskytnutie tejto licencie je už zahrnutá v
odmene za vytvorenie modifikácie alebo modifikovaného diela.

3.

Dodávateľ prehlasuje, že plnením predmetu tejto zmluvy neporušuje žiadne autorské, licenčné alebo
iné práva tretích osôb a že disponuje súhlasom autora diela (softvéru) na vykonávanie zásahov do
diela nevyhnutne potrebných na plnenie predmetu tejto zmluvy.
Čl. XI.
Záverečné ustanovenia

1.

Táto Zmluva, ako aj práva a povinnosti vzniknuté na základe tejto Zmluvy alebo v súvislosti s ňou,
sa riadia Obchodným zákonníkom platným na území SR.

2.

Táto Zmluva predstavuje úplnú dohodu Zmluvných strán o predmete tejto Zmluvy.

3.

Táto Zmluva má prednosť pred akýmikoľvek všeobecnými obchodnými podmienkami ktorejkoľvek
zo Zmluvných strán.

4.

Túto Zmluvu je možné meniť a dopĺňať len písomnou dohodou Zmluvných strán vo forme
číslovaných dodatkov tejto Zmluvy, podpísaných oprávnenými zástupcami Zmluvných strán.

5.

Nedeliteľnú súčasť tejto Zmluvy tvoria tieto prílohy:
Príloha č. 1 – POPIS DIELA, SLUŽIEB A SLA
Príloha č. 2 – KVALITATÍVNE CHARAKTERISTIKY PLNENIA
Príloha č. 3 – POPIS PODPOROVANEJ INFRAŠTRUKTÚRY A PAUŠÁLNA ODMENA
Príloha č. 4 – SÚČINNOSŤ OBJEDNÁVATEĽA
Príloha č. 5 – KONTAKTNÉ OSOBY
Príloha č. 6 – PP DR SLUŽBY

6.

Táto Zmluva je uzatvorená v 4 (štyroch) vyhotoveniach, z ktorých Objednávateľ obdrží 2 (dve)
a Dodávateľ obdrží 2 (dve) vyhotovenia.

7.

Zmluvné strany vyhlasujú, že si túto Zmluvu pred jej podpísaním prečítali a že bola uzatvorená po
vzájomnom prerokovaní ako prejav ich slobodnej vôle. Na dôkaz dohody o všetkých článkoch tejto
Zmluvy pripájajú štatutárni zástupcovia Zmluvných strán svoje vlastnoručné podpisy.

V Bratislave, dňa

V Bratislave, dňa

Za Dodávateľa:

Za Objednávateľa:

Vision IT Solution, a.s.

DLHOPIS, o.c.p., a.s.

Ing. Mgr. Gabriel Herbrik
predseda predstavenstva

Ing. Miloslav Michalík
generálny riaditeľ

Príloha č. 2 k Zmluve
KVALITATÍVNE CHARAKTERISTIKY PLNENIA
Základnou kvalitatívnou charakteristikou je percentuálne vyjadrenie úspešnosti Dodávateľa dodržiavať
dohodnuté parametre SLA, a to pre každý parameter zvlášť.
Výpočet je nasledovný:
(Počet Incidentov s dodržanými SLA / Počet všetkých Incidentov) * 100 [%]
Pre výpočet percentuálnej úspešnosti plnenia zmluvne zakotvenej Úrovne poskytovania služieb, je
potrebný minimálny počet Incidentov 20. Ak je tento počet menší než 20, počet povolených výpadkov
SLA je jeden.
Podkladom pre hodnotenie kvalitatívnych charakteristík plnenia Zmluvy sú zásadne systémové hlásenia a
zápisy cez špecializovanú aplikáciu Help Desk. Prehľad kvalitatívneho plnenia zmluvy spracuje Dodávateľ
a predloží ich na vyžiadanie 1x ročne.

Príloha č. 4 k Zmluve
SÚČINNOSŤ OBJEDNÁVATEĽA
Objednávateľ sa zaväzuje poskytnúť Dodávateľovi pri plnení jeho povinností vyplývajúcich mu z tejto
Zmluvy súčinnosť najmä avšak nie len v nasledovnom rozsahu:








vytvorenie materiálnych podmienok pre pracovníkov Dodávateľa;
poskytnutie dokumentov a informácií potrebných na riadne plnenie záväzkov Dodávateľa podľa
tejto Zmluvy;
zabezpečiť potrebnú dostatočnú časovú a informačnú súčinnosť poverených a pridelených
pracovníkov Objednávateľa v požadovaných termínoch;
zabezpečiť vhodné technologické prostredie potrebné na riadne plnenie záväzkov Dodávateľa podľa
tejto Zmluvy;
v prípade potreby súčinnosti tretích strán zabezpečiť potrebnú súčinnosť týchto strán. Náklady
tretích strán spojené s poskytnutou súčinnosťou hradí Objednávateľ;
po predchádzajúcej dohode poskytnúť Dodávateľovi potrebnú podporu pri poskytovaní služieb
a/alebo podpory;
pokiaľ bude poskytovanie služieb a/alebo podpory vykonávané v sídle Objednávateľa, zaistiť
potrebné predpoklady na riadne poskytnutie služieb Dodávateľom, a to najmä:
- zaistiť dostatočný prístup k hardwaru a softwaru;
- zabezpečiť priestor pre 2 pracovné stanice pre pracovníkov Dodávateľa s možnosťou pripojenia
vlastnej výpočtovej techniky Dodávateľa, a to vrátane prístupu do internetu (http, https a e-mail);
- umožniť pracovníkom Dodávateľa, ktorí sa budú podieľať na poskytovaní služieb a/alebo
podpory vzdialený prístup k príslušným systémom prostredníctvom VPN, pri rešpektovaní
pravidiel bezpečnosti Objednávateľa;
- zaistiť pracovníkom Dodávateľa, ktorí sa budú podieľať na poskytovaní služieb a/alebo podpory
podľa tejto Zmluvy vstup do objektov Objednávateľa v závislosti od príslušnej SLA;
- potvrdzovať predkladané dokumenty, odovzdávacie protokoly ďalšie písomnosti bezodkladne po
ich doručení Dodávateľom;
- vytvoriť na miestach pre zamestnancov Dodávateľa bezpečné pracovné prostredie v súlade s
platnými právnymi predpismi SR. Objednávateľ bude informovať Dodávateľa o prípadnom
nebezpeční pre zdravie a bezpečnosti na mieste pred začatím poskytovania služieb.

Príloha č. 5 k Zmluve
KONTAKTNÉ OSOBY
Zoznam oprávnených a určených osôb, procesy a riadenie eskalácie
- Táto príloha je neoddeliteľnou súčasťou Zmluva a obsahuje oprávnené a určené osoby za stranu
Dodávateľa a Objednávateľa. Ďalej popisuje procesy nahlasovania servisných požiadaviek
(Support), a procesy pre riadenie eskalácie.
1
Tabuľka s oprávnenych a určených osôb za stranu Dodávateľov:
Meno
Pozícia
Dodávateľ
Zodpovednosť
kontakt
Daniel
Executive Director Vision IT
Executive
daniel.petergac@visionit.sk
Petergáč
Solutions
Director
Miroslav
Technical Director Vision IT
Technical
miroslav.karell@visionit.sk
Karell
Solutions
Director

- Technical Hot-Line
2

+421 911 182 621

Tabuľka s oprávnenych a určených osôb za stranu Objednávateľa:

Meno

Pozícia

Kontakt

Ing Miloslav Michalík
Ing. Alexandra Papešová

Generálny riaditeľ
Manažer PTU

miloslav.michalik@dlhopisocp.sk
alexandra.papesova@dlhopisocp.sk

3

+421 911 873 007
+421 911 718 708

Definovanie procesu nahlasovania servisných požiadaviek:
- V súlade s touto Zmluvou môže oprávnená a určená osoba Objednávateľa nahlasovať
požiadavky na Službu Dodávateľovi. Dodávateľ reaguje v zmysle Zmluvy v závislosti od
zvolenej SLA.
- oprávnená a určená osoba nahlasuje požiadavky na support na kontakty uvedené v bode 4 tejto
Prílohy. Primárne na telefonický kontakt a webovú aplikáciu supportportal, ktorý je pre účely
tejto Zmluvy k dispozícii 24x7;
- oprávnená a určená osoba Objednávateľa je povinná telefonicky nahlásenú požiadavku na
support vždy potvrdiť písomnou zachytiteľnou formou a to primárne v aplikácii supportportál
alebo e-mailom na uvedené kontakty a to vypísaním nasledujúceho formulára v tele e-mailovej
správy:
Meno zákazníka, adresa
Poruchu nahlásil (meno, kontakt)

Prijatie servisnej požiadavky telefonicky (dátum a čas)
D

D

M

M

R

R

R

Popis poruchy

Typ systému:

Sériové číslo systému

Iné technické údaje systému

Porucha znemožňuje prevádzku

Áno

Nie

Zásah je možný len mimo pracovnú dobu

Áno

Nie

R

h

h

m

m

- za čas nahlásenia servisnej požiadavky sa považuje čas prvého skontaktovania sa s oprávneným
pracovníkom Dodávateľa. V prípade telefonického kontaktu je to čas uskutočnenia telefonátu, v
prípade e-mailového či faxového kontaktu je to čas doručenia požiadavky Dodávateľovi
(Delivery receipt);
- oprávnená a určená osoba Objednávateľa je povinná pri nahlásení poruchy čo najpresnejšie
popísať:
o typ a model zariadenia, ktorého poruche došlo
o ako k poruche, či vade zariadenia došlo
o čo poruche predchádzalo,
o aký dopad má porucha na prevádzku systémov a
o či je zásah pracovníka možný okamžite, alebo po pracovnej dobe, či inom časovom
intervale mimo špičky či produkčnej prevádzky dotknutého zariadenia;
- oprávnená a určená osoba Dodávateľa zareaguje v závislosti od typu chyby na zariadení a
zvolenej SLA. V spolupráci s oprávnenou a určenou osobou Objednávateľa navrhne spôsob
riešenia požiadavky v súlade so zvolenou SLA.
- po vyriešení požiadavky je oprávnená a určená osoba Dodávateľa zodpovedná za riešenie
povinná predložiť písomný záznam o servisnom prípade, ktorého vzor je uvedený v Prílohe č.8 a
oprávnená a určená osoba Objednávateľa je povinná záznam skontrolovať a potvrdiť v súlade
s Prílohou č. 8 tejto Zmluvy
4

Primárny kontakt pre nahlasovanie servisných požiadaviek (Support):
- Telefonicky 5x9:
+421 911 182 621
- E-mail:
support@visionit.sk
- Web helpdesk portál:
http://support.visionit.sk

5.

Proces riadenia eskalácií
- Tento článok popisuje proces eskalácie pri riešení problému v súvislosti s Procesom nahlasovania
servisných požiadaviek a Procesom objednávky tovarov a služieb.
- eskalácia v prípade neprebratia servisného hlásenia na telefonický kontakt dostupný 5x8:
- telefonická eskalácia na kontakt Technical Director
- eskalácia e-mailom na kontakt Technical Director
- eskalácia v prípade nedodržania času odozvy nahlásenej servisnej požiadavky v závislosti od
zvolenej SLA (Response time):
- telefonická eskalácia na kontakt Technical Director
- eskalácia e-mailom na kontakt Technical Director
- eskalácia v prípade nedodržania času vyriešenia nahlásenej servisnej požiadavky v závislosti od
zvolenej SLA (FIX time):
- telefonická eskalácia na kontakt Technical Director
- eskalácia e-mailom na kontakt Technical Director

