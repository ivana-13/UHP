Zmluva o poskytovaní služieb spojených s prevádzkou aplikácií
uzavretá podľa ustanovenia § 269 ods. 2 zákona č. 513/1991 Zb. Obchodný zákonník
v znení neskorších právnych predpisov a ustanovenia § 117 zákona č. 343/2015 Z. z.
o verejnom obstarávaní a o zmene a doplnení niektorých zákonov (ďalej len „zmluva“)
uzavretá medzi
Objednávateľ:

Ministerstvo školstva, vedy, výskumu a športu
Slovenskej republiky
Sídlo:
Stromová 1, 813 30 Bratislava
IČO:
00164381
Zastúpený:
Mgr. Helena Poláková PhD. – vedúci služobného úradu
Bankové spojenie: Štátna pokladnica, Bratislava
Číslo účtu v tvare IBAN: SK80 8180 0000 0070 0006 5236
(ďalej len „Objednávateľ“)
a
Poskytovateľ:
Aglo Solutions s.r.o.
Sídlo:
Lužná 5, 854 04 Bratislava
IČO:
35973072
Zapísaný:
Okresný súd Bratislava I, oddelenie Sro, vložka 38966/B
Zastúpený :
Michal Polan, konateľ spoločnosti
Bankové spojenie: Tatra Banka, a.s.
Číslo účtu v tvare IBAN:
(ďalej len „Poskytovateľ“)
(ďalej spolu Objednávateľ a Poskytovateľ aj ako „Zmluvné strany“)
Preambula
a) Táto zmluva je výsledkom postupu verejného obstarávania podľa § 117 zákona č.
343/2015 Z. z. o verejnom obstarávaní a o zmene a doplnení niektorých zákonov
(ďalej len „zákon o verejnom obstarávaní“) na predmet zákazky: „Prevádzka
aplikácií minedu.sk a crz.minedu.sk“,
b) Poskytovateľ je držiteľom autorských práv k redakčnému systému Syscom, na
ktorom sú prevádzkované aplikácie objednávateľa a je vzhľadom k výhradnosti práv
k systému Syscom výlučným poskytovateľom služieb, ktoré sú predmetom tejto
zmluvy.
Čl. I. Predmet zmluvy
1. Predmetom tejto zmluvy je záväzok Poskytovateľa poskytovať Objednávateľovi:
1.1 používateľskú podporu pri riešení problémov pri nesprávnej funkčnosti alebo
výpadku webového sídla objednávateľa minedu.sk a aplikácie pre zverejňovanie
zmlúv, objednávok a faktúr crz.minedu.sk alebo niektorých ich služieb opísaných
v Prílohe č. 1 tejto zmluvy (ďalej len „používateľská podpora“),
1.2 správu webového sídla minedu.sk a aplikácie pre zverejňovanie zmlúv, objednávok

a faktúr crz.minedu.sk, ako aj správu webového servera, na ktorom je
prevádzkované webové sídlo minedu.sk a aplikácia pre zverejňovanie zmlúv,
objednávok a faktúr crz.minedu.sk a webového servera tzv. bridge,
prostredníctvom ktorého je realizované prepojenie medzi aplikáciou crz.minedu.sk
a systémom SAP prevádzkovaným v dátovom centre ministerstva financií SR.
Dohľad a aktualizáciu a iné služby s tým spojené opísané v Prílohe č. 1 tejto
zmluvy (ďalej len „správa aplikácií a webových serverov“)
1.3 a na jeho požiadanie zabezpečovať práce počas trvania zmluvy, pozostávajúce
z úprav z tzv. konfiguračných prác, implementačných prác, programátorských prác
a vývoja novej funkcionality a ďalších služieb opísaných v Prílohe č. 1 tejto
zmluvy (ďalej len „požadované práce“),
a záväzok Objednávateľa zaplatiť za používateľskú podporu, správu webového
servera a dohľad a požadované práce dohodnutú Cenu podľa čl. V a VI tejto
zmluvy.
(ďalej spolu aj ako „služby“)
2. Tieto služby bude Poskytovateľ poskytovať Objednávateľovi pre webové sídlo
objednávateľa www.minedu.sk a aplikáciu pre zverejňovanie zmlúv, objednávok a
faktúr crz.minedu.sk.
3. Poskytovateľ je v zmysle zákona č. 185/2015 Z. z. Autorský zákon v znení neskorších
predpisov nositeľom autorských práv k nasledovným aplikáciám:
a) Webové sídlo minedu.sk
b) Zverejňovanie zmlúv, objednávok a faktúr crz.minedu.sk s integráciou na
zverejňovanie zmlúv v Centrálnom registri zmlúv
4. Presná špecifikácia služieb podľa ods. 1 tohto článku zmluvy tvorí prílohu č. 1 tejto
zmluvy.
Čl. II. Zmluvné podmienky
1. Poskytovateľ spolu s Objednávateľom zabezpečí potrebnú spoluprácu všetkých
subjektov zúčastnených na realizácii predmetu zmluvy podľa čl. I tejto zmluvy.
2. Pri plnení svojich záväzkov podľa tejto zmluvy je Poskytovateľ povinný postupovať
s odbornou starostlivosťou a v zmysle platnej legislatívy najmä požiadaviek zákona č.
275/2006 Z. z. o informačných systémoch verejnej správy a o zmene a doplnení
niektorých zákonov v znení neskorších predpisov a súvisiaceho výnosu MF SR č.
55/2014 o štandardoch pre informačné systémy verejnej správy.
3. Pre úrovne poskytovania služieb sú dohodnuté nasledovné kategorizácie incidentov:
• kritický – majúci taký vplyv, že podstatné časti funkcionality sú nepoužiteľné,
aplikácia nevyhovuje po funkčnej stránke, objednávateľ nemôže pokračovať v
práci
• hlavný – majúci vplyv na vznik problémov pri bežnom používaní alebo
prevádzkovaní aplikácie, ktorý narušuje jej bežné fungovanie, použitie vadnej

4.

5.

6.

7.

funkcie si nevyžaduje momentálnu prevádzkovú potrebu objednávateľa,
prevádzková činnosť objednávateľa je dosiahnuteľná inými technologickými a
metodickými postupmi
• drobný - nenarušuje prevádzku, funkcionalitu a spoľahlivý chod aplikácie –
formálny incident.
Objednávateľ je povinný oznámiť spôsobom uvedeným v bode 5 tohto článku
Poskytovateľovi skutočnosť, že sa vyskytol incident na aplikácii bez zbytočného
odkladu. Za riadne oznámenie incidentu sa považuje, ak Objednávateľ v oznámení
špecifikuje povahu incidentu a to, ako sa prejavuje. Ak špecifikácia incidentu v oznámení
nie je dostatočná, Poskytovateľ požiada Objednávateľa o dodatočné informácie, ktoré mu
je objednávateľ povinný poskytnúť bez zbytočného odkladu.
Nahlasovanie incidentov je Objednávateľ povinný oznámiť Poskytovateľovi telefonicky
alebo elektronickou poštou (email) nasledovne:
• V prípade hlásenia Incidentov prostredníctvom telefónu, Poskytovateľ ako
potvrdenie začatia plynutia času riešenia Incidentu zašle potvrdzujúci email
oprávnenej kontaktnej osobe s označením „Potvrdenie prevzatia Incidentu“. Čas
nahlásenia Incidentu sa počíta od prvotného telefonického kontaktu s nahlásením
Incidentu. Čas telefonického kontaktu je zaevidovaný v rámci potvrdzujúceho
emailu.
• V prípade hlásenia incidentov elektronickou poštou (e-mail) (s nastavením
vyžiadania potvrdenia o doručení správy): S označením „Potvrdenie prevzatia
Incidentu“. Čas nahlásenia Incidentu sa počíta od prijatia potvrdenia o doručení
správy.
Objednávateľ môže nahlasovať incidenty nepretržite, ale pre čas zásahu sa počíta čas v
pracovných dňoch od 8:00 do 16:30 hod. Lehoty na potvrdenie prijatia incidentu a jeho
klasifikácie, ako aj lehota na vyriešenie incidentu plynú v pracovných dňoch od 8:00 do
16:30 hod.
(a)
Poskytovateľ sa zaväzuje potvrdiť prijatie incidentu a jeho klasifikácie a
zahájiť riešenie incidentu nasledovne:
• v prípade výskytu kritického incidentu, v lehote do 3 hodín od oznámenia
incidentu,
• v prípade výskytu hlavného incidentu, v lehote do 12 hodín od oznámenia
incidentu,
• v prípade výskytu drobného incidentu, v lehote do 3 pracovných dní od
oznámenia incidentu.
(b)
Poskytovateľ sa zaväzuje vyriešiť oznámené incidenty nasledovne:
• kritický incident v lehote 12 hodín od prijatia incidentu a jeho klasifikácie
• hlavný incident v lehote 3 pracovných dní od prijatia incidentu a jeho
klasifikácie
• drobný incident v lehote 10 pracovných dní od prijatia incidentu a jeho
klasifikácie
Aby nedošlo k pochybnostiam, za vyriešenie incidentu sa považuje aj zníženie úrovne
incidentu (z kritického na hlavný alebo drobný, z hlavného na drobný). Poskytovateľ sa
takto znížené incidenty zaväzuje vyriešiť v lehotách podľa článku II ods. 6 písm. b) tejto
zmluvy.
O plánovanej nedostupnosti služieb je Poskytovateľ povinný informovať Objednávateľa

v dostatočnom časovom predstihu, minimálne jeden deň. V prípade neplánovanej
nedostupnosti služieb trvajúcej viac ako 15 minút je Poskytovateľ povinný bezodkladne
informovať vybrané osoby Objednávateľa o tejto udalosti.
8. Poskytovateľ je povinný chrániť záujmy Objednávateľa súvisiace s predmetom tejto
zmluvy.
9. Poskytovateľ sa zaväzuje vypracovať a doručiť Objednávateľovi na základe jeho
požiadania písomnú správu o objeme požadovaných prác, ktoré vykonal podľa tejto
zmluvy.
10. Hlavným miestom poskytovania služieb sú kancelárie (sídlo) Poskytovateľa – Lužná 5, 854
04 Bratislava. V prípade potreby môžu byť niektoré služby poskytnuté aj v priestoroch
Objednávateľa.

Čl. III. Zodpovedné osoby
1.

2.

Zodpovednou osobou za Poskytovateľa je Michal Polan, ktorý bude zodpovedný za
celkové riadenie a realizáciu služieb zo strany Poskytovateľa a bude zastihnuteľný
v pracovných dňoch v čase od 8:00 hod. do 16:30 hod. na tel. čísle 0915/131315
a prostredníctvom elektronickej adresy: e-mail: polan@aglo.sk.
Zodpovedné osoby za Objednávateľa, ktoré budú zodpovedné za celkové riadenie
a realizáciu služieb zo strany Poskytovateľa, sú:
•

•

3.

Štefan Podolinský ktorý bude zastihnuteľný v pracovných dňoch v čase od 8:00
hod. do 16:30 hod. na tel. čísle 0907 850 389 a prostredníctvom elektronickej
adresy: e-mail: stefan.podolinsky@minedu.sk,
Andrej Bederka ktorý bude zastihnuteľný v pracovných dňoch v čase od 8:00 hod.
do 16:00 hod. na tel. čísle 0905 606 620 a prostredníctvom elektronickej adresy: email: andrej.bederka@minedu.sk.

V prípade zmeny zodpovedných osôb sa obe zmluvné strany môžu o tejto skutočnosti
informovať písomne alebo elektronicky poštou (email), pričom za Objednávateľa túto
informáciu môže poskytnúť iba vedúci služobného úradu alebo generálny riaditeľ
sekcie informatiky.

Čl. IV. Realizácia služieb
1. Realizácia služieb v zmysle čl. 1 ods. 1 bodu 1.1, 1.2, 1.3 sa realizuje :
• Písomným oznámením incidentov podľa čl. II ods. 4, 5, 6 zmluvy
• Formou písomných objednávok a žiadostí podľa ods. 2, 3, 4 tohto článku zmluvy.
2. Zmluvné strany sa dohodli, že služby poskytované v zmysle čl. 1 ods. 1 bodu 1.3 tejto
zmluvy t. j. „Požadované práce“ budú realizované na základe písomných objednávok
vystavených Objednávateľom, ktoré budú tvoriť prílohu k faktúre Poskytovateľa.
3. Zodpovedná osoba objednávateľa bude predkladať žiadosti týkajúce sa požadovaných
prác predmetu zmluvy zodpovednej osobe poskytovateľa, ktorá vypracuje k žiadosti
najneskôr do 5 dní od predloženia žiadosti stanovisko v ktorom uvedie:
(a) Popis prác, ktoré sú potrebné na realizáciu požiadavky
(b) Harmonogram realizácie

Stanovenie prácnosti v osobohodinách (v detailnom členení podľa jednotlivých
prác)
Realizácia požiadavky sa uskutoční až po odsúhlasení (podpise) predbežného návrhu
riešenia predloženého Poskytovateľom a zodpovednou osobou Objednávateľa, čím sa
stane jeho obsah záväzným pre obe zmluvné strany.
Realizované úpravy aplikácií sa zaväzuje Poskytovateľ odovzdávať Objednávateľovi s
ohľadom na ich rozsah a závažnosť:
(a)
Pri menších a menej závažných úpravách bude odovzdávanie spočívať v
poskytnutí informácie zodpovednej osobe objednávateľa o vykonaní prác písomne
alebo e - mailom. Toto sa môže vykonať iba s písomným súhlasom zodpovednej
osoby objednávateľa.
(b)
Pri väčších a závažnejších úpravách, zvyčajne po dohode oboch zodpovedných
osôb, bude odovzdanie vykonané odovzdávacím testom, na ktorého metodike sa
dohodnú zodpovedné osoby oboch zmluvných strán.
(c)

4.

5.

6.

Ak sa pri odovzdávacom teste k úprave aplikácií nevyskytnú chyby, realizácia
požiadavky sa bude považovať za vykonanú a odovzdanú Objednávateľovi podpisom
protokolov o výsledkoch odovzdávacieho testu a o realizácii požiadavky. Zodpovedné
osoby podpíšu protokol o výsledkoch odovzdávacieho testu, ako aj protokol o realizácii
požiadavky. V prípade, ak sa vyskytli pri odovzdávacom teste chyby, zodpovedné osoby
dojednajú primeranú lehotu na odstránenie chýb.
V prípade, ak Poskytovateľ využije pri plnení zmluvy služby subdodávateľov je
Poskytovateľ podľa § 41 ods. 4 zákona o verejnom obstarávaní povinný:
a) oznámiť akúkoľvek zmenu údajov o subdodávateľovi,
b) v prípade zmeny ktoréhokoľvek subdodávateľa počas trvania dohody medzi
zmluvnými stranami je Poskytovateľ povinný najneskôr v deň, v ktorom má zmena
subdodávateľa nastať, oznámiť Objednávateľovi zmenu subdodávateľa, kde uvedie
nasledovné:
- podiel zákazky, ktorý má v úmysle zadať navrhovanému subdodávateľovi,
- predmet subdodávky,
- preukázať, že subdodávateľ spĺňa, alebo najneskôr v čase plnenia bude spĺňať
podmienky účasti týkajúce sa osobného postavenia a neexistujú dôvody na
vylúčenie podľa § 40 ods. 6 písm. a) až h) a ods. 7 zákona o verejnom
obstarávaní,
- oprávnenie dodávať tovar alebo poskytovať službu vo vzťahu k tej časti predmetu
zákazky, ktorú má v úmysle plniť,
- údaje o osobe oprávnenej konať za subdodávateľa v rozsahu meno a priezvisko,
adresa pobytu, dátum narodenia.
V prípade porušenia ktorejkoľvek z povinností týkajúcich sa subdodávateľov alebo ich
zmeny má Objednávateľ právo odstúpiť od zmluvy.

7.

Ak v rámci predmetu zmluvy realizovaného podľa čl. 1 bodu 1 bod 1.3 „Požadované
práce“ vznikne dielo, ktoré bude mať charakter Autorského diela (ďalej len „autorské
dielo“) podľa zákona č. 185/2015 Z. z. Autorský zákon v platnom znení (ďalej len

„AZ“), zaväzuje sa Objednávateľ, že toto dielo bude používať v rozsahu udelenej licencie
v zmysle bodu 8 tohto článku zmluvy.
8.

Na každé autorské dielo vytvorené Poskytovateľom počas trvania tejto zmluvy
poskytovaním služieb „Požadované práce“ podľa čl. 1 ods. 1 bod 1.3 zmluvy, udeľuje
Poskytovateľ Objednávateľovi v súlade s § 65 AZ ku dňu podpisu Protokolu o
výsledkoch odovzdávacieho testu, resp. protokolu o realizácii požiadavky, časovo
neobmedzenú (po dobu právnej ochrany majetkových práv trvajúcu), pre územie
Slovenskej republiky a Európskej únie nevýhradnú licenciu, na akékoľvek použitie diela
a to celku i jeho jednotlivých častí v neobmedzenom rozsahu, pričom Objednávateľ je
oprávnený predovšetkým na:
a) spracovanie diela,
b) spojenie diela s iným dielom,
c) zaradenie diela do databázy podľa § 131,
d) vyhotovenie rozmnoženiny diela,
e) verejné rozširovanie originálu diela alebo rozmnoženiny diel
f) uvedenie diela na verejnosti
Poskytovateľ dáva Objednávateľovi súhlas, aby dielo v rozsahu udelenej licencie mohli
používať aj tretie osoby. Zmluvné strany berú na vedomie, že odmena za licenciu je
započítaná v cene podľa čl. 5 tejto zmluvy resp. v Prílohe č. 2 tejto zmluvy v časti služieb
„Požadované práce“. Objednávateľ berie na vedomie, že Poskytovateľ v rozsahu udelenej
licencie neposkytuje Objednávateľovi zdrojové kódy.
Čl. V. Cena predmetu zmluvy

1. Zmluvné strany sa dohodli že celková cena za poskytnutie služieb je určená v zmysle
ponuky Poskytovateľa v súlade so zákonom č. 18/1996 Z. z. o cenách v znení neskorších
predpisov ako zmluvná cena za celú dobu platnosti a účinnosti zmluvy v celkovej výške
23 616 Eur (slovom: dvadsaťtri tisíc šesťstošestnásť EUR), vrátane DPH v štruktúre
podľa Prílohy č. 2 k tejto Zmluve:
Cena v EUR bez DPH
Sadzba DPH v %
Výška DPH v EUR
Cena v EUR vrátane DPH

19 680 €
20 %
3 936 €
23 616 €

2. Mesačná cena používateľskej podpory, mesačná cena za správu aplikácií a webových
serverov a Cena požadovaných prác vyžiadaných nad rámec pravidelných mesačných
platieb za 1 osobohodinu je uvedená v Prílohe č. 2 – Návrh na plnenie kritérií, tejto
zmluvy.
3. V cene sú zahrnuté všetky ekonomické oprávnené náklady (vrátane vedľajších nákladov
ako napr. cestovné, ubytovanie a pod.), ktoré sú spojené s realizáciou služieb a primeraný
zisk. Cena je nemenná počas celej doby platnosti zmluvy. Poskytovateľ je platcom DPH.
4. Objednávateľ nie je povinný počas trvania zmluvy vyčerpať celkovú zmluvnú cenu
uvedenú v čl. V ods. 1 tejto zmluvy.

Čl. VI. Platobné podmienky a fakturácia
1. Objednávateľ zaplatí Poskytovateľovi cenu za poskytované služby na základe faktúry
vystavenej Poskytovateľom. Neoddeliteľnou prílohou každej faktúry je súpis vykonaných
prác /služieb a v prípade poskytovania služieb podľa čl. 1bodu 1 bodu 1.3 „požadované
práce“ spočívajúce v úprave aplikácií sú prílohou každej faktúry objednávky Objednávateľa
a Protokoly o výsledkoch odovzdávacieho testu a o realizácii požiadavky.
2. Faktúra musí obsahovať náležitosti daňového dokladu v zmysle zákona č. 222/2004 Z. z. V
prípade, že faktúra bude obsahovať nesprávne a neúplné údaje, je Objednávateľ oprávnený
takúto faktúru vrátiť Poskytovateľovi na opravu. Splatnosť faktúry je 30 dní odo dňa jej
doručenia, resp. odo dňa doručenia faktúry opravenej podľa predchádzajúcej vety, na
bankový účet Poskytovateľa uvedený v záhlaví tejto zmluvy.

Čl. VII. Zodpovednosť za škodu
1.

Poskytovateľ zodpovedá za škody, ktoré vzniknú Objednávateľovi v súvislosti
s poskytovaním služieb podľa tejto zmluvy v súlade s § 373 a nasl. zákona č. 513/1991 Zb.
Obchodného zákonník v znení neskorších predpisov.
Čl. VIII Sankcie

1.

2.

3.

Poskytovateľ sa zaväzuje, že ak nevyrieši incident na aplikácií do termínov uvedených v čl. II
bode 6 tejto zmluvy, na výzvu Objednávateľa zaplatí Objednávateľovi zmluvnú pokutu vo
výške 0,05 % z dohodnutého mesačného paušálu za každú hodinu omeškania, až do úplného
vyriešenia incidentu, maximálne do výšky 50 % z dohodnutého mesačného paušálu.
Zmluvné strany sa dohodli, že Objednávateľ má právo v prípade omeškania Poskytovateľa
s poskytovaním služieb, ktoré sú predmetom tejto zmluvy uplatniť si zmluvnú pokutu vo
výške 10 % z ceny neposkytnutej služby, a to za každý deň omeškania okrem služieb
poskytovaných podľa čl. 1 ods. 1 bod 1.1 /riešenie incidentov/, pre ktoré je stanovená
sankcia v ods. 1 tohto článku.
V prípade omeškania Objednávateľa s úhradou faktúr vzniká Poskytovateľovi nárok na úrok
z omeškania vo výške 0,05% z dlžnej sumy za každý deň omeškania, v prípade omeškania
zaplatenia faktúry si Poskytovateľ nebude uplatňovať nárok na úrok z omeškania, ak
omeškanie bude spôsobené peňažným ústavom Objednávateľa alebo Poskytovateľa.
Čl. IX Trvanie a zánik zmluvy

1. Táto zmluva sa uzatvára na dobu určitú, a to na 24 mesiacov odo dňa nadobudnutia
účinnosti tejto zmluvy alebo do vyčerpania celkovej zmluvnej ceny predmetu tejto zmluvy,
podľa toho, čo nastane skôr.
2. Zmluvné strany sa dohodli, že zmluvu je možné ukončiť aj pred uplynutím lehoty uvedenej
v ods. 1. tohto článku zmluvy a to:
a) písomnou dohodou zmluvných strán,
b) písomnou výpoveďou zo zmluvy; každá zo zmluvných strán má právo vypovedať
zmluvu bez udania dôvodov. Výpovedná doba je jednomesačná a začína plynúť prvým

dňom kalendárneho mesiaca nasledujúceho po doručení výpovede druhej zmluvnej
strane. Zmluvné strany sa zaväzujú dohodnúť podmienky vysporiadania vzájomných
záväzkov po vypovedaní zmluvy,
c) písomným odstúpením od zmluvy; Objednávateľ je oprávnený odstúpiť od zmluvy
v prípade, ak Poskytovateľ nebude poskytovať Objednávateľovi služby uvedené v čl. I.
tejto zmluvy v dohodnutých lehotách v zmysle tejto zmluvy, a to ani po písomnej výzve
Objednávateľa na riadne a včasné poskytovanie služieb. Objednávateľ je oprávnený
odstúpiť od zmluvy aj v prípade nedodržania bezpečnostných požiadaviek uvedených
v čl. X ods. 3 tejto zmluvy zo strany Poskytovateľa. Poskytovateľ je oprávnený odstúpiť
od zmluvy v prípade, ak Objednávateľ bude v omeškaní s úhradou splatnej faktúry viac
ako 30 kal. dní, a svoju povinnosť si nesplní ani po predchádzajúcej písomnej výzve
Poskytovateľa, v ktorej určí Poskytovateľ primeranú lehotu na splnenie povinnosti,
ktorá nesmie byť kratšia ako 14 kal. dní.
d) Písomným odstúpením od zmluvy, v prípadoch uvedených v § 19 zákona o verejnom
obstarávaní.
e) Písomným odstúpením od zmluvy, v prípade porušenia povinností k subdodávateľom
v zmysle čl. IV bodu 6 tejto zmluvy.

Čl. X. Záverečné ustanovenia
1. Zmluvné vzťahy, ktoré výslovne neupravuje táto zmluva sa riadia platnými ustanoveniami
Obchodného zákonníka č. 513/1991 Zb. v znení neskorších predpisov a všeobecne
záväznými právnymi predpismi Slovenskej republiky.
2. Poskytovateľ je povinný zachovávať mlčanlivosť o dôverných informáciách, ktoré získal
v súvislosti s plnením predmetu zmluvy a získané informácie nesmie ďalej použiť.
Povinnosť zachovávania mlčanlivosť sa vzťahuje aj na zamestnancov a subdodávateľov
Poskytovateľa, ak ich činnosť súvisí s plnením predmetu tejto zmluvy. Dôverné
informácie predstavujú akékoľvek verejne neprístupné technické, obchodné alebo iné
informácie o špecifikách Objednávateľa, ktoré v súvislosti s touto zmluvou označí za
dôverné.
3. Poskytovateľ je povinný dodržiavať požiadavky bezpečnostnej politiky Objednávateľa,
platnej legislatívy, najmä požiadaviek zákona č. 275/2006 Z. z. o informačných systémoch
verejnej správy a o zmene a doplnení niektorých zákonov v znení neskorších predpisov
a súvisiaceho výnosu MF SR č. 55/2014 a nevniesť nepožadované alebo neschválené
funkcie do IS ministerstva. Nenaplnenie tejto požiadavky sa bude považovať za porušenie
zmluvnej povinnosti, v prípade ktorej je Objednávateľ oprávnený odstúpiť od zmluvy
v súlade s čl. IX bod 2 písm. c) tejto zmluvy. Za dodržanie uvedených požiadaviek zo
strany Poskytovateľa je zodpovedná osoba uvedená v Čl. III bode 1. tejto zmluvy.
4. Zmluvu je možné zmeniť len po vzájomnej dohode oboch zmluvných strán formou
očíslovaných písomných dodatkov, ak to neodporuje § 18 zákona o verejnom obstarávaní.
5. Zmluva je vyhotovená v šiestich originálnych vyhotoveniach rovnopisov, z ktorých
Poskytovateľ obdrží dve originálne vyhotovenia rovnopisov a Objednávateľ obdrží štyri
originálne vyhotovenia rovnopisov.

6. Zmluva nadobúda platnosť dňom jej podpísania obidvoma zmluvnými stranami a účinnosť
dňom nasledujúcim po dni jej zverejnenia v Centrálnom registri zmlúv.
7. Zmluvné strany vyhlasujú, že si zmluvu prečítali, jej obsahu porozumeli a na znak súhlasu
ju podpisujú.

Prílohy: 1. Špecifikácia služieb poskytovateľa
2. Návrh na plnenie kritérií

Bratislave, dňa:

V Bratislave, dňa:

___________________________
___________________________
za objednávateľa
za poskytovateľa
Mgr. Helena Poláková PhD.
Mgr. Michal Polan
Vedúci služobného úradu
Aglo Solutions s.r.o.
Ministerstva školstva, vedy, výskumu a športu SR

Príloha č. 1
Špecifikácia služieb
1.POUŽÍVATEĽSKÁ PODPORA
Používateľská podpora poskytuje pomoc pri riešení problémov pri výpadku aplikácie alebo
niektorých jej služieb. Používateľská podpora zahŕňa taktiež krátkodobé poradenstvo,
konzultačné služby a riešenie menej urgentných problémov, ktoré neohrozujú fungovanie
aplikácie.
Služba zahŕňa:
• Používateľská podpora a riešenie incidentov. Riešenie incidentov prebieha pre
jednotlivé kategórie incidentov v stanovených lehotách. Nahlasovanie incidentov
prebieha telefonicky alebo mailom.
• Optimalizácia systému, aktualizácia bezpečnostných záplat.
• Konzultačné služby.
2. SPRÁVA APLIKÁCIÍ A WEBOVÝCH SERVEROV
Správa aplikácií minedu.sk a crz.minedu.sk a dvoch webových serverov. V rámci správy je
zahrnutý aj dohľad a aktualizácia. Podpora je poskytovaná pre webový server na ktorom sú
prevádzkované dané aplikácie ako aj webový server tzv. bridge prostredníctvom ktorého je
realizované prepojenie medzi aplikáciou crz.minedu.sk a systémom SAP prevádzkovaným
v dátovom centre ministerstva financií SR.
Služba zahŕňa:
• Aktualizácia redakčného systému, vývoj nových modulov a úprava existujúcich.
• Aktualizáciu operačného systému a balíčkov webových serverov.
• Pravidelná kontrola logov a stavu webových serverov.
• Technická podpora pri riešení problémov/incidentov.
• Zálohovanie webových serverov.
• Správa WAF (web application firewall).
• Správa monitoringu webových serverov.
• Správa nastavení sieťových firewallov webových serverov.
• Správa certifikátov pre administráciu.
• Správa bezpečnostných nastavení.
3. POŽADOVANÉ PRÁCE
Služba zahŕňa:
• Aktualizácia aplikácie pre zverejňovanie zmlúv, objednávok a faktúr, vývoj nových
vlastností a úprava existujúcej funkcionality, vrátane interfejsu pre integráciu
s ekonomickým informačným systémom rezortu a zobrazovania zverejnených
informácií na WEBovom sídle.
• Aktualizácia používateľskej , prevádzkovej a administrátorskej dokumentácie.
• Prevádzkové zásahy.
• Odborná poradenská a konzultačná pomoc, príprava odborných a technických
podkladov.
• Úpravy aplikácií podľa potrieb klienta (konzultačné, konfiguračné, implementačné,
programátorské práce)

