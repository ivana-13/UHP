Zmluva číslo: ZM1003264

Zmluva
uzatvorená podľa § 269 ods. 2 zákona č. 513/1991Zb., Obchodného zákonníka, v platnom znení
a zákona č. 185/2015 Z.z. autorského zákona

Článok 1
Zmluvné strany
Objednávateľ:
Štatutárny orgán:
IČO:
DIČ:
IČ DPH:
Bankové spojenie:
Číslo účtu:
Zápis:

Rozhlas a televízia Slovenska,
Mlynská dolina, 845 45 Bratislava
PhDr. Jaroslav Rezník, generálny riaditeľ
47 232 480
2023169973
SK2023169973
XXXXXX
XXXXXX
Obchodný register Okresného súdu Bratislava I, Odd.: Po, Vložka
č.:1922/B

(ďalej len „Objednávateľ“)
a
Poskytovateľ:
Štatutárny orgán:
IČO:
DIČ:
IČ DPH:
Bankové spojenie:
Číslo účtu:
Zápis:
(ďalej len „Poskytovateľ“)

Sepia Systems, s.r.o.
Vysokoškolákov 41, 010 08 Žilina
Ing. Juraj Neveselý, konateľ
36 409 448
2020107903
SK2020107903
XXXXXX
XXXXXX
Obchodný register Okresného súdu Žilina, odd. Sro, vložka č. 13988/L

(spoločne ďalej len „zmluvné strany“)

Článok 2
Prehlásenie
Táto zmluva sa uzatvára na základe výsledku verejnej súťaže uskutočnenej Objednávateľom podľa
zákona č. 343/2015 Z. z. zákona o verejnom obstarávaní v znení neskorších predpisov a vyhlásenej
vo Vestníku verejného obstarávania č. 153/2017 zo dňa 4. 8. 2017 pod. zn. 11345 - MSS na obstaranie
nadlimitnej zákazky: Rozšírenie, servis a údržba vysielacieho systému SEPIA.
Poskytovateľ prehlasuje, že je právnickou osobou riadne založenou a zapísanou v OR a je oprávnený
disponovať všetkými právami na použitie informačného systému, uvedeného v Článku 3 ods. 3.2.,
vrátane obchodného použitia.

Článok 3
Predmet plnenia
3.1.

Poskytovateľ touto zmluvou poskytuje objednávateľovi licenciu na používanie modulov
aplikačného programového vybavenia (ďalej len „APV“) pre prípravu a realizáciu rozhlasového
vysielania RTVS, v rozsahu podľa bodu 3.2 tejto zmluvy. Súčasťou zmluvy je aj implementácia
APV podľa potrieb Objednávateľa a dodávka služieb, ktorými Poskytovateľ zabezpečí funkčnosť
APV. Objednávateľ sa zaväzuje platiť poskytovateľovi dohodnuté platby.

Zmluva číslo: ZM1003264
3.2.

3.3.

Predmetom plnenia sú licencie a služby v rozsahu podľa Prílohy č. 1, ktorá predstavuje
neoddeliteľnú súčasť tejto zmluvy, nasledovné služby:
3.2.1. Poskytovanie licencie na používanie, servis a údržba štandardných aplikácií
plánovacieho informačného systému SEPIA.
a)
SEPIA Music – hudobný plánovač
b)
SEPIA Program – plánovač nekomerčných udalostí
c)
SEPIA News – aplikácia pre prácu spravodajského tímu
d)
SEPIA Librex – aplikácia pre správu rozhlasových hier a zvukových projektov
3.2.2. Poskytovanie licencie na používanie, servis a údržba štandardných aplikácií
odbavovacieho informačného systému EPOS.
a) EPOS Server – serverová časť odbavovacieho systému
b) EPOS OnAir - ovládacia konzola odbavovacieho systému
c) EPOS Auditor – editor metadat audio súborov
d) EPOS Import – aplikácia pre automatický import zvukov
e) EPOS Integrator – aplikácia pre komunikáciu s inými systémami
3.2.3. Servis a údržba ďalších programových produktov zabezpečujúcich systémové
podmienky prevádzky APV.
a)
Sybase SQL Anywhere – databázový systém
APV a iné programové vybavenie popísané v čl. 3.1, 3.2 a v Prílohe 1, dodávané, integrované
a udržiavané Poskytovateľom ako jeden funkčný celok, sa ďalej označuje súhrnným pojmom
„Systém“.

Článok 4
Cena
4.1.

Zmluvné strany sa dohodli v súlade so zákonom č. 18/1996 Z. z. o cenách v znení neskorších
predpisov a jeho vykonávacej vyhlášky č. 87/1996 Z. z. v znení neskorších predpisov a tiež v
súlade s Prílohou č. 1 tejto zmluvy, na paušálnej cene predmetu plnenia zmluvy vo výške
11.870,- eur bez DPH (slovom jedenásťtisíc osemstosedemdesiat eur) za každý mesiac
používania APV:
Cena bez DPH
DPH 20 %
Cena celkom s DPH
Slovom:

4.2.

4.3.
4.4.

142 440,- eur ročne
28 488,- eur ročne
170 928,- eur ročne
jednostosedemdesiattisíc deväťstodvadsaťosem eur ročne

Cena sa skladá z čiastkových cien uvedených v Prílohe č. 1 tejto zmluvy a je stanovená na
základe predloženej súťažnej ponuky ako súčet cien a zliav za jednotlivé moduly a vysielacie
okruhy, pre ktoré je udelená licencia.
Cena zahrňuje celý predmet plnenia zmluvy a pokrýva celý zmluvný záväzok spolu so všetkými
náležitosťami nevyhnutnými na riadne vykonanie a odovzdanie plnenia.
Cenu môže poskytovateľ každoročne upravovať podľa miery inflácie spotrebiteľských cien za
predchádzajúci rok. Zohľadní sa priemerná miera inflácie dosiahnutá v predchádzajúcom
kalendárnom roku potvrdená Štatistickým úradom Slovenskej republiky.

Článok 5
Platobné podmienky
5.1.

5.2.

Objednávateľ sa zaväzuje platiť cenu podľa čl.4 tejto zmluvy na základe faktúr vystavených
Poskytovateľom v súlade so zákonom o DPH. Poskytovateľ bude fakturovať platby kvartálne:
1.1. za prvý kvartál
1.4. za druhý kvartál
1.7. za tretí kvartál
1.10. za štvrtý kvartál
Prvá platba vo výške 35.610,- eur bez DPH, ktorá predstavuje alikvótnu časť ceny za prvý
kvartál 2018 bude fakturovaná ku dňu nadobudnutia účinnosti tejto zmluvy.

Zmluva číslo: ZM1003264
5.3.

5.4.

5.5.
5.6.

Splatnosť faktúry je 30 dní odo dňa jej doručenia Objednávateľovi, pričom faktúra bude
uhradená výhradne prevodným príkazom na účet Poskytovateľa uvedený v článku 1 tejto
zmluvy.
Faktúra vystavená Poskytovateľom musí obsahovať všetky náležitosti daňového dokladu v
zmysle zákona č. 222/2004 Z. z. o dani z pridanej hodnoty v znení neskorších predpisov. V
prípade, že tomu tak nebude, Objednávateľ je oprávnený faktúru vrátiť s tým, že nová lehota
splatnosti začne plynúť dňom doručenia opravenej faktúry.
Ak je Objednávateľ v omeškaní s úhradou faktúry, má Poskytovateľ právo požadovať z dlžnej
sumy za každý deň omeškania zákonný úrok z omeškania, a to na základe úrokovej faktúry.
Poskytovateľ je oprávnený fakturovať všetky dodávky a služby, ktoré do toho času vykonal.
Náklady spojené s odstavením a obnovením funkčnosti programových aplikácií znáša Objednávateľ.

Článok 6
Podmienky plnenia
6.1.

Poskytovateľ sa zaväzuje, že pre Objednávateľa riadne a včas vykoná všetky požadované
služby v rozsahu a podľa podmienok stanovených touto zmluvou.
6.1.1. Poskytovanie licencie na prevádzkovanie Systému v rozsahu podľa Prílohy 1 tejto
zmluvy.
6.1.2. Poskytovanie technickej podpory na prevádzkovanie Systému v rozsahu podľa Prílohy
1 tejto zmluvy:
6.1.2.1. Servis v rozsahu 12 hodín (8:00-20:00) / 7 dní v týždni / 365 dní v roku, ktorý
pokrýva:
a)
vzdialený monitoring systému 24/7/365,
b)
aktívne identifikovanie vád a ich odstraňovanie,
c)
odstraňovanie nahlásených vád, telefonická alebo e-mailová
konzultácia problémov,
d)
servisné zásahy vykonávané na systéme,
e)
nastavenie systému podľa požiadaviek Objednávateľa,
f)
súčinnosť pri inštalácii a overovaní nových softvérových verzií a
doplnkov,
g)
iné činnosti, ktoré sú nevyhnutné na zabezpečenie funkčnosti Systému
ako celku.
6.1.2.2. Reakčná doba:
a) v prípade ohrozenia vysielania okamžite (telefonicky, vzdialeným
prístupom),
b) v prípade závažných porúch neohrozujúcich bezprostredne vysielanie do
2 hodín (mailom), v prípade drobných alebo kozmetických problémov do
24 hodín.
6.1.2.3. Softvérová údržba, ktorá pokrýva:
a) prístup k najnovším verziám softvérových programov,
b) prístup ku knižnici aktuálnej technickej a používateľskej dokumentácie a
FAQ,
c) prístup k opravným častiam kódu (patch) alebo celým podverziám, ktoré
odstraňujú chyby dodaných softvérových produktov,
d) poskytovanie nových verzií a doplnkov (update)
6.1.2.4. Hardvérová údržba sa nepožaduje.
6.1.3. Poskytovanie doplnkových služieb v rámci poskytovania technickej podpory:
6.1.3.1. Analýza nahlásených problémov a návrh riešenia.
6.1.3.2. Konzultácie problémov, prevádzky alebo potenciálnych zmien v Systéme.
6.1.3.3. Súčinnosť pri nasadzovaní nových „major“ verzií APV, vrátane kľúčových
zálohovacích, inštalačných a testovacích prác na serverovej časti systému
6.1.3.4. Súčinnosť pri nasadzovaní nových verzií databázových systémov, vrátane
kľúčových zálohovacích, inštalačných a testovacích prác
6.1.3.5. Jednorazové zaškolenie systémových administrátorov Objednávateľa pri
každom „major“ upgrade, na inštalovaných technológiách a dodaných
aplikáciách.

Zmluva číslo: ZM1003264

6.2.

6.3.

6.4.

6.1.3.6. Dodanie dokumentácie výslednej konfigurácie a zapojenia pri každej
zásadnej zmene v zapojení alebo logickom fungovaní Systému ako celku.
6.1.3.7. Akékoľvek ďalšie služby, ktorých cieľom a motiváciou je zabezpečiť
fungovanie Systému ako celku bez zmien, v aktuálnej konfigurácii.
6.1.3.8. Služby uvedené v tomto článku sú bezplatné Služby uvedené v bodoch
6.1.3.1. a 6.1.3.2. môžu byť spoplatnené za predpokladu, že nie sú
spôsobené Poskytovateľom.
Objednávateľ sa zaväzuje, že pre Poskytovateľa riadne a včas zabezpečí nerušený výkon
plnenia zmluvy s primeranou mierou súčinnosti a kontrolou zabezpečenia podmienok plnenia
stanovených touto zmluvou.
6.2.1.
Technické podmienky pre prevádzkovanie APV.
a) Výpočtová technika slúžiaca na prevádzku databázy v aktuálne nasadenej verzii,
podľa požiadaviek alebo odporúčaní výrobcu softvéru.
b) Výpočtová technika slúžiaca na prevádzku súborového servera v aktuálne
nasadenej verzii, podľa požiadaviek alebo odporúčaní výrobcu softvéru.
c) Výpočtová technika slúžiaca na prevádzku serverových modulov APV v aktuálne
nasadenej verzii, podľa požiadaviek alebo odporúčaní výrobcu softvéru.
d) Výpočtová technika slúžiaca na prevádzku klientských modulov APV v aktuálne
nasadenej verzii, podľa požiadaviek alebo odporúčaní výrobcu softvéru.
e) Dostatočný diskový priestor pre prevádzku celého systému.
f)
Softvér tretích strán potrebný pre integráciu APV alebo jeho častí do
infraštruktúry Objednávateľa.
g) Plne funkčná a zabezpečená lokálna počítačová sieť s potrebnou šírkou pásma,
podľa požiadaviek alebo odporúčaní výrobcu softvéru.
h) Údržba, aktualizácia a modernizácia výpočtovej techniky a aktívnych sieťových
prvkov využívaných na prevádzkovanie APV.
i)
Vzdialený prístup k celej hardvérovej a softvérovej infraštruktúre využívanej na
prevádzkovanie APV.
6.2.2.
Pracovné podmienky (vstup do budovy, prístup do miestností, prístup k potrebným
zariadeniam, údajom a pod., servisné výluky z prevádzky, súčinnosť potrebných osôb
atď.)
6.2.3.
Odborný a kompetentný pracovník v pozícii kontaktnej osoby
Termíny poskytovania jednotlivých služieb uvedených v čl. 6 zmluvy sa predlžujú o dobu trvania
prekážok nezávislých od vôle Poskytovateľa, ktoré mu bránia vo vykonávaní služieb, ak nemožno
rozumne predpokladať, že by Poskytovateľ tieto prekážky alebo ich následky mohol odvrátiť alebo
prekonať, ani že by tieto prekážky mohol predvídať.
Poskytovateľ je povinný okamžite písomne informovať Objednávateľa o vzniku prekážok (ich
povahe, začiatku a konci) podľa predchádzajúceho bodu, resp. akejkoľvek inej skutočnosti, ktorá
bráni alebo sťažuje plnenie povinností vyplývajúcich z tejto zmluvy s dôsledkom nedodržania
stanovených lehôt plnenia. Poskytovateľ počas doby trvania prekážok nie je v omeškaní.
Zodpovednosť Poskytovateľa však nie je vylúčená a lehoty plnenia sa nepredlžujú, pokiaľ
Poskytovateľ nesplnil svoju povinnosť bezodkladne informovať Objednávateľa o vzniku prekážok.

Článok 7
Podmienky licencie a právo k predmetu plnenia
7.1.
7.2.

7.3.
7.4.
7.5.
7.6.

Na základe tejto zmluvy Poskytovateľ udeľuje RTVS nevýhradnú, odplatnú, časovo obmedzenú
licenciu na používanie APV po dobu platnosti a účinnosti tejto zmluvy.
Objednávateľ je oprávnený využívať licenčné práva k predmetu zmluvy iba za podmienok touto
zmluvou stanovených. Objednávateľ sa stáva užívateľom APV na základe licencie na
používanie výhradne pre okruhy a moduly, pri ktorých je uvedená cena v Prílohe 1.
Súčasťou APV nie sú zdrojové kódy programového vybavenia.
Objednávateľ nie je oprávnený APV šíriť, ani poskytnúť tretím osobám. Tieto obmedzenia sa
Objednávateľ zaväzuje dodržiavať aj po ukončení platnosti zmluvy.
Objednávateľ nie je oprávnený APV modifikovať a zasahovať do neho inak, než formou
dohodnutého zákazníckeho nastavenia.
APV sa nestáva vlastníctvom Objednávateľa a dielo je chránené autorským právom, medzinárodnými zmluvami o autorskom práve a ďalšími zákonmi a dohodami o duševnom
vlastníctve. APV sa nepredáva, ale poskytuje sa licencia na jeho použitie.

Zmluva číslo: ZM1003264
7.7.

7.8.

V prípade zániku alebo zrušenia zmluvy Objednávateľ nie je oprávnený APV ďalej používať a je
povinný bezodkladne odstrániť APV zo všetkých počítačov, na ktorých bolo APV v súlade s
touto zmluvou nainštalované.
V prípade zániku Poskytovateľa ako právnickej osoby bez právneho nástupcu a/alebo
ukončenia výroby či podpory APV Poskytovateľom nadobúda Objednávateľ právo používať
predmetný softvér aj naďalej, bezodplatne a na dobu neurčitú.

Článok 8
Záruky a reklamácie
8.1.

8.2.
8.3.
8.4.

8.5.
8.6.
8.7.

8.8.

8.9.

Poskytovateľ sa zaručuje, že počas trvania zmluvy bude predmet plnenia špecifikovaný v
zmluve dodávaný v dohodnutej akosti, a systém ako celok bude v prevádzke bez ohrozenia
výroby alebo vysielania.
Poskytovateľ zaručuje počas trvania zmluvy bezplatnú opravu APV za podmienky, že dodaná
súčasť nebola modifikovaná treťou osobou.
Objednávateľ sa zaručuje, že bude APV využívať v zmysle dohodnutých prevádzkových
podmienok, podľa pokynov Poskytovateľa.
Poskytovateľ sa zaručuje, že bude dodržiavať organizačné pokyny a rešpektovať prevádzkové
podmienky Objednávateľa, nebude zasahovať do Systému bez jeho vedomia a vyvinie
maximálne úsilie na elimináciu výpadkov alebo ohrozenia vysielania ktorejkoľvek rozhlasovej
programovej služby Objednávateľa.
Objednávateľ zaručuje trvalé udržiavanie hardvérového a systémového prevádzkového
prostredia dodaného APV.
Objednávateľ uplatňuje reklamácie na dodané APV písomným spôsobom, elektronickou poštou
alebo faxom.
V prípade reklamácie sa považuje nahlásenie porúch za záväznú objednávku objednávateľa.
Ak sa preukáže absencia chyby, na ktorú bol zásah poskytovateľa objednaný, môže
poskytovateľ fakturovať náklady súvisiace s vykonanou prácou a ďalšie náklady, ktoré vznikli
nesprávnou diagnostikou chyby.
Chyby v nových verziách spôsobené Poskytovateľom, úplne alebo čiastočne brániace v
používaní bežných a zaužívaných funkcií aplikácie, budú odstránené do 24 hodín od nahlásenia
chyby. Takýmto riešením môže byť aj dočasný prechod na jednu zo starších verzií, ktorá je plne
funkčná a v ktorej sa daný problém nevyskytuje. Odstránenie týchto chýb vykoná Poskytovateľ
bezplatne.
Objednávateľ umožní pracovníkom Poskytovateľa nerušený zásah na reklamácii.

Článok 9
Zmluvné pokuty
9.1.

9.2.

9.3.
9.4.

Ak Poskytovateľ nezabezpečí plnenie podľa čl. 8.8., pri zabezpečení vzdialeného prístupu
k Systému podľa bodu 4.3., a znemožní tak prevádzku APV na viac ako 24 hodín, je
objednávateľ oprávnený uplatniť si zmluvnú pokutu vo výške 500,- EUR (slovom: päťsto eur)
za každý začatý deň omeškania, a to na základe samostatnej faktúry.
V prípade, že Objednávateľ poruší ustanovenia v bodoch 7.2., 7.4. alebo 7.7, tejto zmluvy,
uhradí poskytovateľovi zmluvnú pokutu vo výške 15.000,- EUR (slovami: pätnásťtisíc eur) za
každý prípad takéhoto porušenia a bezodkladne zjedná nápravu odinštalovaním neoprávnene
užívaného APV.
Zaplatením zmluvnej pokuty nie je dotknuté právo poškodenej zmluvnej strany na náhradu
škody v prípade, že jej výška prevyšuje uhradenú zmluvnú pokutu.
Zmluvná pokuta je splatná do 30 dní od dňa doručenia faktúry povinnej zmluvnej strane
oprávnenou zmluvnou stranou.

Článok 10
Zodpovednosť za škodu
10.1.

Zmluvné strany nesú zodpovednosť za spôsobenú škodu v rámci platných právnych predpisov
a tejto zmluvy.

Zmluva číslo: ZM1003264
10.2.
10.3.
10.4.

10.5.
10.6.
10.7.

Žiadna zo zmluvných strán nezodpovedá za škodu, ktorá vznikla v dôsledku vecne nesprávneho alebo inak chybného zadania, ktoré dostala od druhej zmluvnej strany.
Žiadna zo zmluvných strán nie je zodpovedná za škodu spôsobenú oneskorením druhej
zmluvnej strany s jej vlastným plnením.
Poskytovateľ nezodpovedá za nesprávnu funkčnosť APV, spôsobenú nedodržaním dohodnutých prevádzkových podmienok používania APV, neoprávneným zásahom do informačného
systému alebo jeho parametrov Objednávateľom a za nesprávnu funkčnosť APV, spôsobenú
chybou na hardvéri počítačov alebo počítačovej siete, vírusmi alebo chybnou obsluhou.
Zmluvné strany sa zaväzujú upozorniť druhú zmluvnú stranu bez zbytočného odkladu na
vzniknuté okolnosti vylučujúce zodpovednosť, brániace riadnemu plneniu tejto zmluvy.
V ostatnom sa na právne vzťahy zmluvných strán vyplývajúce zo zodpovednosti za škodu
uplatnia príslušné ustanovenia občianskeho zákonníka.
Nebezpečenstvo škody na APV prechádza na objednávateľa okamihom dodania a nainštalovania APV.

Článok 11
Platnosť a účinnosť zmluvy
11.1.
11.2.

Táto zmluva sa uzatvára na dobu neurčitú.
Zmluva nadobúda platnosť dňom jej podpisu oboma zmluvnými stranami a účinnosť dňom
nasledujúcim po dni, kedy budú splnené všetky nasledovné podmienky:
11.2.1.
zmluva bola zverejnená v Centrálnom registri zmlúv Úradu vlády SR
11.2.2.
bola ukončená platnosť zmluvy ZM1000036 uzavretej medzi Slovenským rozhlasom
a Ing. Evou Neveselou – Sepia Systems dňa 19.6.2002, vrátane všetkých dodatkov
11.2.3.
bola ukončená platnosť zmluvy ZM00000392 uzavretej medzi RTVS a Sepia
Systems, s.r.o. dňa 24.10.2015, vrátane všetkých dodatkov
11.3. Táto Zmluva zaniká jej splnením, ukončením dohodou zmluvných strán alebo odstúpením od
tejto zmluvy oprávnenou zmluvnou stranou.
11.4. Platnosť zmluvy môže skončiť:
11.4.1. dohodou zmluvných strán
11.4.2. odstúpením jednej zmluvnej strany
11.5. Od tejto zmluvy môže odstúpiť ktorákoľvek zo zmluvných strán, ak dôjde k podstatnému
porušeniu zmluvných povinností. Za podstatné porušenie zmluvných povinností sa považuje:
11.5.1. zo strany Poskytovateľa:
a) ak Poskytovateľ neposkytuje plnenie v rozsahu alebo kvalite definovanej v bode
6.1. tejto zmluvy, a to ani po opakovanom upozornení
b) ak Poskytovateľ predlžuje čas plnenia a tým porušuje povinnosti vyplývajúce zo
zmluvy
11.5.2. zo strany Objednávateľa:
a) ak Objednávateľ bezdôvodne znemožní poskytovanie plnenia podľa tejto zmluvy,
a to aj po opakovanom upozornení
b) ak Objednávateľ so zaplatením splatnej časti ceny je v omeškaní viac ako 30
(slovom: tridsať) dní.
11.6. Obe zmluvné strany sú oprávnené vypovedať zmluvu bez udania dôvodu v 6 (šesť) mesačnej
výpovednej lehote, ktorá začína plynúť prvým dňom kalendárneho mesiaca nasledujúceho po
doručení výpovede druhej zmluvnej strane písomnou formou.
11.7. V prípade odstúpenia od zmluvy sa zmluvné strany dohodli, že si nebudú vracať už poskytnuté
plnenia a najneskôr do 10 dní od odstúpenia od zmluvy sa dohodnú na finančnom vyrovnaní.
11.8. Účinky odstúpenia nastávajú nasledujúcim dňom po doručení oznámenia o odstúpení od
zmluvy druhej zmluvnej strane.
11.9. Odstúpením od zmluvy nie je dotknuté právo odstupujúcej strany na náhradu škody, ktorá jej
vznikla porušením zmluvnej povinnosti.
11.10. Účinky odstúpenia podľa článku 11 odseku 11.3. až 11.4. nastávajú dňom doručenia oznámenia
o odstúpení druhej zmluvnej strane.
11.11. Vo zvyšku neupravených vzťahov sa zodpovednosť z odstúpenia od zmluvy a nároky na
náhradu škody riadia príslušnými ustanoveniami Obchodného a Občianskeho zákonníka.
Vzájomné vzťahy sa budú riadiť právom Slovenskej republiky a pre riešenie prípadných sporov
zmluvné strany zjednávajú právomoc súdov Slovenskej republiky.

Zmluva číslo: ZM1003264

Článok 12
Záverečné ustanovenia
12.1.
12.2.

12.3.

12.4.
12.5.

Zmluvu je možné meniť len na základe vzájomnej dohody oboch zmluvných strán formou
písomných a očíslovaných dodatkov, ktoré budú tvoriť jej neoddeliteľnú súčasť.
Zmluvné strany zhodne vyhlasujú, že sú spôsobilé na právne úkony, že sa podrobne oboznámili
s predmetom zmluvy, s jej obsahom a obsahom jej príloh a nemajú voči nim žiadne výhrady ani
návrhy na doplnenie.
Zmluvné strany zhodne vyhlasujú, že zmluvu neuzavreli v tiesni ani za nápadne nevýhodných
podmienok, že svoju vôľu prejavili vážne, slobodne, bez nátlaku a zrozumiteľne a na znak
súhlasu ju potvrdzujú svojimi podpismi.
Neoddeliteľnou súčasťou tejto zmluvy sú prílohy:
a) Príloha č.1: Cenník licencií
Zmluva je vyhotovená v dvoch rovnopisoch platnosti originálu, z ktorých každá zmluvná strana
prevezme jedno vyhotovenie.

V Bratislave, dňa ..........................................
Za Poskytovateľa:

Za Objednávateľa:

.................................................
Ing. Juraj Neveselý
konateľ
Sepia Systems, s.r.o.

.................................................
PhDr. Jaroslav Rezník
generálny riaditeľ
Rozhlas a televízia Slovenska

