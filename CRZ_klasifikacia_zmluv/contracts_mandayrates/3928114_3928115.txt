Zmluva o dielo
uzatvorená podľa § 536 a nasl. zákona č. 513/1991 Zb. Obchodný zákonník
v znení neskorších predpisov (ďalej len „Obchodný zákonník“)
(ďalej len „zmluva“)
Číslo zmluvy Objednávateľa: 20/2019/1.16.1
Číslo zmluvy Zhotoviteľa:
Zmluvné strany
1. Objednávateľ:
Názov:
Ministerstvo životného prostredia Slovenskej republiky
Sídlo:
Nám. Ľ. Štúra 1, 812 35 Bratislava
Štatutárny zástupca: JUDr. Ľubomíra Kubišová, generálna tajomníčka služobného úradu
IČO:
42181810
DIČ:
2023106679
Bankové spojenie
Štátna pokladnica
Radlinského 32
810 05 Bratislava 15
IBAN :
SK14 8180 0000 0070 0038 9046
(ďalej len „Objednávateľ“ alebo aj ako „Ministerstvo životného prostredia SR“)
2. Zhotoviteľ:
Obchodné meno:
Sídlo:
V zastúpení:
IČO:
DIČ:
IČ DPH:
Bankové spojenie:
IBAN:

Plaut Slovensko, s.r.o.
Karloveská 34, 841 04, Bratislava
Mgr. Martin Sepp, konateľ
35785284
2020277688
SK2020277688
ČSOB, a.s.
SK97 6500 0000 0030 0113 0011

Zápis v Obchodnom registri Okresného súdu Bratislava I.,, Oddiel: Sro, Vložka číslo:
21436/B
(ďalej len „Zhotoviteľ“)
Objednávateľ a Zhotoviteľ sa ďalej v texte zmluvy spoločne označujú ako „zmluvné strany“.
Preambula
Zmluvné strany uzatvárajú túto zmluvu ako výsledok postupu verejného obstarávateľa (v
tejto zmluve označeného ako Objednávateľ) pri aplikovaní postupu verejného obstarávania
zadávaného zákazkou s nízkou hodnotou metódou výzvy na predkladanie ponúk, v súlade
s § 117 zákona č. 343/2015 Z. z. o verejnom obstarávaní a o zmene a doplnení niektorých
zákonov v znení neskorších predpisov (ďalej len „zákon o verejnom obstarávaní“). Na základe
výsledkov verejného obstarávania sa Objednávateľ ako verejný obstarávateľ a Zhotoviteľ ako
úspešný uchádzač dohodli na uzatvorení tejto zmluvy.

1

I Predmet zmluvy
1.

Predmetom tejto zmluvy je záväzok Zhotoviteľa vypracovať pre Objednávateľa dielo, ktoré
sa skladá z dvoch častí, a to:
a) z popisu Enterprise architektúry informačných systémov Ministerstva životného
prostredia SR s použitím architektúry a metodiky TOGAF a architektonického rámca
na modelovanie architektúry ArchiMate,
b) z modelu Enterprise architektúry informačných systémov Ministerstva životného
prostredia SR (ďalej spolu len ako „dielo“).

2.

Objednávateľ sa zaväzuje za riadne a včas vykonané dielo zaplatiť Zhotoviteľovi cenu
dohodnutú v čl. II tejto zmluvy.
II Cena za dielo

1.

Cena za dielo je stanovená v zmysle zákona Národnej rady Slovenskej republiky
č. 18/1996 Z. z. o cenách v znení neskorších predpisov a vyhlášky Ministerstva financií
Slovenskej republiky č. 87/1996 Z. z. z 12.marca 1996, ktorou sa vykonáva zákon
Národnej rady Slovenskej republiky č. 18/1996 Z. z o cenách v znení neskorších predpisov
v celkovej výške 47 300,- € bez DPH (slovom: štyridsaťsedemtisíctristo eur bez DPH),
z toho DPH 9460,- € (slovom: deväťtisícštyristošesťdesiat eur ), spolu 56 760,- s DPH
(slovom: päťdesiatšesťtisícsedemstošesťdesiat eur s DPH).

2.

Cena za dielo podľa bodu 1. tohto článku je stanovená fixne na základe predloženej
ponuky Zhotoviteľa z prieskumu trhu ako súčet cien za jednotlivé časti diela, a to:
a) ceny za vytvorenie popisu Enterprise architektúry informačných systémov
Ministerstva životného prostredia SR použitím architektúry a metodiky TOGAF a
architektonického rámca na modelovanie architektúry ArchiMate podľa čl. I bod 1
písm. a) tejto zmluvy, ktorá je 9800,- € bez DPH (slovom: deväťtisícosemsto eur bez
DPH), z toho DPH 1960,- € (slovom: jedentisícdeväťstošesťdesiat eur), spolu 11 760,€ s DPH (slovom: jedenásťtisícsedemstošesťdesiat s DPH),
b) ceny za vytvorenie modelu Enterprise architektúry informačných systémov
Ministerstva životného prostredia SR podľa čl. I bod 1. psím b) tejto zmluvy, ktorá je
37500,- € bez DPH (slovom: tridsaťsedemtisícpäťsto eur bez DPH), z toho DPH
7500,- € (slovom: sedemtisícpäťsto eur), spolu 45 000,- € s DPH (slovom:
štyridsaťpäťtisíc eur s DPH).

3.

Cena za dielo podľa bodu 1. tohto článku je cena konečná, neprekročiteľná a zahŕňa
všetky náklady a hotové výdavky Zhotoviteľa, ktoré mu vzniknú v súvislosti
s vypracovaním a dodaním diela Objednávateľovi podľa tejto zmluvy a podľa čiastkových
objednávok.
III Čas, spôsob a miesto dodania diela

1.

Objednávateľ vystaví pre každú časť diela podľa čl. I bod 1. tejto zmluvy osobitne záväznú
písomnú objednávku , ktorej náležitosti sú upravené v bode 2. a 3. tohto článku.

2.

Každá písomná objednávka podľa bodu 1. tohto článku musí byť podpísaná oprávneným
zástupcom Objednávateľa a musí obsahovať najmä:
a) označenie Objednávateľa a Zhotoviteľa,
b) špecifikáciu časti diela podľa čl. I bod 1 tejto zmluvy a rozsah,
c) čas a miesto dodania časti diela,
2

d) cenu časti diela dohodnutú zmluvnými stranami podľa čl. II bod 2. tejto zmluvy.
3.

Za úplnú objednávku sa podľa tejto zmluvy považuje len objednávka čitateľná, s
náležitosťami podľa bodu 2. tohto článku. Objednávateľ sa zaväzuje, že objednávku
doručí Zhotoviteľovi osobne, poštou alebo e-mailom na e-mailovú adresu uvedenú
v článku VII ods. 1 písm. b) tejto zmluvy.

4. Jednotlivé časti diela podľa čl. I bod 1. tejto zmluvy odovzdá Zhotoviteľ Objednávateľovi
na základe písomného Preberacieho protokolu, ktorého vzor je uvedený v Prílohe č. 1
tejto zmluvy.
5.

Prevzatie časti diela v požadovanej kvalite a rozsahu potvrdí oprávnený zástupca
Objednávateľa a Zhotoviteľa podpisom Preberacieho protokolu, ktorý bude dokladom
o riadnom vypracovaní a odovzdaní časti diela Objednávateľovi a bude podkladom pre
vystavenie faktúry.

6.

Preukázateľné omeškanie Objednávateľa s poskytnutím súčinnosti nevyhnutnej
na vyhotovenie ktorejkoľvek časti diela má za následok, že Zhotoviteľ nie je
v omeškaní s plnením svojich záväzkov podľa tejto zmluvy a lehota na odovzdanie časti
diela sa upraví adekvátne omeškaniu Objednávateľa.

7.

Zhotoviteľ je povinný písomne informovať Objednávateľa o všetkých skutočnostiach, ktoré
môžu ohroziť včasné vyhotovenie časti diela, a to bezodkladne po ich zistení.

8.

Objednávateľ je povinný bezodkladne po prevzatí časti diela od Zhotoviteľa oboznámiť sa
s vytvoreným dielom, resp. časťou diela a skontrolovať jeho obsah, rozsah a kvalitu.

9.

Objednávateľ je oprávnený odmietnuť prevzatie časti diela, ktorá nebola vyhotovená
v súlade s touto zmluvou, alebo je v rozpore so všeobecne záväznými predpismi (ďalej aj
ako „vady časti diela“ ). Za neprevzatú časť diela nie je Objednávateľ povinný uhradiť
Zhotoviteľovi ani preukázateľné náklady, ktoré mu v súvislosti s vyhotovením a dodaním
vadnej časti diela vznikli.

10. Prípadné zistené nedostatky alebo vady časti diela oznámi poverená osoba
Objednávateľa podľa čl. VII bod 1. písm. a) tejto zmluvy Zhotoviteľovi písomne v lehote 5
pracovných dní odo dňa odmietnutia prevziať časť diela. Zhotoviteľ riadne oznámené
a dôvodne vznesené nedostatky a vady časti diela odstráni na vlastné náklady v lehote 7
pracovných dní odo dňa doručenia písomného oznámenia Objednávateľa podľa prvej vety
tohto bodu, ak sa zmluvné strany vzhľadom na povahu a rozsah oznámených nedostatkov
a/alebo vád nedohodnú inak.
11. Pokiaľ Zhotoviteľ neodstráni vady podľa pokynov Objednávateľa v lehote podľa bodu 10.
tohto článku, má objednávateľ právo odstrániť vady sám alebo prostredníctvom tretej
osoby, a to na náklady zhotoviteľa..
IV Spolupôsobenie zmluvných strán
1.

Zmluvné strany sa zaväzujú poskytnúť si vzájomnú súčinnosť potrebnú na riadne plnenie
povinností vyplývajúcich z tejto zmluvy.

2.

Objednávateľ sa zaväzuje, že počas vykonávania diela poskytne Zhotoviteľovi
v nevyhnutnom rozsahu potrebnú súčinnosť, spočívajúcu najmä v odovzdaní doplňujúcich
údajov, podkladov, ktoré Zhotoviteľ nevyhnutne potrebuje pre vykonanie diela podľa tejto
zmluvy. Túto súčinnosť poskytne Objednávateľ Zhotoviteľovi najneskôr do 5 pracovných

3

dní od doručenia písomnej alebo elektronickej žiadosti Zhotoviteľa o súčinnosť
Objednávateľovi.
3.

Zhotoviteľ sa zaväzuje zachovávať mlčanlivosť o všetkých informáciách, s ktorými prišiel
do styku a ktoré sa dozvedel v súvislosti s plnením tejto zmluvy (ďalej len „dôverné
informácie“). Zhotoviteľ sa ďalej zaväzuje, že dôverné informácie bez predchádzajúceho
písomného súhlasu Objednávateľa nevyužije pre seba a/alebo pre tretie osoby,
neposkytne tretím osobám a ani neumožní prístup tretích osôb k týmto informáciám,
pričom táto povinnosť Zhotoviteľa trvá aj po zániku účinnosti tejto zmluvy.

4.

Povinnosť zachovávať mlčanlivosť o dôverných informáciách sa nevzťahuje na:
a) informácie, ktoré už sú v deň podpisu tejto zmluvy verejne známe, alebo ktoré je
možné už v deň podpisu tejto zmluvy získať z bežne dostupných informačných
prostriedkov;
b) informácie, ktoré sa stanú po podpise tejto zmluvy verejne známymi, alebo ktoré
možno po tomto dni získať z bežne dostupných informačných prostriedkov, ak k ich
zverejneniu nedošlo porušením povinnosti mlčanlivosti podľa tohto článku zmluvy;
c) prípady, kedy na základe príslušných právnych predpisov alebo na základe povinnosti
uloženej postupom podľa všeobecne záväzných právnych predpisov je Zhotoviteľ
povinný poskytnúť dôverné informácie. V takom prípade je Zhotoviteľ povinný
písomne informovať Objednávateľa o vzniku jeho povinnosti poskytnúť dôverné
informácie
s uvedením rozsahu tejto povinnosti bez zbytočného odkladu;
d) použitie potrebných dôverných informácií v prípadoch súdnych, rozhodcovských,
správnych alebo iných konaní vedených za účelom uplatňovania práv podľa tejto
zmluvy.
V Platobné podmienky a fakturácia

1.

Objednávateľ neposkytne Zhotoviteľovi na účely plnenia tejto zmluvy žiadny preddavok.

2.

Objednávateľ uhradí Zhotoviteľovi cenu za dielo podľa čl. II tejto zmluvy na základe
čiastkových faktúr vystavených Zhotoviteľom. Zhotoviteľ je oprávnený vystaviť čiastkovú
faktúru až po odovzdaní a prevzatí časti diela na základe oboma zmluvnými stranami
podpísaného Preberacieho protokolu podľa čl. III bodu 4 tejto zmluvy, ktorý bude prílohou
vystavenej faktúry. Zmluvné strany si ako spôsob platby dohodli bezhotovostný prevod na
bankový účet Zhotoviteľa uvedený v záhlaví tejto zmluvy. Každá čiastková faktúra sa
považuje za uhradenú okamihom odpísania ceny za časť diela podľa čl. II bod 2 tejto
zmluvy z účtu Objednávateľa uvedeného v záhlaví tejto zmluvy.

3.

Lehota splatnosti každej čiastkovej faktúry je 30 dní odo dňa jej riadneho doručenia
Objednávateľovi.

4.

Každá čiastková faktúra musí obsahovať údaje v zmysle ustanovenia § 3a ods. 1
Obchodného zákonníka a ustanovenia § 74 ods. 1 zákona č. 222/2004 Z. z. o dani z
pridanej hodnoty v znení neskorších predpisov.

5.

V prípade, ak čiastková faktúra vystavená Zhotoviteľom nebude spĺňať požiadavky v
zmysle tohto článku zmluvy, Objednávateľ je oprávnený vrátiť faktúru bez jej zaplatenia
Zhotoviteľovi na prepracovanie. Počas doby prepracovávania faktúry Zhotoviteľom, nie je
Objednávateľ v omeškaní s úhradou faktúry, ktorej lehota splatnosti prestáva plynúť. Nová
30-dňová lehota splatnosti začne plynúť až dňom doručenia novej čiastkovej faktúry
Objednávateľovi, ktorá spĺňa požiadavky stanovené v tomto článku zmluvy.
4

VI Ukončenie zmluvy
1.

Túto zmluvu je možné ukončiť:
a) písomnou dohodou zmluvných strán,
b) písomnou výpoveďou zmluvy zo strany Objednávateľa bez uvedenia dôvodu
s 10 – dňovou výpovednou lehotou, ktorá začína plynúť prvým dňom nasledujúcim po
dni doručenia výpovede druhej zmluvnej strane,
c) písomným odstúpením od zmluvy v súlade s príslušnými ustanoveniami Obchodného
zákonníka.

2.

Objednávateľ je oprávnený odstúpiť od tejto zmluvy v prípade podstatného porušenia
povinnosti Zhotoviteľa vyplývajúcej z tejto zmluvy, pričom Objednávateľ a Zhotoviteľ sa
dohodli, že akékoľvek porušenie zmluvnej povinnosti Zhotoviteľom sa považuje za
podstatné porušenie jeho zmluvnej povinnosti.

3.

Zhotoviteľ je oprávnený odstúpiť od tejto zmluvy v prípade, ak Objednávateľ neuhradí
cenu za časť diela podľa čl. II bod 2. tejto zmluvy ani v lehote dlhšej ako 30 dní od uplynutia
lehoty splatnosti príslušnej čiastkovej faktúry podľa článku V bod 3 tejto zmluvy,
a Objednávateľ neuhradí túto faktúru ani na základe písomnej výzvy Zhotoviteľa k jej
úhrade s poskytnutím dodatočnej primeranej lehoty na úhradu, ktorá nesmie byť kratšia
ako 14 dní.

4.

Odstúpenie od tejto zmluvy je účinné dňom doručenia písomného oznámenia zmluvnej
strany o odstúpení od tejto zmluvy druhej zmluvnej strane.
VII Komunikácia a doručovanie

1. Zmluvné strany pre účely tejto zmluvy určujú kontaktné osoby zodpovedné za vecnú a
odbornú komunikáciu v súvislosti s touto zmluvou:
a)
b)

za Objednávateľa: Eva Rusnáková, telefónny kontakt: +421 2 5956 4242, e-mail:
eva.rusnakova@enviro.gov.sk,
za Zhotoviteľa: Mgr. Vladimír Streško, telefónny kontakt: +421 2 3215 1411, e-mail:
vladimir.stresko@plaut.sk

2. Zmenu kontaktnej osoby podľa odseku 1 tohto článku oznámi zmluvná strana, u ktorej
k zmene došlo druhej zmluvnej strane bezodkladne, a to v písomnej forme na adresu
uvedenú v záhlaví tejto zmluvy. Pre vylúčenie akýchkoľvek pochybností platí, že na zmenu
kontaktnej osoby podľa tohto odseku sa nevyžaduje uzatvorenie písomného dodatku
podľa článku X bod 2. tejto zmluvy.
3. Zmluvné strany sa dohodli, že písomná komunikácia podľa tejto zmluvy alebo v súvislosti
s touto zmluvou sa bude doručovať doporučene poštou, treťou osobou oprávnenou
doručovať zásielky alebo osobne na adresu uvedenú v záhlaví tejto zmluvy alebo na inú
adresu písomne oznámenú druhej zmluvnej strane počas trvania tejto zmluvy, pri bežnej
komunikácii formou e-mailu a zaslaním spätného potvrdzujúceho e-mailu príjemcom,
pričom za spätný potvrdzujúci e-mail príjemcu sa nepovažuje správa automaticky
vygenerovaná systémom.
4. Za deň doručenia sa považuje deň prevzatia písomnosti. V prípade, ak adresát odmietne
písomnosť prevziať, za deň doručenia sa považuje deň odmietnutia prevzatia písomnosti.
V prípade, ak si adresát neprevezme písomnosť v úložnej lehote na pošte, písomnosť sa
5

považuje za doručenú na 3. deň od jej vrátenia odosielateľovi, a to aj vtedy, ak sa adresát
o tom nedozvie. V prípade, ak sa písomnosť vráti odosielateľovi s označením pošty
„adresát neznámy“ alebo „adresát sa odsťahoval“ alebo s inou poznámkou podobného
významu, za deň doručenia sa považuje deň vrátenia zásielky odosielateľovi.
VIII Sankcie
1. Zmluvné strany sa dohodli, že v prípade omeškania Zhotoviteľa s odovzdaním časti diela
podľa čl. I bod 1. tejto zmluvy vzniká Objednávateľovi právo uplatniť si voči Zhotoviteľovi
zmluvnú
pokutu
vo
výške
0,05
%
z ceny za vyhotovenie tejto časti diela podľa čl. II bod 2. tejto zmluvy za každý deň
omeškania až do riadneho odovzdania tejto časti diela Objednávateľovi.
2. Zmluvné strany sa dohodli, že v prípade omeškania Objednávateľa s úhradou riadne
doručenej a Zhotoviteľom riadne vystavenej čiastkovej faktúry, je Zhotoviteľ oprávnený
požadovať od Objednávateľa úroky z omeškania v súlade s nariadením vlády Slovenskej
republiky č. 21/2013 Z. z., ktorým sa vykonávajú niektoré ustanovenia Obchodného
zákonníka v znení neskorších predpisov.
3. V prípade porušenia povinnosti Zhotoviteľa zachovávať mlčanlivosť o dôverných
informáciách podľa čl. IV bod 3. tejto zmluvy, je Objednávateľ oprávnený uplatniť si voči
Zhotoviteľovi zmluvnú pokutu vo výške 1000 EUR (slovom: tisíc eur) za každé jednotlivé
porušenie povinnosti zachovávať mlčanlivosť o dôverných informáciách, a to aj
opakovane.
4. Zhotoviteľ sa zaväzuje uhradiť zmluvnú pokutu podľa bodu 1. a bodu 3. tohto článku do
štrnástich (14) dní od doručenia písomnej výzvy Objednávateľa k úhrade zmluvnej pokuty
s uvedením potrebných údajov k vykonaniu úhrady.
5. Vznikom nároku na zmluvnú pokutu alebo jej zaplatením nie je dotknuté právo
Objednávateľa na náhradu škody v plnom rozsahu.
IX Autorské dielo a licencia
1. V prípade, že dielo podľa tejto zmluvy je autorským dielom podľa zákona č. 185/2015 Z.
z. Autorský zákon v znení neskorších predpisov (ďalej len „Autorský zákon“), Zhotoviteľ
touto zmluvou udeľuje Objednávateľovi súhlas na akýkoľvek známy spôsob použitia tohto
diela – licenciu. Zhotoviteľ udeľuje Objednávateľovi výhradnú licenciu.
2. Zhotoviteľ udeľuje Objednávateľovi licenciu podľa bodu 1. tohto článku bez časového,
územného a vecného obmedzenia. Zmluvné strany sa dohodli, že Zhotoviteľ udeľuje
Objednávateľovi licenciu bezodplatne.
3. Zhotoviteľ udeľuje Objednávateľovi súhlas na poskytnutie licencie podľa bodu 1 tohto
článku v rozsahu udelenej licencie (sublicencia) tretím osobám.
X Záverečné ustanovenia
1.

Pokiaľ v tejto zmluve nebolo dohodnuté inak, vzájomné vzťahy zmluvných strán sa riadia
príslušnými ustanoveniami Obchodného zákonníka, Autorského zákona
a inými
všeobecne záväznými právnymi predpismi Slovenskej republiky ako i príslušnými
právnymi predpismi Európskej únie.

6

2.

Zmeny a doplnenia tejto zmluvy je možné vykonať len formou písomných číslovaných
dodatkov podpísaných oprávnenými zástupcami oboch zmluvných strán. Dodatky budú
očíslované podľa poradia.
3. Zhotoviteľ vyhlasuje a podpisom tejto zmluvy potvrdzuje, že počas procesu verejného
obstarávania (ktorého sa zúčastnil ako uchádzač), ktorého výsledkom je táto zmluva
neposkytol informácie alebo doklady, ktoré sú nepravdivé alebo pozmenené tak, že
nezodpovedajú skutočnosti; nepokúsil sa neoprávnene ovplyvniť postup verejného
obstarávania; nepokúsil sa získať dôverné informácie, ktoré by mu poskytli neoprávnenú
výhodu; nebol v konflikte záujmov; neuzavrel v danom verejnom obstarávaní s iným
hospodárskym subjektom dohodu narúšajúcu hospodársku súťaž.
4. Táto zmluva nadobúda platnosť dňom jej podpísania obidvoma zmluvnými stranami a
účinnosť v zmysle ustanovenia § 47a ods. 1 zákona č. 40/1964 Zb. Občiansky zákonník
v
znení
neskorších
predpisov
a
ustanovenia
§
5a
zákona
č. 211/2000 Z. z. o slobodnom prístupe k informáciám a o zmene a doplnení niektorých
zákonov (zákon o slobode informácií) v znení neskorších predpisov dňom nasledujúcim
po dni jej zverejnenia v Centrálnom registri zmlúv vedenom Úradom vlády Slovenskej
republiky.
5. Všetky spory, ktoré vzniknú z tejto zmluvy, vrátane sporov o jej platnosť, výklad alebo
ukončenie sa zmluvné strany zaväzujú prednostne riešiť vzájomným rokovaním
prostredníctvom zástupcov svojich štatutárnych orgánov. V prípade, že zmluvné strany
spory vzniknuté v súvislosti so zmluvou alebo plnením záväzkov podľa tejto zmluvy
nevyriešia vzájomným rokovaním, budú tieto riešené na vecne a miestne príslušnom súde
v Slovenskej republike podľa právneho poriadku Slovenskej republiky.
6. Zmluvné strany výslovne súhlasia so zverejnením tejto zmluvy v jej plnom znení vrátane
príloh a dodatkov v Centrálnom registri zmlúv vedenom Úradom vlády Slovenskej
republiky.
7. V prípade, že akékoľvek ustanovenie tejto zmluvy je, alebo sa stane neplatným,
neúčinným a/alebo nevykonateľným, nie je tým dotknutá platnosť, účinnosť a/alebo
vykonateľnosť ostatných ustanovení tejto zmluvy, pokiaľ to nevylučuje v zmysle
príslušných právnych predpisov samotná povaha takého ustanovenia. Zmluvné strany sa
zaväzujú bez zbytočného odkladu po tom, ako zistia, že niektoré z ustanovení tejto zmluvy
je neplatné, neúčinné a/alebo nevykonateľné, nahradiť dotknuté ustanovenie
ustanovením novým, ktorého obsah bude v čo najväčšej miere zodpovedať vôli zmluvných
strán v čase uzatvorenia tejto zmluvy.
8. Táto zmluva je vyhotovená v šiestich (6) rovnopisoch, z toho štyri (4) si ponechá
Objednávateľ a dva (2) Zhotoviteľ.
9. Zmluvné strany vyhlasujú, že sa oboznámili s obsahom tejto zmluvy, v plnom rozsahu s
ním súhlasia a prehlasujú, že pri podpise tejto zmluvy konali slobodne, a že zmluva nebola
podpísaná v tiesni, a ani za nápadne nevýhodných podmienok.
10. Neoddeliteľnou súčasťou tejto zmluvy je Príloha č. 1 – Vzor preberacieho protokolu.
V Bratislave, dňa
Za Objednávateľa:

V Bratislave, dňa
Za Zhotoviteľa:

------------------------------------------JUDr. Ľubomíra Kubišová
generálna tajomníčka služobného úradu

.....................................................
Mgr. Martin Sepp
konateľ

7

Príloha č. 1
Preberací protokol
Zákazník:
Projekt/Zmluva/objednávka:
Predmet dodania:
Miesto dodania:
Dátum:
Meno preberajúceho:
Predmet dodania bol:
.
Prehlásenie: Obe strany potvrdzujú dodanie časti tvoriacej dielo bez výhrad v dohodnutom
rozsahu podľa zmluvy.
Za Objednávateľa:
Meno:
Podpis:
Dátum:
Za Zhotoviteľa:
Meno:
Podpis:
Dátum:

8

