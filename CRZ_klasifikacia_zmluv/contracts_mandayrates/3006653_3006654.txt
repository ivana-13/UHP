ZMLUVA O DIELO NA VYTVORENIE WEBOVEJ STRÁNKY, LICENČNÁ
ZMLUVA A POSKYTOVANIE SLUŽIEB
Číslo u objednávateľa : SITB-OO2-2017/000682-010
Číslo u dodávateľa : ZPI-2017-014
uzatvorená podľa ustanovenia § 269 ods. 2 a § 536 a nasl. zákona č. 513/1991 Zb. Obchodný
zákonník v znení neskorších predpisov, podľa ustanovenia § 65 a nasl. zákona č.
185/2015 Z. z. Autorský zákon v znení neskorších predpisov a podľa ustanovenia § 117 zákona
č. 343/2015 Z. z. o verejnom obstarávaní a o zmene a doplnení niektorých zákonov v znení
neskorších predpisov
(ďalej aj „Zmluva“)
medzi zmluvnými stranami

objednávateľ:
sídlo:
IČO:
IČ DPH:
DIČ:
konanie prostredníctvom:

bankové spojenie:
IBAN:

Slovenská republika zastúpená Ministerstvom vnútra
Slovenskej republiky
Pribinova 2, 812 72 Bratislava- mestská časť Staré Mesto
00151866
SK2020571520
2020571520
Ing. Jozef Čapuška, generálny riaditeľ sekcie informatiky,
telekomunikácií
a bezpečnosti
MV
SR
na
základe
plnomocenstva č.p. KM-OPS4-2016/000623-054 zo dňa 18.
mája 2016
Štátna pokladnica, Bratislava
SK78 8180 0000 0070 0018 0023

(ďalej aj „Objednávateľ“)
a
dodávateľ:
sídlo:
IČO:
DIČ:
IČ DPH:
registrácia:
konanie prostredníctvom:
bankové spojenie:
IBAN:

ŽP Informatika s.r.o.
Kolkáreň 35, 976 81 Podbrezová
36 741 388
2022321829
SK2022321829
zapísaný v Obchodnom registri Okresného súdu Banská
Bystrica, oddiel: Sro, vložka č.: 12699/S
Ing. Miroslav Šteňo, konateľ
Ing. Miroslav Kubove, konateľ
Slovenská sporiteľňa, a.s.
SK6009000000000304149795

(ďalej aj „Dodávateľ“)
(Objednávateľ a Dodávateľ ďalej spolu aj „Zmluvné strany“ a každý samostatne aj
„Zmluvná strana“)

VZHĽADOM K TOMU, ŽE:
Dodávateľ v rámci verejného obstarávania organizovaného Objednávateľom predložil ponuku
na predmet zákazky a táto ponuka bola Objednávateľom vyhodnotená ako víťazná,
DOHODLI SA ZMLUVNÉ STRANY NA NASLEDOVNOM:
Článok 1
Predmet zmluvy
1.1

Dodávateľ sa na základe tejto Zmluvy zaväzuje vykonať a dodať Objednávateľovi
podľa pokynov Objednávateľa dielo, spočívajúce v zriadení, vytvorení,
implementovaní a nakonfigurovaní webovej stránky – webového sídla Objednávateľa
pre operačný program „Efektívna verejná správa“ na doméne určenej
objednávateľom (ďalej len „Dielo“), ktorej vlastníkom je Objednávateľ. Bližšia
špecifikácia Diela je uvedená v Prílohe č. 1 Zmluvy.

1.2

Dodávateľ sa v nadväznosti na bod 1.1 tohto článku Zmluvy zaväzuje previesť
vlastnícke právo k Dielu na Objednávateľa a zaväzuje sa udeliť Objednávateľovi
výhradnú licenciu na používanie Diela v súlade s článkom 7 tejto zmluvy.

1.3

Dodávateľ sa zároveň touto Zmluvou zaväzuje

a)

zaškoliť osoby určené Objednávateľom na používanie a administráciu Diela (ďalej aj
„Školenie“)

b)

uhrádzať ročné poplatky za doménu do 31. 12. 2025

c)

zabezpečiť hosting stránky, vrátane diskového priestoru v rozsahu do 2GB

d)

zabezpečiť servisnú podporu do 31. 12. 2025, servisná podpora zahŕňa inštalácie
nových verzií redakčného systému, aktualizáciu bezpečnostných komponentov,
pravidelnú mesačnú zálohu obsahu a databázy

e)

zapracovať nové požiadavky nad rámec administrátorských práv do 10 dní od ich
zaslania Dodávateľovi v maximálnom rozsahu realizácie do 3 človekodní

f)

predložiť podrobný, aktualizovaný rozpočet do 10 dní od uzavretia zmluvy

g)

predložiť vlastný návrh na plnenie predmetu zmluvy do 10 dní od uzavretia zmluvy –
popis funkčností navrhovaného CMS systému

1.4

Dodávateľ sa zároveň touto Zmluvou zaväzuje k 31.12.2025
Objednávateľovi všetky prístupové údaje vrátane záväzku platiť hosting.

odovzdať

1.5

Objednávateľ sa na základe tejto Zmluvy zaväzuje poskytnúť Dodávateľovi súčinnosť
potrebnú pre vykonanie Diela, riadne a včas vykonané Dielo prevziať a zaplatiť za
riadne vykonané a dodané Dielo Dodávateľovi dohodnutú cenu v súlade s článkom 3
tejto zmluvy.
Článok 2
Lehota a miesto dodania Diela

2.1

Dodávateľ sa zaväzuje vykonať a dodať Dielo v zmysle bodu 1.1 až 1.3 Zmluvy
v lehote do štyridsiatich (40) dní odo dňa nadobudnutia účinnosti tejto zmluvy.

2

2.2

Objednávateľ sa zaväzuje bez zbytočného odkladu, najneskôr do troch (3)
pracovných dní odo dňa nadobudnutia účinnosti tejto zmluvy dodať kompletné
podklady potrebné pre zhotovenie diela.

2.3

Dodávateľ sa zaväzuje bez zbytočného odkladu, najneskôr do piatich (5) pracovných
dní odo dňa dodania kompletných podkladov zo strany Objednávateľa, predložiť
Objednávateľovi grafický návrh vizualizácie Webovej stránky (ďalej aj „Grafický
návrh“). Objednávateľ sa zaväzuje do piatich (5) pracovných dní návrh písomne
odsúhlasiť a/alebo vyzvať Dodávateľa na jeho doplnenie/prepracovanie v lehote,
ktorú určí písomne Objednávateľ. Všetky Dodávateľom predložené Grafické návrhy
musia byť v súlade so špecifikáciou Diela podľa Prílohy č. 1 Zmluvy. Objednávateľ aj
Dodávateľ sa zaväzujú vzájomne komunikovať (pripomienkovať, schvaľovať, byť
súčinný) a promptne reagovať na podnety druhej strany v dobe nie dlhšej ako jeden
(1) pracovný deň, a to písomnou formou.

2.4

Dodávateľ sa zaväzuje pri vykonávaní Diela postupovať tak, aby bola dodržaná
lehota dodania Diela podľa bodu 2.1 tohto článku Zmluvy. V prípade, ak v súvislosti s
vykonávaním Diela hrozí omeškanie s vykonaním a dodaním Diela, je Dodávateľ
povinný prijať nevyhnutné opatrenia, aby bola lehota dodania Diela dodržaná.
Dodávateľ je zároveň povinný písomne informovať Objednávateľa o akejkoľvek
udalosti majúcej vplyv na dodržanie lehoty na dodanie Diela a o opatreniach, ktoré za
účelom dodržania lehoty dodania Diela prijal.

2.5

Miestom dodania Diela je Ministerstvo vnútra SR, sekcia európskych programov,
Panenská 21, 812 82 Bratislava, ak sa Zmluvné strany písomne nedohodnú inak.

2.6

Dodávateľ nie je v omeškaní s vykonaním Diela, ak Dielo nemohol riadne a včas
vykonať z dôvodu neposkytnutia súčinnosti zo strany Objednávateľa. Ak sa na
vykonanie Diela vyžaduje súčinnosť Objednávateľa, je Dodávateľ povinný písomne
Objednávateľa vyzvať na poskytnutie súčinnosti a stanoviť na jej poskytnutie
primeranú lehotu, ktorá nesmie byť dlhšia ako jeden (1) pracovný deň odo dňa
doručenia výzvy Objednávateľovi, a to písomnou formou. Písomná výzva na
poskytnutie súčinnosti bude uskutočňovaná podľa článku 12 bodu 12.3 Zmluvy.
Článok 3
Cena za Dielo a platobné podmienky

3.1

Cena za Dielo je stanovená dohodou zmluvných strán v súlade so zákonom Národnej
rady Slovenskej republiky č. 18/1996 Z. z. o cenách v znení neskorších predpisov
a vyhlášky Ministerstva financií Slovenskej republiky č. 87/1996 Z. z., ktorou sa
vykonáva zákon Národnej rady Slovenskej republiky č. 18/1996 Z. z. o cenách.

3.2

V nadväznosti na Dodávateľom predloženú ponuku vo verejnom obstarávaní, sa
Zmluvné strany dohodli na cene za vykonanie Diela vo výške 7731,60 Eur (6443 +
1288,60 DPH ), ďalej aj „Cena diela“, ktorá pozostáva:

a) z ceny za vykonanie diela, vrátane zaškolenia v hodnote 3 425 Eur bez DPH,
b) z ceny ročných poplatkov za doménu a hosting do 31.12.2025 v hodnote 488 Eur
bez DPH,
c) z ceny ročných poplatkov za poskytnutie servisnej podpory do 31.12.2025 v hodnote
2 530 Eur bez DPH

3

3.3

Pre vylúčenie pochybností Zmluvné strany zhode konštatujú, že Cena diela zahŕňa aj
Školenie a všetky náklady, ktoré Dodávateľovi v súvislosti s plnením podľa tejto
Zmluvy vzniknú. Cena diela je cenou konečnou a nemennou.

3.4

Cena diela je splatná po protokolárnom odovzdaní Diela a po zaškolení osôb
určených Objednávateľom podľa článku 9 tejto Zmluvy na používanie a administráciu
Diela.

3.5

Súčasťou odovzdania diela budú zdrojové kódy s popisom v elektronickej forme na
CD/DVD, technická, prevádzková a užívateľská dokumentácia v slovenskom jazyku,
v písomnej forme v počte 2 kusov a v elektronickej forme na CD/DVD.

3.6

Podkladom pre uhradenie Ceny diela podľa bodu 3.2 a) je faktúra vystavená
Dodávateľom do 15 dní od odovzdania diela podľa bodu 3.4.

3.7

Faktúry za služby podľa bodu 3.2 b) a 3.2 c) bude Dodávateľ vyhotovovať v súlade
s ustanoveniami zákona o dani z pridanej hodnoty o opakovanom dodaní služieb
jeden krát ročne za obdobie od 01.01. do 31.12. príslušného kalendárneho roka a to
do 15 dní od začiatku obdobia, na ktoré sa platba vzťahuje. Dňom zdaniteľného
plnenia bude deň vyhotovenia faktúry. Prvá a posledná faktúra bude vyhotovená za
alikvotnú časť kalendárneho roka, počas ktorej bude služba poskytovaná, posledná
faktúra bude vyhotovená do 15 dní po ukončení dodávky služby podľa bodu 3.2 b)
a 3.2 c) a dňom zdaniteľného plnenia bude posledný deň obdobia, na ktoré sa platba
vzťahuje.

3.8

Faktúry vystavené Dodávateľom musia spĺňať náležitosti daňového dokladu podľa
zákona č. 222/2004 Z. z. o dani z pridanej hodnoty v znení neskorších predpisov.
Splatnosť faktúr je štrnásť (14) dní od ich doručenia Objednávateľovi. Dodávateľ je
povinný doručiť faktúry Objednávateľovi v 1 vyhotovení.

3.9

Platby podľa tejto Zmluvy bude Objednávateľ hradiť bezhotovostným prevodom na
účet Dodávateľa uvedený na záhlaví tejto Zmluvy (ďalej len „Účet“). Povinnosť
Objednávateľa plniť riadne a včas je splnená odpísaním fakturovanej čiastky z účtu
Objednávateľa. Ak lehota splatnosti faktúry pripadne na deň pracovného pokoja alebo
deň pracovného voľna, táto platba je splatná v najbližší nasledujúci pracovný deň.
Článok 4
Práva, povinnosti a súčinnosť Zmluvných strán

4.1

Dodávateľ je povinný postupovať pri vykonávaní Diela tak, aby Dielo vykonal riadne a
včas, v súlade s pokynmi a požiadavkami Objednávateľa.

4.2

Dodávateľ Dielo vykoná na vlastné náklady a nebezpečenstvo.

4.3

Dodávateľ sa zaväzuje vykonať Dielo v súlade so všeobecne záväznými právnymi
predpismi a technickými normami platnými v Slovenskej republike a v súlade
s výnosmi a štandardmi pre informačné systémy verejnej správy. Dodávateľ je
povinný strpieť výkon kontroly/auditu/overovania oprávnenými osobami súvisiaci
s poskytovanými službami a poskytnúť im všetku potrebnú súčinnosť, a to kedykoľvek
počas platnosti a účinnosti tejto zmluvy, ako aj do termínov stanovených pre
Objednávateľa v zmluvnom vzťahu s riadiacim orgánom pre Operačný program
Efektívna verejná správa, v rámci ktorých si objednávateľ nárokuje prefinancovanie
výdavkov uhradených Dodávateľovi, ktoré vznikli s plnením tejto zmluvy. Oprávnené

4

osoby na výkon kontroly/auditu/overovania na mieste v súvislosti s predmetom tejto
zmluvy sú najmä:
a)
b)
c)
d)
e)
f)

zástupcovia riadiaceho orgánu pre Operačný program Efektívna verejná správa,
zástupcovia Najvyššieho kontrolného úradu SR;
zástupcovia Certifikačného orgánu;
zástupcovia orgánu auditu, jeho spolupracujúce orgány a nimi poverené osoby;
splnomocnení zástupcovia Európskej komisie a Európskeho dvora audítorov;
osoby prizvané alebo poverené orgánmi uvedenými v písm. a) až e) v súlade
s príslušnými právnymi predpismi SR a EÚ.

4.4

Objednávateľ sa zaväzuje na základe písomnej výzvy Dodávateľa, poskytnúť
Dodávateľovi súčinnosť nevyhnutnú na vykonanie a dodanie Diela. Lehota na
poskytnutie súčinnosti nesmie byť kratšia ako jeden (1) pracovný deň odo dňa
doručenia písomnej výzvy Objednávateľovi.

4.5

Objednávateľ je oprávnený kontrolovať vykonávanie Diela. Ak Objednávateľ zistí, že
Dodávateľ vykonáva Dielo v rozpore s ustanoveniami tejto Zmluvy a/alebo pokynmi
Objednávateľa, je Objednávateľ oprávnený požadovať, aby Dodávateľ odstránil vady
vzniknuté vadným vykonávaním Diela a Dielo vykonával riadnym spôsobom. Ak tak
Dodávateľ neurobí ani v Objednávateľom poskytnutej primeranej lehote,
Objednávateľ je oprávnený odstúpiť od tejto Zmluvy.

4.6

Zmluvné strany sa dohodli, že pri plnení predmetu tejto Zmluvy ich vo veciach
technických budú zastupovať a všetky písomnosti v rámci realizácie plnenia tejto
Zmluvy podpisovať :



za Dodávateľa:
Mgr. Radovan Rybovič, telefónne číslo: 048 645 2404, E-mail: rybovic@zelpo.sk



za Objednávateľa:
Ivana Nittmannová, telefónne číslo: 02/509 45 043, E-mail: ivana.nittmannova@minv.sk
Sabina Slimáková, telefónne číslo: 02/509 45 012, E-mail: sabina.slimakova@minv.sk

4.7

Zmluvné strany sa zaväzujú, že každú zmenu telefónneho spojenia alebo
kontaktných osôb, vrátane zmien ďalších identifikačných údajov, písomne oznámia
druhej zmluvnej strane tak, aby bola zabezpečená plynulá komunikácia pri
vykonávaní činností podľa tejto Zmluvy.
Článok 5
Prevzatie a odovzdanie Diela

5.1

Objednávateľ nie je povinný prevziať Dielo, ktoré vykazuje vady, ktoré samé o sebe
alebo v spojení s inými bránia plynulému a bezpečnému užívaniu Diela.

5.2

Zmluvné strany sa dohodli, že o odovzdaní a prevzatí Diela spíšu preberací protokol
(ďalej aj „Protokol“). Protokol bude obsahovať najmä zhodnotenie vykonania Diela
Dodávateľom, súpis prípadných vád a nedorobkov Diela, dohodu o lehotách na
odstránenie prípadných vád Diela.

5.3

Dodávateľ je povinný odovzdať Objednávateľovi príslušnú dokumentáciu vzťahujúcu
sa k Dielu, najmä: návod na obsluhu Diela, popis správy Diela a implementácie
modulov / aplikácií / súborov na Webovú stránku, resp. iné dokumenty nevyhnutné na
riadne užívanie, administráciu a správu Diela.
5

Článok 6
Zodpovednosť za vady
6.1

Dodávateľ zodpovedá Objednávateľovi za to, že Dielo bude vykonané podľa tejto
Zmluvy a že po stanovenú záručnú dobu bude mať vlastnosti dojednané v Zmluve.

6.2

Dodávateľ poskytuje Objednávateľovi záruku za kvalitu a funkčnosť Diela.

6.3

Dodávateľ zodpovedá za vady a nedostatky, ktoré sa na Diele vyskytnú počas trvania
záručnej doby a zaväzuje sa tieto vady, nedostatky a chyby bezplatne odstrániť.

6.4

Dielo má vady, ak jeho vykonanie nezodpovedá výsledku určenému v Zmluve, vo
všeobecne záväzných právnych predpisoch platných na území SR ako aj v prípade,
ak nezodpovedá technickým normám vrátane technických noriem odporúčacieho
charakteru a pokynom Objednávateľa. Za vady sa na účely Zmluvy považujú aj
chybové stavy, ktoré nie sú v súlade s fungovaním Softvéru a/alebo Diela.

6.5

Dĺžka záručnej doby je 24 mesiacov. Záručná doba plynie odo dňa riadneho
odovzdania Diela bez akýchkoľvek vád Objednávateľovi.

6.6

Dodávateľ je povinný vady Diela, ktoré sa vyskytnú na Diele počas záručnej doby,
odstrániť do 24 hodín od oznámenia vád Objednávateľom. Objednávateľ oznámi
Dodávateľovi vady telefonicky alebo elektronicky na e-mailovú adresu Dodávateľa
alebo písomne na adresu sídla Dodávateľa.

6.7

Ak Dodávateľ neodstráni vady v lehote na ich odstránenie, alebo je zrejmé, že vady
v stanovenej lehote odstránené nebudú, je Objednávateľ oprávnený tieto vady
odstrániť na náklady Dodávateľa sám alebo je oprávnený nechať ich odstrániť na
náklady Dodávateľa treťou osobou.

6.8

Dodávateľ sa zaväzuje, na požiadanie Objednávateľa, poskytnúť mu pozáručný
servis, a to za podmienok dohodnutých Zmluvnými stranami po uplynutí záručnej
doby v zmysle tejto Zmluvy.
Článok 7
Licenčné podmienky

7.1

Dodávateľ na základe tejto Zmluvy udeľuje Objednávateľovi súhlas na použitie Diela
vrátane dokumentácie k dielu (licenciu). Dodávateľ udeľuje Objednávateľovi
bezodplatnú, výhradnú, licenciu, vecne a časovo neobmedzenú počas celej doby
trvania majetkových práv k Dielu, a to za podmienok, v rozsahu a spôsobom
uvedeným v nasledujúcich odsekoch tohto článku Zmluvy a vyplývajúcu zo zákona č.
185/2015 Z. z. Autorský zákon v znení neskorších predpisov (ďalej aj „Autorský
zákon“).

7.2

Zmluvné strany sa výslovne dohodli, že Dodávateľ udeľuje Objednávateľovi Licenciu
na základe tejto Zmluvy bezodplatne, a Dodávateľ nemá na základe tejto Zmluvy
a poskytnutej Licencie iný nárok, ako nárok na uhradenie Ceny diela podľa bodu 3.2
tejto Zmluvy.

7.3

Na základe tejto Licencie je Objednávateľ oprávnený najmä:

(a)

na použitie Diela v neobmedzenom rozsahu;

(b)

Dielo spracovať, doplniť, deliť, modifikovať (update, upgrade, nová verzia Softvéru),
prekladať a adaptovať Dielo, vrátane tvorivých a netvorivých zásahov do zdrojového
6

kódu, tvorivých a netvorivých zásahov do grafického stvárnenia, zasahovať do
súborov príkazov a inštrukcii, ktoré tvoria Dielo, tieto obmieňať, modifikovať,
uskutočňovať spätnú analýzu;
(c)

na všetky ďalšie spôsoby použitia Diela známe v čase uzatvorenia tejto zmluvy.

7.4

Objednávateľ je oprávnený v rámci jemu udelenej Licencie podľa tejto Zmluvy udeliť
tretím osobám sublicenciu v rozsahu jemu udelenej licencie.

7.5

Za dodržanie autorských práv a práv vyplývajúcich z duševného vlastníctva
materiálov (textov, obrázkov, počítačových programov, animácií, prezentácií a iných
zdrojov, ktoré je možné považovať za dielo podľa Autorského zákona) zverejnených
na Diele, vytvoreného na základe tejto Zmluvy, zodpovedá Objednávateľ, s výnimkou
materiálov dodaných Dodávateľom.

7.6

Dodávateľ sa zaväzuje, že strpí výkon majetkových práv Objednávateľa k Dielu počas
platnosti a účinnosti Licencie v neobmedzenom rozsahu, nebude si tieto práva
uplatňovať a nebude vykonávať žiadne kroky, ktoré by boli v rozpore s účelom tejto
Zmluvy. Dodávateľ sa ďalej zaväzuje, že neposkytne Licenciu, ani neprenechá výkon
práv, ktoré vyplývajú z poskytnutej Licencie tretej osobe. Objednávateľovi spoločne
s vytvorením Diela Dodávateľ odovzdá všetky doklady a informácie, ktoré sa týkajú
Diela a sú potrebné na výkon práv a povinností vyplývajúcich z Licencie podľa tejto
Zmluvy.

7.7

Ak Dodávateľ pri vytváraní Diela, prípadne jeho časti, ktorá bude predstavovať dielo
podľa Autorského zákona, poveril tretiu osobu, je Dodávateľ povinný zabezpečiť, aby
mu táto osoba udelila licenciu na jeho použitie v rozsahu rovnakom, ako je uvedené
v tomto článku Zmluvy a to tak, aby Dodávateľ bol oprávnený licenciu postúpiť na
Objednávateľa v súlade s touto Zmluvou v rozsahu uvedenom v tomto článku Zmluvy.
Zároveň je Dodávateľ povinný odovzdať Objednávateľovi pri odovzdaní Diela
písomné vyhlásenie tretej osoby potvrdzujúce splnenie Dodávateľovej povinnosti
podľa tohto bodu Zmluvy a súhlas s postúpením licencie.

7.8

V prípade, že si akákoľvek tretia osoba, vrátane zamestnancov Dodávateľa a/alebo
dodávateľov Dodávateľa, uplatní akýkoľvek nárok proti Objednávateľovi z titulu
porušenia autorských práv a/alebo práv priemyselného a/alebo iného duševného
vlastníctva tejto tretej osoby alebo akékoľvek iné nároky v akejkoľvek súvislosti s
touto Zmluvou, Dodávateľ sa zaväzuje:

(a)

bezodkladne obstarať na svoje vlastné náklady a výdavky od takejto tretej osoby
súhlas na používanie Diela alebo jeho časti v rozsahu uvedenom v tejto Zmluve;

(b)

poskytnúť Objednávateľovi akúkoľvek a všetku účinnú pomoc a uhradiť akékoľvek a
všetky náklady a výdavky, ktoré vznikli/vzniknú Objednávateľovi v súvislosti s
uplatnením vyššie uvedeného nároku tretej osoby; a

(c)

nahradiť Objednávateľovi škodu, ktorá vznikne Objednávateľovi v dôsledku
uplatnenia vyššie uvedeného nároku tretej osoby, a to v plnej výške a bez
akéhokoľvek obmedzenia.

7

Článok 8
Zmluvné pokuty
8.1

Zmluvné strany sa dohodli, že ak sa Dodávateľ dostane do omeškania s dodaním
Diela v lehote podľa bodu 2.1 Zmluvy, je Objednávateľ oprávnený uplatniť si voči
Dodávateľovi zmluvnú pokutu vo výške 0,05 % denne z Ceny diela podľa bodu 3.2 a)
Zmluvy za každý aj začatý deň omeškania. Zaplatením zmluvnej pokuty nie je
dotknutý nárok Objednávateľa na náhradu škody.

8.2

Zmluvné strany sa dohodli, že ak Dodávateľ vady Diela v zmluve stanovenej alebo
Zmluvnými stranami dohodnutej lehote riadne a včas neodstráni, má Objednávateľ
nárok na zaplatenie zmluvnej pokuty vo výške 0,05 % denne z Ceny diela podľa bodu
3.2 a) Zmluvy za každý aj začatý deň omeškania. Zaplatením zmluvnej pokuty nie je
dotknutý nárok Objednávateľa na náhradu škody.

8.3

V prípade, že sa Objednávateľ dostane do omeškania s úhradou ceny podľa článku 3
tejto Zmluvy, je Dodávateľ oprávnený uplatniť si voči Objednávateľovi úroky
z omeškania v zákonom stanovenej výške.

8.4

Podkladom pre uhradenie zmluvnej pokuty je jej vyúčtovanie. Ak Dodávateľ neuplatní
námietky voči správnosti vyúčtovania zmluvnej pokuty u Objednávateľa v lehote
splatnosti platí, že zmluvná pokuta je vyúčtovaná a vymáhaná oprávnene a v
správnej výške. Zmluvná pokuta je splatná do tridsať (30) dní od doručenia výzvy na
jej zaplatenie Dodávateľovi.

Článok 9
Školenie
9.1

Dodávateľ sa zaväzuje na svoje náklady vykonať Školenie Objednávateľom určených
osôb na používanie Diela a/alebo jeho častí, a to najmä za účelom administrácie
a používania Diela a práce a úpravy Softvéru, v rozsahu udelenej Licencie.

9.2

Dĺžka trvania Školenia je maximálne 7 hodín.

9.3

Dodávateľ sa zaväzuje vytvoriť pre osoby určené Objednávateľom užívateľské
prístupy a práva tak, aby tieto osoby mohli neobmedzene nakladať s Dielom
v rozsahu udelenej Licencie.

9.4

Školenie sa uskutoční v sídle Objednávateľa. Objednávateľ sa zaväzuje poskytnúť
Dodávateľovi za účelom efektívneho a odborného výkonu a zorganizovania Školenia
vhodné priestory.

9.5

Ak sa Zmluvné strany písomne nedohodnú inak, technické prostriedky potrebné na
uskutočnenie Školenia je povinný zabezpečiť Objednávateľ.

9.6

Dodávateľ je povinný poskytnúť osobám, ktoré sa Školenia zúčastnia, v písomnej
a elektronickej forme manuál slúžiaci na prácu, administráciu a správu Diela.

9.7

O vykonaní Školenia spíšu Zmluvné strany protokol, podpísaný zástupcami
Zmluvných strán; prílohou protokolu bude prezenčná listina osôb, ktoré Školenie
absolvovali.

8

Článok 10
Trvanie a ukončenie Zmluvy
10.1 Zmluva sa uzatvára na dobu určitú do 31.12.2025.
10.2 Zmluvu možno ukončiť pred uplynutím doby, na ktorú je uzavretá, aj vzájomnou
písomnou dohodou Zmluvných strán.
10.3 Objednávateľ je oprávnený odstúpiť od Zmluvy ak:
(a)

Dodávateľ nedodá Dielo v lehote podľa bodu 2.1 Zmluvy;

(b)

Dodávateľ nevykoná Dielo v súlade s ustanoveniami tejto Zmluvy;

(c)

Dodávateľ neodstráni vady Diela a/alebo jeho časti v stanovenej lehote;

(d)

ak tak ustanovuje táto Zmluva.
Dodávateľ je oprávnený odstúpiť od Zmluvy, ak je Objednávateľ v omeškaní
s úhradou faktúry o viac ako šesťdesiat (60) dní po lehote jej splatnosti.
Článok 11
Ochrana dôverných informácií

11.1 Dodávateľ sa zaväzuje neposkytovať informácie získané od Objednávateľa pri
vykonávaní Diela tretím osobám a/alebo ich využívať pre svoj prospech, bez
predchádzajúceho písomného súhlasu Objednávateľa. Táto povinnosť trvá aj po
skončení platnosti tejto Zmluvy.
11.2 Dodávateľ vyhlasuje, že všetky informácie, ktoré počas plnenia tejto Zmluvy získa,
a ktoré nie sú verejne dostupné, budú použité výhradne pre potreby plnenia tejto
Zmluvy a považujú sa za dôverné v zmysle § 17 Obchodného zákonníka. Dodávateľ
je povinný dodržiavať pred treťou stranou povinnosť mlčanlivosti o všetkých
skutočnostiach a informáciách, o ktorých sa v súvislosti s plnením tejto Zmluvy
dozvedel. Povinnosť mlčanlivosti trvá aj po skončení platnosti tejto Zmluvy.
Článok 12
Záverečné ustanovenia
12.1 Táto Zmluva sa riadi slovenským právnym poriadkom a na rozhodovanie sporov
vzniknutých zo Zmluvy sú vecne a miestne príslušné všeobecné súdy Slovenskej
republiky.
12.2 Práva a povinnosti Zmluvných strán bližšie neupravené v Zmluve sa riadia
príslušnými ustanoveniami zákona č. 185/2015 Z. z. Autorského zákona, zákona č.
513/1991 Zb. Obchodného zákonníka a ostatných všeobecne záväzných právnych
predpisov platných na území SR. Na záväzkový vzťah vyplývajúci z tejto Zmluvy sa
nepoužijú všeobecné obchodné podmienky Dodávateľa.
12.3 Písomné predloženie podkladov, písomné odsúhlasenie Grafického návrhu Diela,
písomná výzva na doplnenie/prepracovanie Grafického návrhu Diela, písomná výzva
na poskytnutie súčinnosti bude uskutočňovaná prostriedkami elektronickej
komunikácie – emailom na emailové adresy: ivana.nittmannova@minv.sk,
sabina.slimakova@minv.sk zo strany Objednávateľa, rybovic@zelpo.sk zo strany
Dodávateľa alebo prostredníctvom pošty. Za deň doručenia emailu sa považuje deň
prijatia notifikačného emailu o doručení emailu.
9

12.4 Túto Zmluvu je možné meniť iba prostredníctvom písomných a očíslovaných
dodatkov podpísaných oboma Zmluvnými stranami.
12.5 Zmluvné strany berú na vedomie a súhlasia, že táto Zmluva vrátane všetkých jej
súčastí a príloh bude zverejnená v Centrálnom registri zmlúv vedenom Úradom vlády
Slovenskej republiky. Zverejnenie zmluvy v Centrálnom registri zmlúv sa nepovažuje
za porušenie ani za ohrozenie obchodného tajomstva.
12.6 Zmluva nadobúda platnosť dňom jej podpísania Zmluvnými stranami a účinnosť
dňom nasledujúcim po dni jej zverejnenia v Centrálnom registri zmlúv.
12.7 Zmluva je vyhotovená v piatich (5) rovnopisoch s platnosťou originálu, štyri (4)
rovnopisy sú určené pre Objednávateľa a jeden (1) rovnopis pre Dodávateľa.
12.8 Pokiaľ by niektoré ustanovenia Zmluvy boli neplatnými od počiatku alebo by sa počas
trvania Zmluvy neplatnými stali, nemá to za následok neplatnosť celej Zmluvy.
V takomto prípade sa namiesto neplatných ustanovení použijú ustanovenia
príslušných všeobecne záväzných právnych predpisov platných na území SR, ktoré
sú im obsahom alebo účelom najbližšie.
12.9 Zmluvné strany vyhlasujú, že Zmluvu uzavreli slobodne, vážne a bez omylu,
nepodpísali zmluvu v tiesni, ani za nápadne nevýhodných podmienok, Zmluvu si
dôsledne prečítali, jej obsahu a právnym účinkom z nej vyplývajúcich porozumeli,
podpisujúce osoby sú oprávnené k podpisu Zmluvy a na znak súhlasu ju podpísali.
12.10 Neoddeliteľnou súčasťou tejto Zmluvy je:
Príloha č. 1 - Špecifikácia Diela

V Bratislave dňa _______ 2017

V ____________ dňa _______ 2017

Objednávateľ:

Dodávateľ:

________________________
Ministerstvo vnútra Slovenskej republiky
Ing. Jozef Čapuška
generálny riaditeľ sekcie informatiky

________________________
ŽP Informatika s.r.o.
Ing. Miroslav Šteňo
konateľ

________________________
ŽP Informatika s.r.o.
Ing. Miroslav Kubove
konateľ

10

Príloha č. 1 – Špecifikácia diela

Podrobný opis predmetu zákazky:
Webové sídlo Operačného programu Efektívna verejná správa (ďalej len „webové sídlo“)
bude približovať návštevníkom jednoduchou, graficky atraktívnou a prehľadnou formou
základnú charakteristiku programu, aktuálny stav a progres implementovaných projektov
vrátane povinne zverejňovaných odborných súčastí programu (dokumentácia a pod.).
Koncepcia webového sídla bude v súlade so súčasnými modernými trendmi, aby oslovila
všetky vekové kategórie.
Webové sídlo bude zabezpečovať publicitu operačného programu Efektívna verejná
správa, slúžiť bude tiež na zvýšenie povedomia širokej verejnosti o prospešnosti fondov
EÚ, na motivovanie potenciálnych prijímateľov k podávaniu žiadostí o NFP, na
spoluprácu s prijímateľmi pri úspešnej realizácii projektov spolufinancovaných zo zdrojov
EŠIF. Súčasťou webového sídla bude direct mailing a tiež anglická mutácia webovej
stránky. Webové sídlo musí spĺňať náležitosti uvedené v Manuáli pre informovanie a
komunikáciu pre OP EVS http://www.minv.sk/?manualy-a-loga&subor=220919.
Dodávateľ vypracuje návrh dizajnu sídla. Základnou farebnou identitou budú pre všetky
sekcie a podsekcie farby modrá, šedá, žltá a biela, pričom pre dizajn stránky je
záväzným východiskovým podkladom dizajn manuál operačného programu Efektívna
verejná správa http://www.minv.sk/?manualy-a-loga&subor=223782. Jednotlivé prvky
webového sídla budú vychádzať z aktuálneho návrhu dizajn manuálu elektronických
služieb, ktorý bude dostupný prostredníctvom webového sídla www.informatizacia.sk. Po
odsúhlasení grafického návrhu objednávateľom, dodávateľ začne s programovaním,
finalizáciou dizajnu a tvorbou CMS.
Pri tvorbe sídla bude použitý redakčný systém, ktorý bude jednoduchý na administráciu a
správu stránky. Počas realizácie projektu bude zabezpečená správa stránky ako aj daná
záruka v zmysle udržateľnosti projektu a to do roku 2025. Pri správe domény bude
zabezpečené dostatočné internetové úložisko. Obsahom stránky bude zabudované
počítadlo návštev (Google Analytics alebo ekvivalent).
Webové sídlo bude možné spravovať prostredníctvom systému na správu obsahu
(CMS), do ktorého budú mať prístup administrátori a redaktori. Redakčný systém CMS
umožní administrátorom a redaktorom editáciu obsahu, pridávanie nového obsahu a
mazanie obsahu sekcií a podsekcií.
Webové sídlo musí byť optimalizované pre vyhľadávače (SEO), pre zobrazenie pre čo
najširšie použitie internetových prehliadačov (minimálne Internet Explorer, Mozilla
Firefox, Opera, Google Chrome, Safari) a mať responzívny dizajn pre zobrazenia v
smartfónoch a tabletoch.
Webové sídlo musí byť zhotovené vo verzii BlindFriendly a spĺňať štandardy pre
prístupnosť webu dané Výnosom Ministerstva financií Slovenskej republiky o
štandardoch pre informačné systémy verejnej správy [č. 55/2014 Z. z. v znení
neskorších predpisov] a iné metodické pokyny a iné zákony SR viažuce sa na webové
stránky verejnej správy. Podrobné informácie sú dostupné na stránke
www.informatizacia.sk. V rámci akceptačného konania sa musí vykonať odpočet
naplnenia jednotlivých relevantných štandardov.
11

Technická špecifikácia webovej stránky:
Funkcionalita webovej stránky
• Štatistiky používania a návštevnosti (napr. Google Analytics), možnosť zobrazenia
štatistiky prístupov, stiahnutých súborov a dokumentov
• fulltextové vyhľadávanie na stránkach, riadené publikovanie, newsletter
• užívateľsky príjemné prostredie s intuitívnym ovládaním a navigáciou v rámci
administrácie
• Správa revízii stránky, nahrávanie dokumentov automatické zobrazovanie informácií o
dátume a čase zverejnenia a poslednej aktualizácie každej stránky, automatické
zobrazovanie informácií o formáte a veľkosti zverejňovaného dokumentu
• Možnosť jednoduchého vypĺňania textových alternatív k obrázkom
• vytváranie nových a editácia existujúcich sekcií a podsekcií, ich názvov a ich
textových a obrazových obsahov (názov, dokumentov, súborov, vypnutie viditeľnosti,
atď.)
• Možnosť umiestnenia animácii a bannerov
• Zoznam projektov, možnosť jeho správy, kalendár akcií, spracovanie článkov a ich
kategorizácia
• Priame, živé web prenosy odborných konferencií a seminárov (možnosť archivácie) –
funkcia embedovania videí na web
• Fotogaléria, videogaléria
• Elektronický dotazník, možnosť online kampane (pretesting a vyhodnotenie kampane
po jej ukončení)
• prístup možný len na základe prihlásenia sa do administračnej časti (prístup
administrátorov stránky)
• Registrácia používateľov a správa skupín používateľov s diferencovaným prístupom k
dátam (napr. skupina administrátorov, registrovaných užívateľov )
• možnosť zaznamenať registračné údaje užívateľa, IP adresu, prístup k logom
• Redakčný systém s možnosťou ďalšieho rozširovania (dopĺňania modulov), ktorý
funguje na trhu minimálne 3 roky a používa ho minimálne 1000 zákazníkov
• Prelinkovanie na iné webstránky, sociálne siete
• Elektronická knižnica dokumentov s možnosťou vyhľadávania a filtrovania podľa
rôznych kritérií a kľúčových slov – klasický upload dokumentov (ako napr. word,
pdf.)..
Dizajn webovej stránky:
• Prehľadný, variabilný, ergonomický dizajn v používateľsky zaužívaných štandardoch
• Použitie fontov podporovaných vo väčšine prehliadačov a rôznych platformách v
zmysle dizajn manuál operačného programu Efektívna verejná správa
http://www.minv.sk/?manualy-a-loga&subor=223782 a v zmysle Výnosu o
štandardoch č. 55/2014 Z. z. v znení neskorších predpisov.
• Možnosť vzhľadu prispôsobiteľného rozmerom obrazovky (responsible design) ako
PC, notebook, tablet, mobil
• Možnosť rozšírenia doplnkových informácií do päty stránky a postranných blokov
• Výber, spracovanie, úprava a implementácia profesionálneho responzívneho
grafického dizajnu, vrátane blind friendly optimalizácie a optimalizácie pre mobilné
zariadenia

12

Realizácia webovej stránky:
• Základná inštalácia, nastavenie poslednej verzie nového redakčného systému v
najnovšej verzii
• Aplikácia bezpečnostných nastavení na webový hosting (online prístup cez meno a
heslo)
• Nastavenie globálnej konfigurácie redakčného systému
• Spracovanie návrhu grafického dizajnu a jeho dopracovanie do finálnej podoby po
opakovaných konzultáciách a pripomienkach objednávateľa
• Implementácia schváleného grafického dizajnu do redakčného systému a jeho
doladenie s technologickou časťou
• Inštalácia a nastavenie 5 stupňovej firewall ochrany na webovej stránke na ochranu
pred útokmi, rozpoznávanie robotov a ich blokovanie
Štruktúra sekcií a podsekcií:
• Čo je OP EVS?
o Príbeh OP EVS
o FAQ
o Monitorovanie a hodnotenie
o Späť na hlavnú stránku
• Výzvy
o Zoznam výziev
o Ako sa zúčastniť výzvy
o Archív výziev
o Späť na hlavnú stránku
• Dokumenty
o Programové dokumenty
o Projektové dokumenty
o Usmernenia riadiaceho orgánu
o Komunikačná stratégia
o Logá a manuály
o Ostatné
o Späť na hlavnú stránku
• Verejné služby/Fungovanie štátu/Súdny
štátu/Korupcia a transparentnosť
• Knižnica
o Späť na hlavnú stránku

systém/Ľudské

zdroje/Hospodárenie

• Diskusné fórum/ Poradňa
o Späť na hlavnú stránku
• Médiá
o Tlačové konferencie
o Infografiky
o OP EVS v médiách
o Tlačové oddelenie
o Späť na hlavnú stránku
• Kontakty
o Späť na hlavnú stránku
13

• English version
o

Späť na hlavnú stránku

Objednávateľ:

Dodávateľ:

________________________
Ministerstvo vnútra Slovenskej republiky
Ing. Jozef Čapuška
generálny riaditeľ sekcie informatiky

________________________
ŽP Informatika s.r.o.
Ing. Miroslav Šteňo
konateľ

________________________
ŽP Informatika s.r.o.
Ing. Miroslav Kubove
konateľ

14

