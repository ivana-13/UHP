SNM -HuM-ZoS-2017/335
Zmluva o spolupráci č. 2017/1
uzatvorená v zmysle ust. § 51 zákona č. 40/1964 Zb. Občianskeho zákonníka
v znení neskorších predpisov a zák. č. 185/2015 Z.z. v platnom znení
Zmluvné strany
1. SLOVENSKÉ NÁRODNÉ MÚZEUM - Hudobné múzeum
Oprávnené konať na základe Rozhodnutia MK SR č. MK 1062/2002-1 zo dňa 1.7.2002 v znení Rozhodnutia
MK SR o zmene zriaďovacej listiny SNM č. MK 1792/2002-1 zo dňa 23.12.2002, Rozhodnutia MK SR č.
MK-299/2004-1 zo dňa 25.3.2004 a v znení Rozhodnutia MK SR o zmene zriaďovacej listiny SNM č. MK
– 3177/2006/110/10859, Rozhodnutia MK SR č. MK 1113/2011-10/3940 z 29. 04. 2011 a Rozhodnutia MK
SR č. MK-2045/2014-110/1094 o zmene a doplnení zriaďovacej listiny SNM z 23.6.2014 a Rozhodnutia
MK SR č. MK-2766/2015-110/13882 zo dňa 9. októbra 2015.
Sídlo:
Vajanského nábr. 2, P.O.BOX 13 , 810 06 Bratislava
Štatutárny orgán:
Mgr. Branislav Panis, generálny riaditeľ SNM
Zamestnanec oprávnený
rokovať vo veciach
zmluvných:
PhDr. Edita Bugalová,PhD., riaditeľka SNM-HuM
Zamestnanec oprávnený
konať vo veciach
realizácie zmluvy:
Ing. Michal Žák, správca - Kaštieľ Dolná Krupá
Bank. spojenie:
Štátna pokladnica, Radlinského 32, Bratislava č. ú. 7000243821/8180
IČO: 00 164 721
DIČ:
2020603068
IČ DPH
SK2020603068
Kontakty:
033/5577271; musica@snm.sk
(ďalej len „SNM-HuM“)
2. STUDIO 727, s.r.o
Sídlo:
Bystrická 32, 902 01 Pezinok
Štatutárny orgán: Ing. Ladislav Dedík, konateľ
IČO:
35805684
IČ DPH:
SK 2020205099
DIČ:
2020205099
Bankové spojenie: Tatra banka, a.s., č.ú. 262 973 0480/1100
Poštová adresa a prevádzka : Elektrárenská 1, 831 04 Bratislava
Kontakt:
tel: 02/49107111; fax: 02/49107120
Spoločnosť je zaregistrovaná v OR Okresného súdu Bratislava I, oddiel Sro, vložka číslo 23435/B
(ďalej len „STUDIO 727“)

Preambula
Cieľom tejto Zmluvy o spolupráci je dokumentačné uchovanie a sprístupnenie architektonickej kultúrnej
pamiatky – Kaštieľ Dolná Krupá vrátane areálu a to celkovo, alebo čiastočne – ako kultúrneho a historického
dedičstva, formou digitalizácie a jej ďalšieho využitia na bádateľské propagačné a komerčné účely pre
potreby oboch zmluvných strán.
Čl. I
Predmet zmluvy
Predmetom tejto zmluvy je vymedzenie práv a povinností zmluvných strán o vzájomnej spolupráci pri
zdigitalizovaní architektonickej kultúrnej pamiatky – Areál Kaštieľa Dolná Krupá a využívania výsledkov
digitalizácie zmluvnými stranami.

Čl. II
Práva a povinnosti zmluvných strán
1.SNM HuM sa zaväzuje:
a/ ako správca majetku štátu – Kaštieľ Dolná Krupá, nachádzajúceho sa na LV č 107, a LV č. 1761, súp. č.
572 k. ú. Dolná Krupá, poskytnúť pre STUDIO 727 priestory kaštieľa za účelom vykonávania digitalizácie
všetkých priestorov kaštieľa,
b/ poskytnúť súčinnosť STUDIU 727 počas priebehu digitalizácie, a to v súlade s personálnymi,
prevádzkovými a technickými možnosťami múzea.
2. STUDIO 727 sa zaväzuje:
a/ realizovať čiastočnú, alebo celkovú digitalizáciu architektonickej kultúrnej pamiatky - Areál Kaštieľa
Dolná Krupá v súlade s Čl. I tejto zmluvy,
b/ potrebné presuny interiérového vybavenia pod dozorom odborného zamestnanca SNM-HuM riešiť
vlastnými pracovníkmi,
c/ zodpovedať za riadne zaobchádzanie s majetkom SNM-HuM a škody spôsobené na majetku SNM-HuM je
povinný uhradiť v plnom rozsahu,
d/ dodržiavať všetky bezpečnostné, protipožiarne ustanovenia a organizačné a technicko-prevádzkové normy
SNM-HuM,
e/ predložiť zoznam zamestnancov a spolupracujúcich osôb vykonávajúcich digitalizáciu, ktorí budú
vstupovať do areálu a kaštieľa Dolná Krupá v mene STUDIA 727,
f/ za umožnenie digitalizovania uhradiť na účet SNM-HuM čiastku 17,- €/deň v zmysle cenového výmeru
č. 38/2013 o stanovení ceny za fotografovanie a videonahrávanie v kaštieli Dolná Krupá na základe faktúry
vyhotovenej SNM-HuM; podľa počtu dní, t.j. za 5 dní Studio 727 uhradí sumu 85 € + 0 % DPH (slovom
osemdesiatpäť eur). Úhradou sa rozumie deň pripísania sumy na účet SNM-HuM. Pri omeškaní úhrady
vzniká povinnosť platiť úrok z omeškania vo výške 0,05 % za každý začatý deň.
g/ odovzdať digitálny obsah využiteľný na propagačné účely SNM-HuM bezodplatne na elektronickom
nosiči po ukončení spracovania zdigitalizovaného obsahu, o čom bezodkladne informuje SNM-HuM.
Čl. III
Doba trvania zmluvy
Digitalizácia sa bude vykonávať v dňoch od 20. do 24. februára 2017 v čase od 8:00 do 16:00 hod.
Čl. IV.
Osobitné ustanovenia
1. Autor digitalizácie - Studio 727 ako poskytovateľ licencie zodpovedá SNM-HuM ako nadobúdateľovi za
porušenie cudzích autorských práv a za spôsobenú škodu.
2. Autor digitalizácie - Studio 727 je oprávnený udeliť súhlas tretej osobe na použitie diela a jeho súčastí
v neobmedzenom rozsahu a forme a to na komerčné a nekomerčné účely.
3. Studio 727 ako poskytovateľ poskytuje SNM-HuM ako nadobúdateľovi výhradnú licenciu na nekomerčné
verejné vystavenie diela špecifikovaného v čl. 1. tejto Zmluvy a je oprávnený použiť poskytnuté dielo za
účelom prípadnej budúcej integrácie s alternatívnymi bádateľskými portálmi.
4. Poskytovateľ Studio 727 poskytuje dohodnutú výhradnú licenciu na neobmedzenú dobu a bez
teritoriálneho obmedzenia.
5. Nadobúdateľ licencie je oprávnený udeliť súhlas tretej osobe na použitie diela a jeho súčastí v rozsahu
udelenej licencie len s vopred udeleným súhlasom poskytovateľa.
6. Zánikom právnickej osoby – poskytovateľa prechádzajú práva a povinnosti z licenčnej zmluvy na
právneho nástupcu.
Čl. V
Záverečné ustanovenia
1. Zmluva je vyhotovená v 4 exemplároch, z ktorých SNM-HuM obdrží tri vyhotovenia a STUDIO 727
jedno vyhotovenie.

2. Zmeny alebo doplnenia tejto zmluvy je možné vykonať len v písomnej forme, podpísanej oprávnenými
zástupcami oboch zmluvných strán.
3. Zmluvné strany sa zaväzujú riešiť prípadné spory, ktoré by vznikli s plnením zmluvy prednostne
rokovaním.
4. Zmluvné vzťahy, ktoré nie sú upravené v tejto zmluve, riadia sa ust. zák. č. 40/1964 Zb. v platnom znení
a zák. č. 278/1993 Z.z. v platnom znení.
5. Zmluvné strany sa dohodli, že v prípade akéhokoľvek sporu sa budú riadiť právnym poriadkom
Slovenskej republiky a rozhodným súdom bude Krajský súd v Bratislave.
6. Zmluvné strany taktiež súhlasia so zverejnením plného znenia tejto zmluvy v Centrálnom registri zmlúv
Úradu vlády Slovenskej republiky.
7. Zmluva nadobúda platnosť dňom jej podpísania oprávnenými zástupcami zmluvných strán a účinnosť
dňom nasledujúcim po dni zverejnenia v Centrálnom registri zmlúv Úradu vlády Slovenskej republiky.
V Bratislave, dňa 17. februára 2017

......................................................
PhDr. Edita Bugalová, PhD.
riaditeľka SNM-HuM

.......................................................
Ing. Ladislav Dedík, ArtD.
STUDIO 727, s.r.o. konateľ

