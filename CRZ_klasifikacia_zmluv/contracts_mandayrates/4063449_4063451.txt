Zmluva o poskytovaní pravidelných kontrol, odborných prehliadok a odborných skúšok a operatívneho
servisu na bezpečnostných a poplachových systémoch č. 29/SŠHR/2019

ZMLUVA
o poskytovaní pravidelných kontrol, odborných prehliadok a odborných
skúšok a operatívneho servisu na bezpečnostných a poplachových
systémoch č. 29/SŠHR/2019
uzatvorená podľa zákona č. 473/2005 Z. z. o poskytovaní služieb v oblasti súkromnej
bezpečnosti a o zmene a doplnení niektorých zákonov v znení neskorších predpisov (ďalej len
„Zákon o súkromnej bezpečnosti“), podľa § 269 ods. 2 a nasl. zákona č. 513/1991 Zb.
Obchodného zákonníka v znení neskorších predpisov (ďalej len „Obchodný zákonník“)
Zmluvné strany :
Objednávateľ:
Sídlo:
Štatutárny orgán:
IČO:
IČ DPH:
DIČ:
Bankové spojenie:
IBAN:
SWIFT:
Osoba oprávnená rokovať
vo veciach zmluvných:
technických a realizačných:

Slovenská republika, zastúpená
Správou štátnych hmotných rezerv Slovenskej republiky
Pražská 29, 812 63 Bratislava
JUDr. Kajetán Kičura, predseda
30 844 363
SK2020296487
2020296487
Štátna pokladnica
SK8681800000007000126238
SPSRSKBA
Ing. Jozef Jantoš, generálny riaditeľ Sekcie štátnych
hmotných rezerv, 02/57278 491
Mgr. Lucia Sebešová, bezpečnostný zamestnanec,
02/57278 454, 0903 821 731, lucia.sebesova@reserves.gov.sk

(ďalej len „Objednávateľ“)
Objednávateľ je zdaniteľná osoba len v rozsahu nákupu a predaja štátnych hmotných rezerv
v zmysle § 3 ods. 4 zákona č. 222/2004 Z. z. o dani z pridanej hodnoty v znení neskorších predpisov.
a
Poskytovateľ:
Obchodné meno:
Sídlo:
Štatutárny orgán:
IČO:
IČ DPH:
DIČ:
Bankové spojenie:
IBAN:
SWIFT:
Osoba oprávnená rokovať
vo veciach obchodných:
technických a realizačných:
Registrácia:
Licencia č.:
Tel., Fax:
e-mail:

FB Group s.r.o.
Bancíkovej 1/A, 821 03 Bratislava
Ing. Branislav Filipovič, konateľ
50 898 299
SK2120523889
2120523889
Tatra banka a.s. Bratislava
SK3211000000002942039901
TATRSKBX
Ing. Branislav Filipovič
Ing. Branislav Filipovič
Zapísaný v Obchodnom registri Okresného súdu Bratislava I,
odd.: Sro, vložka č.: 119724/B
PT 002701
0903 696 916
info@fbgroup.sk

(ďalej len „Poskytovateľ“ )
(Objednávateľ a Poskytovateľ spoločne ako „Zmluvné strany“ a každý z nich jednotlivo ako
„Zmluvná strana“)
Strana 1 z 14

sa dohodli na uzatvorení Zmluvy o poskytovaní pravidelných kontrol, odborných prehliadok
a odborných skúšok a operatívneho servisu na bezpečnostných a poplachových systémoch
č. 29/SŠHR/2019 (ďalej len „Zmluva“) v nasledujúcom znení:
Článok 1
Úvodné ustanovenia
1.1

Táto Zmluva sa uzatvára v súlade s výsledkom vyhodnotenia ponúk predložených
uchádzačmi v rámci zadávania zákazky na poskytnutie služieb v oblasti obrany
a bezpečnosti postupom podľa § 139 ods. 1 zákona č. 343/2015 Z. z. o verejnom
obstarávaní a o zmene a doplnení niektorých zákonov v znení neskorších predpisov (ďalej
len „Zákon o verejnom obstarávaní“).

1.2

Táto Zmluva sa uzatvára ako zmluva na poskytnutie služieb.

1.3

Zmluvné strany sa dohodli a Poskytovateľ zároveň berie na vedomie, že základným
záujmom Objednávateľa a dôvodom uzatvorenia tejto Zmluvy je zabezpečiť:
1.3.1. aby nedošlo k strate, zničeniu, poškodeniu, odcudzeniu, zneužitiu alebo
neoprávnenému použitiu vecí hnuteľných a nehnuteľných vo vlastníctve
Slovenskej republiky, v správe Objednávateľa, a to či už v dôsledku trestného
činu, iného protiprávneho konania alebo opomenutia alebo v dôsledku živelných
udalostí a aby nedošlo k neoprávnenému vstupu do objektov Objednávateľa
nepovolanými osobami alebo motorovými vozidlami;
1.3.2. nepretržitú a funkčnú prevádzku integrovaného bezpečnostného systému (ďalej
len „IBS“), jeho pravidelné kontroly (ďalej len „PK“) a odborné prehliadky
a odborné skúšky (ďalej len „OPaOS“), nepretržitú a funkčnú prevádzku elektrickej
požiarnej signalizácie (ďalej len „EPS“) a jej PK v zmysle platných všeobecne
záväzných právnych predpisov a slovenských technických noriem, ktorými sa
ustanovujú vlastnosti a podmienky prevádzkovania IBS a EPS, ako aj operatívny
(pozáručný) servis spočívajúci v odstránení porúch na bezpečnostných
a poplachových systémoch inštalovaných v objektoch Objednávateľa,
(PK IBS a EPS, OPaOS IBS a EPS a operatívny (pozáručný) servis ďalej ako
„Kontrola a údržba systémov“),
1.3.3. pokrytie dátových služieb v oblasti vzdialeného manažmentu kamerového
systému, EPS a elektronického zabezpečovacieho systému medzi objektmi
Objednávateľa podľa bodu 3.1 článku 3 Zmluvy a ústredím Objednávateľa
so sídlom Pražská 29, 812 63 Bratislava v integračnom bezpečnostnom systéme
prostredníctvom VPN (ďalej len „Dátové služby“).
(Kontrola a údržba systémov a Dátové služby spolu ako „Predmet zmluvy“).
Článok 2
Základné pojmy

2.1

Pre účely tejto Zmluvy sú nasledovné výrazy vykladané takto:
a) Technická služba je projektovanie, montáž, údržba, revízia alebo oprava
zabezpečovacích systémov alebo poplachových systémov a systémov a zariadení
umožňujúcich sledovanie pohybu a konania osoby v chránenom objekte, na chránenom
mieste alebo v ich okolí.
b) Nepovolaná osoba v priestoroch chráneného objektu je osoba, ktorá sa neoprávnene
zdržuje v chránenom objekte.
c) Služobné priestory sú priestory určené pre služobnú činnosť zamestnancov
Poskytovateľa.
d) Kniha kontrol a prehliadok je písomný záznam obsahujúci stav miesta kontroly alebo
prehliadky, dátum, čas a podpis osoby vykonávajúcej kontrolu alebo prehliadku.
e) Ďalší dôležitý objekt (ĎDO) je objekt zaradený do predmetnej kategórie v zmysle
vyhlášky Ministerstva obrany SR č. 353/2004 Z. z., ktorou sa ustanovujú kritériá

Strana 2 z 14

na zaradenie objektov obrannej infraštruktúry do kategórie objektov osobitnej dôležitosti
a do kategórie ďalších dôležitých objektov.
f) IBS je súhrn elektrických, elektronických, mechanických a ďalších komponentov pevne
zabudovaných, ktoré zabraňujú nepovolenému vstupu, vjazdu, alebo inému
nežiaducemu vniknutiu do chráneného objektu alebo na chránené miesto, alebo výjazd
z neho, poplachových systémov elektrických, elektronických, mechanických a ďalších
komponentov pevne zabudovaných do objektu, alebo na chránenom mieste, ktoré
signalizujú obrazom, zvukom, svetlom atď. nepovolený vstup, vjazd, alebo iné nežiaduce
vniknutie do chráneného objektu alebo na chránené miesto, alebo výjazd z neho,
systémov priemyselnej televízie a systémov kontroly vstupu s dochádzkovým systémom.
g) EPS je súhrn poplachových systémov elektrických, elektronických a ďalších
komponentov pevne zabudovaných do objektu, alebo na chránenom mieste, ktoré
signalizujú obrazom, zvukom, svetlom atď. zadymenie, vznik a šírenie požiaru v priestore
chráneného objektu alebo na chránenom mieste.
Článok 3
Predmet Zmluvy
3.1

Poskytovateľ sa zaväzuje, že po dobu platnosti a účinnosti stanovenej v bode 4.1 článku
4 Zmluvy bude Objednávateľovi poskytovať Predmet zmluvy v rozsahu a za podmienok
dohodnutých v tejto Zmluve v objektoch Objednávateľa, ktorými sú:
a) Závod SŠHR SR Borovina so sídlom Riečna 258, 960 02 Vígľaš,
b) Závod SŠHR SR Brodnianka so sídlom Cesta do Rudiny 3037/34 K, Kysucké
Nové Mesto,
c) Závod SŠHR SR Kopaničiar so sídlom Železničná 2, 916 21 Čachtice,
d) Objekt SŠHR SR Drienka so sídlom Častkovce 421, 916 27 Častkovce,
e) Závod SŠHR SR Ľupčianka so sídlom Príboj 564, 976 13 Slovenská Ľupča.

3.2

Predmetom tejto Zmluvy je zároveň aj záväzok Objednávateľa, že Poskytovateľovi
poskytne potrebnú súčinnosť a za poskytovanie dohodnutých služieb zaplatí
Poskytovateľovi odplatu vo výške a v termíne splatnosti dohodnutej v článkoch 5 a 6 tejto
Zmluvy.

3.3

Poskytovateľ sa v rámci Predmetu zmluvy podľa tohto článku Zmluvy a počas celej doby
platnosti a účinnosti tejto Zmluvy podľa bodu 4.1 článku 4 Zmluvy zaväzuje
pre Objednávateľa:
3.3.1.

3.3.2.

vykonávať v objektoch Objednávateľa OPaOS a PK bezpečnostných
a poplachových systémov, systémov priemyselnej televízie, EPS a IBS
a systémov kontroly vstupu s dochádzkovým systémom inštalovaných
na objektoch Objednávateľa podľa vyhlášky č. 508/2009, ktorou sa ustanovujú
podrobnosti na zaistenie bezpečnosti a ochrany zdravia pri práci s technickými
zariadeniami tlakovými, zdvíhacími, elektrickými a plynovými a ktorou sa
ustanovujú technické zariadenia, ktoré sa považujú za vyhradené technické
zariadenia (ďalej len „Vyhláška č. 508/2009“), vyhlášky č. 726/2002 Z. z., ktorou
sa ustanovujú vlastnosti elektrickej požiarnej signalizácie, podmienky jej
prevádzkovania a zabezpečenia jej pravidelnej kontroly (ďalej len „Vyhláška
č. 726/2002“), podľa ďalších súvisiacich všeobecne záväzných právnych
predpisov a podľa platných slovenských technických noriem, ktorými sa
ustanovujú vlastnosti a podmienky prevádzkovania a zabezpečenia pravidelných
činností v rozsahu OPaOS; OPaOS a PK IBS sa Poskytovateľ zaväzuje
vykonávať zároveň aj v súlade s „Rozsahom PK a OPaOS IBS“ podľa Prílohy
č. 1 tejto Zmluvy, ktorá tvorí jej neoddeliteľnú súčasť;
vykonávať v objektoch Objednávateľa operatívny (pozáručný) servis spočívajúci
v odstránení nepredvídateľných porúch vzniknutých na zariadeniach IBS, EPS
a ďalších systémoch na základe požiadavky správcov týchto systémov podľa
bodu 11.2 článku 11 Zmluvy;

Strana 3 z 14

3.3.3.

zabezpečiť a udržiavať v objektoch Objednávateľa dátové služby podľa bodu
1.3.3. článku 1 Zmluvy.

3.4

Poskytovateľ sa zaväzuje poskytovať Objednávateľovi Predmet zmluvy vo svojom mene
a na svoje náklady, na svoju zodpovednosť a na svoje nebezpečenstvo, v čase
dohodnutom v tejto Zmluve, za zmluvne stanovenú cenu, v súlade s podmienkami
uvedenými v tejto Zmluve, v súlade so Zákonom o súkromnej bezpečnosti a ďalšími
súvisiacimi všeobecne záväznými právnymi predpismi, ktoré sa vzťahujú na výkon
Predmetu zmluvy (t. j. technickej služby) a s ním súvisiacich činností s odbornou
starostlivosťou a v súlade so záujmami Objednávateľa tak, aby nedochádzalo
k akýmkoľvek škodám na majetku zo strany tretích osôb alebo z iných dôvodov.

3.5

Výkon Predmetu zmluvy môže začať po uzatvorení „Zmluvy o prístupe podnikateľa
k utajovaným skutočnostiam“, uvedenej v Prílohe č. 2, ktorá tvorí neoddeliteľnú súčasť tejto
Zmluvy, pretože Predmet zmluvy je podľa „Zoznamu utajovaných skutočností Správy
štátnych hmotných rezerv Slovenskej republiky“:
a) bodu 17 – „Bezpečnostná dokumentácia fyzickej bezpečnosti a objektovej
bezpečnosti objektov a chránených priestorov SŠHR SR“,
b) bodu 19 – „Projektová dokumentácia bezpečnostných a poplachových systémov
pre závody SŠHR SR a objekty obilných síl“,
v režime ochrany utajovaných skutočností v stupni utajenia „VYHRADENÉ“.

3.6

Kvalitatívne, dodacie a iné podmienky realizácie Predmetu zmluvy, na základe ktorých
bola stanovená zmluvná cena uvedená v článku 5 tejto Zmluvy, sú vymedzené touto
Zmluvou.
Článok 4
Čas plnenia

4.1

Táto Zmluva sa uzatvára na dobu určitú, t. j. na obdobie odo dňa nadobudnutia účinnosti
tejto Zmluvy do 31. 12. 2019 alebo do vyčerpania disponibilných finančných prostriedkov,
ktoré má Objednávateľ schválené v rozpočte na kalendárny rok 2019, podľa toho, ktorá
z právnych skutočností nastane skôr.
Článok 5
Zmluvná cena

5.1

Zmluvná cena za služby, ktoré sú Predmetom zmluvy podľa článku 3 tejto Zmluvy
je stanovená v súlade s ponukou Poskytovateľa vyhodnotenou Objednávateľom ako
úspešná.

5.2

Zmluvná cena za služby, ktoré sú Predmetom zmluvy podľa bodu 3.3.1. článku 3 Zmluvy,
za obdobie dohodnuté v bode 4.1 článku 4 Zmluvy, sa stanovuje nasledovne:

Cena bez
20% DPH
DPH
Odborná prehliadka a odborná skúška IBS (vykonáva sa jedna ročne)
Borovina, Vígľaš
5 035,00
1 007,00
Brodnianka, Kysucké Nové Mesto
5 665,00
1 133,00
Kopaničiar, Čachtice
4 020,00
804,00
Drienka, Častkovce
4 225,00
845,00
Ľupčianka, Slovenská Ľupča
4 950,00
990,00
IBS

Cena vrátane
DPH
6 042,00
6 798,00
4 824,00
5 070,00
5 940,00

Strana 4 z 14

Cena bez
DPH za jednu
PK
Pravidelné kontroly IBS (vykonávajú sa dve ročne)
Borovina, Vígľaš
6 925,00
Brodnianka, Kysucké Nové Mesto
7 175,00
Kopaničiar, Čachtice
5 330,00
Drienka, Častkovce
4 585,00
Ľupčianka, Slovenská Ľupča
6 530,00
IBS

20% DPH

Cena vrátane
DPH za jednu
PK

1 385,00
1 435,00
1 066,00
917,00
1 306,00

8 310,00
8 610,00
6 396,00
5 502,00
7 836,00

Spolu za OPaOS IBS a dve PK IBS za všetky objekty Objednávateľa za čas plnenia tejto
Zmluvy:
Cena bez DPH:
20% DPH:
Cena vrátane DPH:

84 985,00 EUR
16 997,00 EUR
101 982,00 EUR
(slovom: jednostojedentisícdeväťstoosemdesiatdva).

Cena bez
DPH
Ročná kontrola EPS (vykonáva sa jedna ročne)
Borovina, Vígľaš
3 415,00
Brodnianka, Kysucké Nové Mesto
3 955,00
Kopaničiar, Čachtice
3 270,00
Drienka, Častkovce
1 165,00
Ľupčianka, Slovenská Ľupča
3 230,00
EPS

Cena bez
DPH za jednu
PK
Štvrťročné kontroly EPS (vykonávajú sa tri ročne)
Borovina, Vígľaš
755,00
Brodnianka, Kysucké Nové Mesto
1 045,00
Kopaničiar, Čachtice
845,00
Drienka, Častkovce
555,00
Ľupčianka, Slovenská Ľupča
920,00
EPS

20% DPH

Cena vrátane
DPH

683,00
791,00
654,00
233,00
646,00

4 098,00
4 746,00
3 924,00
1 398,00
3 876,00

20% DPH

Cena vrátane
DPH za jednu
PK

151,00
209,00
169,00
111,00
184,00

906,00
1 254,00
1 014,00
666,00
1 104,00

Spolu za ročnú kontrolu EPS a tri štvrťročné kontroly EPS za všetky objekty Objednávateľa
za čas plnenia tejto Zmluvy:
Cena bez DPH:
20% DPH:
Cena vrátane DPH:

27 395,00 EUR
5 479,00 EUR
32 874,00 EUR
(slovom: tridsaťdvatisícosemstosedemdesiatštyri).

Cena za všetky PK IBS a EPS a všetky OPaOS IBS spolu na všetkých objektoch
Objednávateľa za čas plnenia tejto Zmluvy:
Cena bez DPH:
20% DPH:
Cena vrátane DPH:

5.3

112 380,00 EUR
22 476,00 EUR
134 856,00 EUR
(slovom: jednostotridsaťštyritisícosemstopäťdesiatšesť).

Zmluvné strany sa dohodli, že zmluvná cena za služby, ktoré sú Predmetom zmluvy podľa
bodu 3.3.2. článku 3 Zmluvy, a to vykonávanie operatívneho (pozáručného) servisu, sa
stanovuje ako cena práce jedného servisného technika pri výkone operatívneho
(pozáručného) servisu vrátane dopravy za každú začatú polhodinu nasledovne:

Strana 5 z 14

Cena bez DPH:
20% DPH:
Cena vrátane DPH:

48,00 EUR
9,60 EUR
57,60 EUR (slovom: päťdesiatsedem eur šesťdesiat centov).

5.4

Na materiál, ktorý je počas výkonu Kontroly a údržby systémov potrebné vymeniť,
Poskytovateľ predloží Objednávateľovi cenovú ponuku. Zodpovedný zamestnanec
Objednávateľa, na základe prieskumu trhu, cenovú ponuku Poskytovateľa akceptuje alebo
neakceptuje a o tejto skutočnosti v primeranej lehote informuje Poskytovateľa.

5.5

Zmluvná cena za služby, ktoré sú Predmetom zmluvy podľa bodu 3.3.3. článku 3 Zmluvy
sa stanovuje ako cena za poskytnutie dátových služieb vo všetkých objektoch
Objednávateľa počas celej doby platnosti a účinnosti tejto Zmluvy podľa bodu 4.1 článku
4 Zmluvy nasledovne:
Cena bez DPH:
20% DPH:
Cena vrátane DPH:

5.6

2 450,00 EUR
490,00 EUR
2 940,00 EUR (slovom: dvetisícdeväťstoštyridsať).

Zálohovú platbu ani platbu vopred Objednávateľ Poskytovateľovi neposkytne.
Článok 6
Platobné a fakturačné podmienky

6.1

Objednávateľ sa zaväzuje, že zmluvnú cenu stanovenú v bode 5.2 článku 5 Zmluvy
za služby poskytnuté v dohodnutom rozsahu uhradí Poskytovateľovi po vykonaní OPaOS
IBS alebo PK IBS a EPS na základe faktúry vystavenej Poskytovateľom.
Poskytovateľ sa zaväzuje, že faktúru doručí Objednávateľovi vždy najneskôr do desiatich
(10) dní odo dňa vykonania OPaOS IBS alebo PK IBS a EPS.

6.2

Objednávateľ sa zaväzuje, že zmluvnú cenu stanovenú v bode 5.3 článku 5 Zmluvy
za služby poskytnuté v dohodnutom rozsahu uhradí Poskytovateľovi po vykonaní
operatívneho (pozáručného) servisu, na základe faktúry vystavenej Poskytovateľom.
Poskytovateľ sa zaväzuje, že faktúru doručí Objednávateľovi vždy najneskôr do desiatich
(10) dní odo dňa vykonania operatívneho (pozáručného) servisu.

6.3

Objednávateľ sa zaväzuje, že zmluvnú cenu stanovenú v bode 5.5 článku 5 Zmluvy
za služby poskytnuté v dohodnutom rozsahu uhradí Poskytovateľovi jedenkrát počas celej
doby platnosti a účinnosti tejto Zmluvy podľa bodu 4.1 článku 4 Zmluvy, a to v mesiaci
December na základe faktúry vystavenej Poskytovateľom.
Poskytovateľ sa zaväzuje, že faktúru doručí Objednávateľovi najneskôr do desiatich (10)
dní odo dňa jej vystavenia.

6.4

Poskytovateľ sa zaväzuje ku každej faktúre:
6.4.1.

podľa bodu 6.1 tohto článku Zmluvy pripojiť ako prílohu „Súpis vykonaných prác
pri PK a OPaOS“ potvrdený podpisom správcu systému Objednávateľa podľa
bodu 11.2 článku 11 Zmluvy, v ktorom Poskytovateľ uvedie rozsah vykonaných
prác, prípadne zoznam vymenených náhradných dielov. Originál „Súpisu
vykonaných prác pri PK a OPaOS“, potvrdený správcom systému v objektoch
Objednávateľa, bude prílohou každej faktúry vystavenej Poskytovateľom.

6.4.2.

podľa bodu 6.2 tohto článku Zmluvy pripojiť ako prílohu „Pracovno-servisný list
pri operatívnom (pozáručnom) servise“ potvrdený podpisom správcu systému
Objednávateľa podľa bodu 11.2 článku 11 Zmluvy, v ktorom Poskytovateľ uvedie
rozsah vykonaných prác, prípadne zoznam vymenených náhradných dielov.
Originál „Pracovno-servisného listu pri operatívnom (pozáručnom) servise“,
potvrdený správcom systému v objektoch Objednávateľa, bude prílohou
každej faktúry vystavenej Poskytovateľom.

Strana 6 z 14

6.5

Faktúru, spolu s prílohou podľa bodu 6.4 tohto článku Zmluvy, vyhotovenú v dvoch (2)
rovnopisoch doručí Poskytovateľ do sídla Objednávateľa na adresu uvedenú v záhlaví
Zmluvy. Lehota splatnosti faktúry je dvadsaťjeden (21) dní odo dňa jej doručenia do sídla
Objednávateľa.

6.6

Faktúra vystavená Poskytovateľom musí obsahovať údaje požadované podľa § 74 ods. 1
zákona č. 222/2004 Z. z. o dani z pridanej hodnoty v znení neskorších predpisov.

6.7

Objednávateľ je oprávnený bez zaplatenia vrátiť Poskytovateľovi faktúru, ktorá neobsahuje
požadované údaje alebo ktorá neobsahuje prílohu podľa bodu 6.4 tohto článku Zmluvy
alebo ktorá je v rozpore s touto Zmluvou alebo všeobecne záväznými právnymi predpismi,
najneskôr do skončenia lehoty splatnosti faktúry. Vrátením faktúry prestáva plynúť
pôvodná lehota splatnosti. Lehota splatnosti faktúry opravenej Poskytovateľom, ktorá je
dvadsaťjeden (21) dní, začne plynúť odo dňa doručenia opravenej faktúry vystavenej
Poskytovateľom Objednávateľovi.

6.8

Dňom splnenia peňažného záväzku Objednávateľa je deň pripísania stanovenej zmluvnej
ceny na účet Poskytovateľa.

6.9

V prípade, ak sa Objednávateľ omešká s úhradou zmluvnej ceny na základe
Poskytovateľom riadne vystavenej a doručenej faktúry, Zmluvné strany vyhlasujú,
že Poskytovateľ je oprávnený požadovať od Objednávateľa úroky z omeškania. Výška
úrokov z omeškania sa dojednáva podľa § 1 nariadenia vlády Slovenskej republiky
č. 21/2013 Z. z., ktorým sa vykonávajú niektoré ustanovenia Obchodného zákonníka.
Článok 7
Práva a povinnosti Poskytovateľa

7.1

Poskytovateľ sa zaväzuje vykonávať Predmet zmluvy v objektoch Objednávateľa v súlade
s touto Zmluvou a všeobecne záväznými právnymi predpismi vzťahujúcimi sa k Predmetu
zmluvy, ktorý je špecifikovaný v článku 3 tejto Zmluvy.

7.2

Poskytovateľ sa zaväzuje vykonať PK IBS v objektoch Objednávateľa nasledovne:
a) prvá PK IBS v termíne júl až august 2019,
b) druhá PK IBS v termíne október až november 2019.
Záznam o vykonaní PK IBS Poskytovateľ potvrdí zápisom do prevádzkovej knihy systému.
Poskytovateľ sa ďalej zaväzuje vykonať OPaOS IBS v termíne október až november 2019
a zároveň vydať vždy novú „Správu o OPaOS IBS“. Jeden (1) originál predmetnej správy
bude uložený u oprávnených osôb Objednávateľa podľa bodu 11.2 článku 11 Zmluvy
a druhý originál predmetnej správy bude súčasťou faktúry vystavenej Poskytovateľom.

7.3

Poskytovateľ sa zaväzuje vykonať PK EPS v objektoch Objednávateľa nasledovne:
a) ročná kontrola EPS v termíne jún 2019,
b) prvá štvrťročná kontrola EPS v termíne jún 2019,
c) druhá štvrťročná kontrola EPS v termíne september 2019,
d) tretia štvrťročná kontrola EPS v termíne december 2019.
Záznam o vykonaní štvrťročnej kontroly EPS Poskytovateľ potvrdí zápisom do prevádzkovej
knihy systému.
O vykonaní ročnej kontroly EPS vydá fyzická osoba s osobitným oprávnením na kontroly
EPS potvrdenie o vykonaní ročnej kontroly EPS. V potvrdení uvedie všetky údaje ustanovené
v § 15 ods. 7 Vyhlášky č. 726/2002. Jeden (1) originál predmetného potvrdenia bude uložený
u oprávnených osôb Objednávateľa podľa bodu 11.2 článku 11 Zmluvy a druhý originál
predmetného potvrdenia bude súčasťou faktúry vystavenej Poskytovateľom.

7.4

Poskytovateľ sa zaväzuje zabezpečovať výkon Kontroly a údržby systémov minimálne
dvomi (2) odborne spôsobilými osobami podľa § 24 Vyhlášky č. 508/2009, t. j. revízny

Strana 7 z 14

technik vyhradeného technického zariadenia elektrického, a podľa ďalších súvisiacich
všeobecne záväzných právnych predpisov.
7.5

Poskytovateľ sa zaväzuje vykonať operatívny (pozáručný) servis na zariadeniach IBS, EPS
a ďalších systémoch inštalovaných v objektoch Objednávateľa v požadovanom rozsahu
do dvanásť (12) hodín od oznámenia poruchy správcom systému Objednávateľa.
Poskytovateľ sa zaväzuje pre Objednávateľa zabezpečiť nepretržitú dispečerskú službu.
Zodpovednou osobou pre prevzatie oznámenia o poruche je dispečer servisu
Poskytovateľa, tel. č.: 0948 472 659, e-mail: servis@fbgroup.sk.

7.6

V prípade operatívneho (pozáručného) servisu Poskytovateľ opraví prvky na mieste alebo
ich vymení za funkčné prvky zo skladu Poskytovateľa (výpožička). Chybné kusy prevezme
Poskytovateľ do opravy, čo potvrdí zápisom v „Pracovno-servisnom liste pri operatívnom
(pozáručnom) servise“ a podpisom správcu systému Objednávateľa. Poskytovateľ
zabezpečí opravu prvkov v primeranej lehote a po vrátení z opravy a opätovnom osadení
prvku do systému vyúčtuje Objednávateľovi náklady za tento operatívny (pozáručný) servis
a opravu.

7.7

Poskytovateľ sa zaväzuje zabezpečovať a udržiavať Dátové služby v objektoch
Objednávateľa počas celej doby platnosti a účinnosti tejto Zmluvy podľa bodu 4.1 článku
4 tejto Zmluvy.

7.8

Poskytovateľ nie je zodpovedný za nesplnenie záväzkov podľa tohto článku Zmluvy
spôsobených porušením povinností zo strany Objednávateľa alebo tretích osôb, ktoré neboli
oprávnené konať v mene alebo podľa pokynov Poskytovateľa. Od pokynov Objednávateľa
sa môže Poskytovateľ odchýliť len ak je to naliehavo nevyhnutné, je to v záujme
Objednávateľa a Poskytovateľ nemôže včas, najneskôr do troch (3) pracovných dní, dostať
jeho písomný súhlas.

7.9

Poskytovateľ sa zaväzuje predložiť Objednávateľovi do piatich (5) pracovných dní odo dňa
nadobudnutia účinnosti tejto Zmluvy čestné vyhlásenie s vyjadrením súhlasu o určení
Poskytovateľa za subjekt hospodárskej mobilizácie podľa § 4 ods. 1 písm. d) bod 2. zákona
č. 179/2011 Z. z. o hospodárskej mobilizácii a o zmene a doplnení zákona č. 387/2002 Z. z.
o riadení štátu v krízových situáciách mimo času vojny a vojnového stavu v znení neskorších
predpisov (ďalej len „Zákon č. 179/2011“), t. j. určenie Poskytovateľa za subjekt
hospodárskej mobilizácie na základe písomného príkazu vedúceho Objednávateľa vydanom
v období krízovej situácie, ak Poskytovateľ ešte nie je určeným subjektom hospodárskej
mobilizácie.
V prípade, ak Poskytovateľ už je určeným subjektom hospodárskej mobilizácie podľa § 4
ods. 1 písm. d) bod 1. Zákona č. 179/2011, predloží Objednávateľovi do piatich (5)
pracovných dní odo dňa nadobudnutia účinnosti tejto Zmluvy úradne osvedčenú kópiu
dokladu o určení Poskytovateľa za subjekt hospodárskej mobilizácie podľa § 4 ods. 1 písm.
d) bod 1. Zákona č. 179/2011.

7.10 Porušenie povinnosti Poskytovateľa podľa bodu 7.9 tohto článku Zmluvy sa považuje
za podstatné porušenie zmluvných podmienok.
7.11 Poskytovateľ bude v plnom rozsahu plniť a dodržiavať opatrenia, ktoré budú prijaté
v prípade mimoriadnych a krízových situácií v rámci objektov Objednávateľa.
Článok 8
Práva a povinnosti Objednávateľa
8.1

Objednávateľ sa zaväzuje pri plnení povinností zamestnancami, resp. inými osobami
vykonávajúcimi tieto činnosti pre Poskytovateľa na inom právnom základe, v rozsahu
dohodnutom v tejto Zmluve, poskytnúť Poskytovateľovi potrebnú súčinnosť za účelom
odstránenia nedostatkov zistených pri výkone kontroly plnenia Predmetu zmluvy, najmä
urýchlene odstrániť stav, ktorý vytvára predpoklady pre narušenie objektov Objednávateľa
a tým aj možné spôsobenie škôd na majetku Objednávateľa (napr. poškodenie oplotenia,

Strana 8 z 14

nefunkčnosť osvetlenia, poškodenie uzamykajúcich mechanizmov na oknách, dverách,
nefunkčné zabezpečovacie zariadenie a pod.).
Za týmto účelom zodpovedný zamestnanec Poskytovateľa, resp. iná osoba vykonávajúca
tieto činnosti pre Poskytovateľa na inom právnom základe, zašle (písomne alebo e-mailom)
zodpovednému zamestnancovi Objednávateľa hlásenie – informáciu o nedostatkoch
a poznatkoch zistených pri plnení Predmetu zmluvy v objektoch Objednávateľa.
8.2

Objednávateľ sa zaväzuje vytvoriť Poskytovateľovi také pracovné podmienky, aby Predmet
zmluvy bolo možné plniť v stanovených termínoch. Objednávateľ po vzájomnej dohode
s Poskytovateľom umožní Poskytovateľovi vykonávať práce priamo súvisiace s plnením
Predmetu zmluvy na základe požiadavky Poskytovateľa aj v mimopracovnej dobe.

8.3

Objednávateľ, prostredníctvom oprávnených osôb podľa bodu 11.2 článku 11 Zmluvy, sa
zaväzuje potvrdiť po vykonaní Predmetu zmluvy podľa bodu 3.3.1. článku 3 Zmluvy „Súpis
vykonaných prác pri PK a OPaOS“ a po vykonaní Predmetu zmluvy podľa bodu 3.3.2.
článku 3 Zmluvy „Pracovno-servisný list pri operatívnom (pozáručnom) servise“ v súlade
s uskutočnenými výkonmi a dodanými náhradnými dielmi.

8.4

Objednávateľ je podľa zákona č. 10/1996 Z. z. o kontrole v štátnej správe oprávnený
vykonávať kontrolu kvality poskytovania Predmetu zmluvy prostredníctvom povereného
zamestnanca a o jej výsledku, zistených vadách, nedostatkoch a lehote na odstránenie
zistených nedostatkov neodkladne informovať Poskytovateľa za účelom dosiahnutia
nápravy.

8.5

Objednávateľ za účelom vykonávania kontroly plnenia Predmetu zmluvy vypracuje
a odovzdá Poskytovateľovi zoznam zamestnancov, resp. osôb činných v rámci plnenia
Zmluvy v mene Objednávateľa, oprávnených k výkonu kontroly spolu s uvedením ich
základných identifikačných údajov a pracovného zaradenia.

8.6

Objednávateľ sa zaväzuje zabezpečovať výkon svojich záväzkov a oprávnení
prostredníctvom oprávnených osôb uvedených v bode 11.2 článku 11 Zmluvy.

8.7

Objednávateľ písomne oznámi Poskytovateľovi každú požiadavku na zmenu v rozsahu
alebo v spôsobe plnenia Predmetu zmluvy.
Článok 9
Zodpovednosť za škodu

9.1

Poskytovateľ zodpovedá za všetky škody, ktoré Objednávateľovi vzniknú počas plnenia
Predmetu zmluvy v prípade, ak orgány činné v trestnom konaní preukážu príčinnú súvislosť
medzi vzniknutou škodou a zavinením zo strany zamestnanca, resp. inej osoby
vykonávajúcej tieto činnosti pre Poskytovateľa na inom právnom základe.

9.2

Poskytovateľ je povinný po zistení každej škodovej udalosti, z ktorej vznikla škoda počas
plnenia Predmetu zmluvy zamestnancami Poskytovateľa, bezodkladne oznámiť spôsobenú
škodu miestne a vecne príslušnému oddeleniu Policajného zboru Slovenskej republiky
a zároveň bez zbytočného odkladu o škodovej udalosti, z ktorej vznikla škoda, písomne
informovať Objednávateľa.

9.3

Zmluvné strany sa dohodli, že právne vzťahy vzniknuté medzi Objednávateľom
a Poskytovateľom v súvislosti so vznikom škody a uplatňovaním náhrady škody na základe
tejto Zmluvy, sa budú spravovať príslušnými ustanoveniami Obchodného zákonníka,
predovšetkým ustanoveniami Obchodného zákonníka o náhrade škody (§ 373), resp.
subsidiárne ustanoveniami zákona č. 40/1964 Zb. Občianskeho zákonníka, ak nejde
o škodu spôsobenú porušením povinností zo zmluvného záväzku.

9.4

Poskytovateľ sa zaväzuje, že bude mať po celú dobu platnosti tejto Zmluvy podľa bodu 4.1
článku 4 Zmluvy, uzatvorenú poistnú zmluvu na poistenie všeobecnej zodpovednosti
za škodu spôsobenú Objednávateľovi pri poskytovaní Predmetu zmluvy podľa článku 3 tejto

Strana 9 z 14

Zmluvy pre prípad spôsobenia škody Objednávateľovi pri plnení Predmetu zmluvy,
a to na sumu najmenej 50.000,00 EUR (slovom: päťdesiattisíc eur) a kedykoľvek na
požiadanie Objednávateľa sa Objednávateľovi ňou preukáže, príp. preukáže osvedčenie
o poistení.
Článok 10
Zánik Zmluvy
10.1 Zmluvné strany sa dohodli, že pred uplynutím doby platnosti a účinnosti Zmluvy podľa
bodu 4.1 článku 4 tejto Zmluvy je možné ukončiť platnosť a účinnosť tejto Zmluvy písomnou
dohodou potvrdenou podpisom štatutárnych orgánov oboch Zmluvných strán.
10.2 Každá zo Zmluvných strán je oprávnená písomne odstúpiť od tejto Zmluvy pri jej podstatnom
porušení. V prípade podstatného porušenia zmluvných podmienok, majú Zmluvné strany
právo odstúpiť od tejto Zmluvy s okamžitou účinnosťou.
10.3 Objednávateľ môže odstúpiť od tejto Zmluvy aj podľa § 19 Zákona o verejnom obstarávaní.
10.4 Za podstatné porušenie zmluvných podmienok podľa bodu 10.2 tohto článku Zmluvy
zo strany Objednávateľa sa považuje:
a) poskytnutie nepravdivých alebo neúplných informácií, týkajúcich sa činnosti
Objednávateľa a súvisiacich s Predmetom zmluvy, ktoré spôsobia nemožnosť
realizácie plnenia Predmetu zmluvy,
b) omeškanie so zaplatením faktúry po dobu dlhšiu ako 30 dní.
10.5 Za podstatné porušenie zmluvných podmienok podľa bodu 10.2 tohto článku Zmluvy
zo strany Poskytovateľa sa považuje:
a) porušenie všeobecne záväzných právnych predpisov týkajúcich sa Predmetu zmluvy,
predovšetkým v oblasti Kontroly a údržby systémov (t. j. technická služba),
b) nedodržanie stanovených postupov pri výkone Kontroly a údržby systémov
s následným vznikom škody,
c) neposkytnutie informácie ohľadom subdodávateľov podľa článku 13 tejto Zmluvy,
d) nepredloženie dokladu podľa bodu 9.4 článku 9 Zmluvy,
e) nepredloženie dokladu podľa bodu 7.9 článku 7 Zmluvy,
f) neodstránenie nedostatkov zistených pri výkone kontroly plnenia Predmetu zmluvy
podľa bodu 8.4 článku 8 Zmluvy,
g) závažné alebo opakované porušenie zmluvných povinností dohodnutých v tejto
Zmluve zo strany zamestnancov Poskytovateľa, resp. iných osôb vykonávajúcich tieto
činnosti pre Poskytovateľa na inom právnom základe, na ktoré Objednávateľ
Poskytovateľa písomne upozornil, a ktoré napriek upozorneniu Objednávateľa
v stanovenej lehote neodstránil,
h) poskytnutie nepravdivých alebo neúplných údajov týkajúcich sa činnosti Poskytovateľa
a súvisiacich s Predmetom zmluvy, ktoré spôsobia nemožnosť plnenia Predmetu
zmluvy,
i) preukázané porušenie mlčanlivosti alebo porušenie obchodného tajomstva.
10.6 Dôvody odstúpenia od Zmluvy sú si obidve Zmluvné strany povinné oznámiť písomne
na adresy Zmluvných strán uvedených v záhlaví tejto Zmluvy.
10.7 Odstúpením od tejto Zmluvy zo strany oprávnenej Zmluvnej strany nie je dotknuté jej právo
na uplatnenie si oprávnených nárokov vyplývajúcich z porušenia zmluvných podmienok,
vrátane oprávnenia na náhradu prípadnej spôsobenej škody.
10.8 Odstúpenie od Zmluvy nadobúda účinnosť dňom doručenia písomného oznámenia
o odstúpení od Zmluvy druhej Zmluvnej strane.
10.9 Táto Zmluva zaniká aj:
a) zánikom Poskytovateľa ako právnickej osoby, ak dochádza k zániku právnickej osoby
bez právneho nástupcu,

Strana 10 z 14

b) písomnou výpoveďou Objednávateľa, i bez uvedenia dôvodu; výpovedná lehota je jeden
(1) mesiac a začína plynúť prvým dňom odo dňa doručenia výpovede druhej Zmluvnej
strane, pričom Zmluva zaniká uplynutím výpovednej lehoty,
c) zánikom alebo zrušením platnosti potvrdenia o priemyselnej bezpečnosti podnikateľa
vydaného Poskytovateľovi.
10.10 Ak niektorá Zmluvná strana odstúpi od tejto Zmluvy alebo dôjde k zániku Zmluvy iným
spôsobom, Zmluvné strany si navzájom bezodkladne vyrovnajú všetky plnenia poskytnuté
na základe tejto Zmluvy, a to najneskôr do štrnásť (14) kalendárnych dní odo dňa zániku
platnosti a účinnosti tejto Zmluvy.
10.11 Ak Zmluvná strana oznámi druhej Zmluvnej strane, že na splnení zmluvných povinností
naďalej trvá alebo nevyužije stanovenú lehotu na odstúpenie od tejto Zmluvy, môže
od Zmluvy odstúpiť len spôsobom pre nepodstatné porušenie zmluvy v zmysle § 346
Obchodného zákonníka.
10.12 Ak dôjde k zániku Zmluvy z akéhokoľvek dôvodu, je Poskytovateľ povinný formou
písomného protokolu odovzdať vstupné kódy a heslá k systémom vzťahujúcim sa
na plnenie Predmetu zmluvy oprávnenej osobe Objednávateľa uvedenej v bode 11.2 článku
11 Zmluvy alebo inej osobe určenej Objednávateľom.
Článok 11
Miesto plnenia Predmetu zmluvy a zodpovedné osoby Zmluvných strán
11.1 Dohodnutým miestom plnenia Predmetu zmluvy sú jednotlivé objekty Objednávateľa
špecifikované v bode 3.1 článku 3 Zmluvy.
11.2 Oprávnenými a zodpovednými osobami Objednávateľa vo veciach sprístupnenia priestorov
objektov Objednávateľa za účelom včasného a riadneho plnenia Predmetu zmluvy
Poskytovateľom sú :
a) Závod SŠHR SR Borovina
Vígľaš

Ing. Rastislav Fides, Tel.: 0903 226 233
E-mail: rastislav.fides@reserves.gov.sk

b) Závod SŠHR SR Brodnianka
Kysucké Nové Mesto

PhDr. Eva Hečková, PhD., Tel.: 0903 806 075
E-mail: eva.heckova@reserves.gov.sk

c) Závod SŠHR SR Kopaničiar
Čachtice

Ing. Tibor Zachar, Tel.: 0911 806 788
E-mail: tibor.zachar@reserves.gov.sk

d) Objekt SŠHR SR Drienka
Častkovce

Ing. Tibor Zachar, Tel.: 0911 806 788
E-mail: tibor.zachar@reserves.gov.sk

e) Závod SŠHR SR Ľupčianka
Slovenská Ľupča

Ing. PaedDr. Ivan Kováčik, Tel.: 0903 806 004
E-mail: ivan.kovacik@reserves.gov.sk

11.3 Oprávneným a zodpovedným zástupcom Poskytovateľa je :
a) vo veciach zmluvných:
Ing. Branislav Filipovič, Tel.: 0903 696 916, E-mail: filipovic@fbgroup.sk
b) vo veciach technických:
Ing. Branislav Filipovič, Tel.: 0903 696 916, E-mail: filipovic@fbgroup.sk
c) vo veciach ochrany US:
Ing. Branislav Filipovič, Tel.: 0903 696 916, E-mail: filipovic@fbgroup.sk

Strana 11 z 14

Článok 12
Zodpovednosť za vady
12.1 Poskytovateľ zodpovedá za to, že Predmet zmluvy podľa článku 3 tejto Zmluvy bude
vykonávaný podľa podmienok dohodnutých v tejto Zmluve, bez akýchkoľvek nedostatkov,
v súlade so všeobecne záväznými právnymi predpismi, internými predpismi Objednávateľa
a bez porušenia práv tretích osôb a bude zodpovedať požiadavkám stanovených v tejto
Zmluve. Poskytovateľ sa zaväzuje Objednávateľovi nahradiť škodu v prípade, ak Predmet
zmluvy bude mať právne vady.
12.2 Poskytovateľ nezodpovedá za vady Predmetu zmluvy podľa článku 3 tejto Zmluvy, ktoré boli
spôsobené v dôsledku chybných alebo nedostatočných informácií a pokynov poskytnutých
Objednávateľom v prípade, ak Poskytovateľ na chyby písomne upozornil Objednávateľa
a Objednávateľ na použití daných pokynov písomne trval.
12.3 Ak Poskytovateľ neodstráni vady a nedostatky v stanovenom čase, Objednávateľ je
oprávnený zabezpečiť odstránenie vád na náklady Poskytovateľa. Nárok na náhradu škody
Objednávateľa týmto nie je dotknutý.
Článok 13
Subdodávatelia
13.1 Poskytovateľ môže plnenie Predmetu zmluvy zabezpečovať prostredníctvom
subdodávateľa/subdodávateľov, ktorých zoznam s uvedením nasledovných identifikačných
údajov o každom subdodávateľovi, predloží Objednávateľovi najneskôr pri podpise tejto
Zmluvy:
a) obchodné meno alebo názov,
b) sídlo alebo miesto podnikania,
c) identifikačné číslo (IČO),
d) osoba oprávnená konať za subdodávateľa (titul, meno, priezvisko, kontaktné údaje),
e) vecný podiel plnenia Zmluvy (druh a rozsah subdodávky).
13.2 Subdodávateľ má rovnakú povinnosť ako Poskytovateľ podľa tejto Zmluvy,
a to predovšetkým byť zapísaný v registri partnerov verejného sektora v zmysle zákona
č. 315/2016 Z. z. o registri partnerov verejného sektora a o zmene a doplnení niektorých
zákonov a rovnako podľa Zákona o verejnom obstarávaní. Poskytovateľ je povinný oznámiť
Objednávateľovi akúkoľvek zmenu údajov o subdodávateľovi najneskôr do dvoch (2)
pracovných dní odo dňa, kedy sa o tejto zmene dozvedel.
13.3 Poskytovateľ je oprávnený zmeniť subdodávateľa v priebehu plnenia Zmluvy, a to až
po písomnom odsúhlasení zmeny subdodávateľa Objednávateľom. Na tento účel je
Poskytovateľ povinný písomne oznámiť Objednávateľovi zmenu subdodávateľa/
subdodávateľov a označiť nového subdodávateľa/subdodávateľov v rozsahu, aký je
uvedený v bode 13.1 tohto článku Zmluvy, najmenej päť (5) pracovných dní pred jeho
písomným schválením Objednávateľom.
13.4 Porušenie povinnosti podľa tohto článku Zmluvy sa považuje za podstatné porušenie
Zmluvy.

Článok 14
Ďalšie zmluvné dojednania
14.1 Poskytovateľ je povinný všetky informácie a dokumenty o Objednávateľovi, ktoré získa
v súvislosti s činnosťami vykonávanými alebo poskytovanými pre Objednávateľa alebo
v súvislosti s plnením Predmetu zmluvy, túto Zmluvu, ako aj jej obsah, uchovávať v tajnosti,
takto získané informácie nezneužívať a neposkytovať tretím osobám. Poskytovateľ je
povinný zaobchádzať so všetkými informáciami získanými počas plnenia Predmetu zmluvy,
Strana 12 z 14

ako aj s obsahom tejto Zmluvy a s obsahom všetkých dokumentov poskytnutých alebo
sprístupnených podľa tejto Zmluvy, ako s dôvernými informáciami a zabezpečiť ich ochranu
pred tretími osobami v súlade s § 17 a § 271 Obchodného zákonníka. Poskytovateľ sa
zaväzuje dodržiavať povinnosti vyplývajúce mu z tohto článku Zmluvy aj po uplynutí platnosti
a účinnosti tejto Zmluvy.
14.2 Povinnosť podľa bodu 14.1 tohto článku Zmluvy sa nevzťahuje na povinnosti Objednávateľa
podľa zákona č. 211/2000 Z. z. o slobodnom prístupe k informáciám a o zmene a doplnení
niektorých zákonov (zákon o slobode informácií) v znení neskorších predpisov.
Článok 15
Doručovanie písomností
15.1 Doručením akýchkoľvek písomností na základe tejto Zmluvy alebo v súvislosti s touto
Zmluvou sa rozumie doručenie písomnosti doporučene poštou na adresu uvedenú v záhlaví
Zmluvy alebo osobné doručenie druhej Zmluvnej strane do podateľne, ak medzi Zmluvnými
stranami nebola písomne neskôr oznámená iná adresa na doručovanie.
15.2 Pokiaľ si Zmluvná strana, ktorej je písomnosť určená, z akéhokoľvek dôvodu písomnosť
neprevezme, považuje sa táto za doručenú dňom uloženia písomnej zásielky na pošte,
a to aj vtedy, keď sa Zmluvná strana o doručení nedozvedela.
15.3 Zmluvné strany sa dohodli, že vzájomná komunikácia bude prebiehať aj elektronicky formou
emailov a taktiež aj formou prijímania elektronických zásielok podľa vyhlášky Ministerstva
vnútra Slovenskej republiky č. 410/2015 Z. z. o podrobnostiach výkonu správy registratúry
orgánov verejnej moci a o tvorbe spisu a podľa príslušných všeobecne záväzných právnych
predpisov, pričom číslo elektronickej schránky Objednávateľa je E0005592263.
Článok 16
Záverečné ustanovenia
16.1 Táto Zmluva nadobúda platnosť dňom jej podpisu oprávnenými zástupcami oboch
Zmluvných strán a od tohto momentu je pre Zmluvné strany právne záväzná. Táto Zmluva
nadobúda účinnosť dňom nasledujúcim po dni jej zverejnenia v Centrálnom registri zmlúv.
16.2 Akékoľvek zmeny alebo doplnenia tejto Zmluvy spôsobom, ktorý nesmie byť v rozpore
s § 18 Zákona o verejnom obstarávaní, sú možné iba na základe obojstrannej dohody
Zmluvných strán, urobenej formou písomného očíslovaného dodatku k tejto Zmluve,
potvrdeného štatutárnym orgánom oboch Zmluvných strán alebo osobou k tomu
oprávnenou, inak je zmena či doplnenie neplatné.
16.3 Zmluvné strany sa zaväzujú bez zbytočného odkladu písomne informovať druhú Zmluvnú
stranu o prípadnej zmene svojho obchodného mena, právnej formy, sídla, IČO, DIČ,
oprávnených zástupcov, bankového spojenia a čísla účtu, na ktorý majú byť poukázané
platby a o iných skutočnostiach významných pre riadne plnenie tejto Zmluvy. Informácia
o takejto zmene si nevyžaduje uzavretie dodatku k Zmluve.
16.4 Právne vzťahy touto Zmluvou neupravené sa spravujú všeobecne záväznými právnymi
predpismi, najmä však príslušnými ustanoveniami Obchodného zákonníka. Všetky spory
vzniknuté z tejto Zmluvy budú riešené podľa slovenského práva na príslušnom súde
v Slovenskej republike.
16.5 Zmluvné strany si vyhradzujú právo nezverejňovať podpis/signatúru štatutárneho orgánu,
nakoľko ju považujú za skutočnosť dôverného charakteru, a zároveň sa zaväzujú toto
ustanovenie rešpektovať a dodržiavať.

Strana 13 z 14

16.6 Zmluva je vyhotovená v šiestich (6) rovnopisoch, z ktorých každý má váhu originálu.
Po podpísaní Zmluvy Objednávateľ dostane štyri (4) rovnopisy a Poskytovateľ dva (2)
rovnopisy.
16.7 Zmluvné strany vyhlasujú, že táto Zmluva bola uzatvorená slobodne a vážne, Zmluva nie je
uzatvorená v tiesni ani za nápadne nevýhodných podmienok, nie je v rozpore s dobrými
mravmi ani so zásadami poctivého obchodného styku, Zmluvné strany si Zmluvu pred jej
podpisom prečítali, jej obsahu porozumeli a na znak súhlasu ju vlastnoručne podpísali.
16.8 Zmluvné strany sa dohodli, že výmena utajovaných skutočností sa bude uskutočňovať
výhradne podľa Zmluvy o prístupe podnikateľa k utajovaným skutočnostiam.
Neoddeliteľnou súčasťou tejto Zmluvy je:
Príloha č. 1 - Rozsah PK a OPaOS IBS
Príloha č. 2 - Zmluva o prístupe podnikateľa k utajovaným skutočnostiam

V Bratislave dňa

V Bratislave dňa

Za Objednávateľa:

Za Poskytovateľa:

..............................................
JUDr. Kajetán Kičura
predseda SŠHR SR

............................................
Ing. Branislav Filipovič
konateľ

Strana 14 z 14

