Zmluva o poskytovaní služieb č. Z201916639_Z
uzatvorená v zmysle §269 ods. 2 Obchodného zákonníka
I. Zmluvné strany
1.1

Objednávateľ:
Obchodné meno:
Sídlo:
IČO:
DIČ:
IČ DPH:
Číslo účtu:
Telefón:

1.2

Národný bezpečnostný úrad
Budatínska 30, 85106 Bratislava, Slovenská republika
36061701
2021594245
SK6281800000007000199517
+421268691111

Dodávateľ:
Obchodné meno:

exe, a.s.

Sídlo:

Plynárenská 1, 82109 Bratislava, Slovenská republika

IČO:

17321450

DIČ:

2020299490

IČ DPH:

SK2020299490

Číslo účtu:

SK9109000000005147874792

Telefón:

+421 267 296 111

II. Predmet zmluvy
2.1

2.2

Všeobecná špecifikácia predmetu Zmluvy:
Názov:

Microsoft Premier Support V2

Kľúčové slová:

technická podpora, licenčné softvérové vybavenie, MS Premier Support

CPV:

72222300-0 - Služby informačných technológií; 48000000-8 - Softvérové balíky a
informačné systémy

Druh/y:

Služba

Funkčná a technická špecifikácia predmetu Zmluvy:

Položka č. 1:

Microsoft Premier Support V2

Funkcia
Predmetom zákazky/zmluvy sú služby Microsoft Premier Support V2- služby technickej podpory pre softvérové produkty
spoločnosti Microsoft Corporation. Podporné služby Microsoft Premier Support sú jedinečnou a špeciálnou ponukou
spoločnosti Microsoft Corporation. Spoločnosťou Microsoft sa pre účely tejto zmluvy rozumie spoločnosť Microsoft
Corporation, so sídlom Redmond, WA, USA alebo jej regionálne prevádzky, ktoré sú oprávnené poskytovať služby Microsoft v
rámci EÚ.
Charakter služby spočíva v tom, že spoločnosť Microsoft Corporation je vlastníkom zdrojového kódu produktov na základe
čoho vytvorila špecifickú službu pozostávajúcu z proaktívnej a reaktívnej starostlivosti o portfólio Microsoft produktov. Tieto
dve zložky sú navzájom integrálne prepojené prostredníctvom softvérových nástrojov, špecifickej metodológie a manažéra
dodávky služby.
Významná časť informačných systémov (IS) verejného obstarávateľa/objednávateľa je založená na aplikáciách Microsoft, kedy
v prípade poruchy hrozí kritická nefunkčnosť týchto aplikácií, čo by malo za následok významné narušenie kľúčových interných
procesov verejného obstarávateľa/objednávateľa, ako aj ohrozenie plnenia povinností, ktoré verejný obstarávateľ/objednávateľ
zabezpečuje vo verejnom záujme a ktoré mu vyplývajú z platnej legislatívy
Technické vlastnosti

Jednotka

1. Workshop PLUS – Securing Windows Active Directory
(closed workshop)

ks

1

2. Workshop PLUS – Security: Securing Windows
Server (closed workshop)

ks

1

Strana 1 z 4

Minimum

Maximum

Presne

3. Reaktívna podpora riešenia incidentov

hod

12

4. Riadenie podpory zákazníka a plánovanie služieb
pridelenou kontaktnou osobou TAM

Zahrnuté v
cene

Zahrnuté v
cene

Technické vlastnosti

Hodnota/Charakteristika

2.3

Osobitné požiadavky na plnenie:

Názov
I. ZMLUVA:
1. Zmluva sa uzatvára na dobu určitú, a to na dobu 12 mesiacov odo dňa nadobudnutia účinnosti zmluvy.
II. CENA:
1. Celková cena predmetu zmluvy zahŕňa všetky náklady dodávateľa spojené s plnením zmluvy (doprava osôb, ktoré sa
podieľajú na plnení zmluvy, technická podpora) a tiež všetky dane, clá, poplatky, platby vyberané v rámci uplatňovania
nesadzobných opatrení ustanovené osobitnými predpismi, ako aj iné náklady spojené s plnením zmluvy.
2. V prípade, ak dodávateľ ku dňu predkladania ponúk nie je platcom DPH, avšak po uzatvorení zmluvy sa ním stane, nemá
nárok na zvýšenie ceny za poskytovanie služieb o hodnotu DPH.
3. Dodávateľovi nevznikne nárok na úhradu akýchkoľvek dodatočných nákladov, ktoré si nezapočítal do ceny predmetu
zmluvy. Všetky ceny predložené dodávateľom zohľadňujú primerané, preukázateľné náklady a primeraný zisk.
III. PLNENIE PREDMETU ZMLUVY:
1. Dodávateľ sa zaväzuje poskytovať služby podpory Microsoft Premier Support V2 uvedené v časti Funkčná a technická
špecifikácia predmetu po dobu 12 mesiacov, so začiatkom plnenia predmetu zmluvy odo dňa účinnosti zmluvy. Dokladom o
začatí poskytovania služieb podpory je akceptačný protokol o začatí poskytovania služieb podpory potvrdený poverenými
zástupcami oboch zmluvných strán. Podmienkou potvrdenia akceptačného protokolu zo strany objednávateľa je riadne
predloženie dokladov v zmysle nižšie uvedených bodov 3. a 6. článku III. zmluvy (Plnenie predmetu zmluvy).
2. Dodávateľ sa zaväzuje do dvoch pracovných dní od uzavretia zmluvy predložiť objednávateľovi kontaktné údaje osôb
zodpovedných za riadne plnenie predmetu zmluvy v rozsahu: meno, priezvisko, telefónne číslo a e-mailová adresa, a ďalej
telefónne číslo a web na ohlasovanie incidentov v rámci poskytovania reaktívnej podpory.
3. Dodávateľ sa zaväzuje predložiť objednávateľovi do dvoch pracovných dní od uzavretia zmluvy platný doklad preukazujúci
stupeň partnerstva so spoločnosťou Microsoft, ktorý ho oprávňuje na poskytovanie služieb Microsoft Premier Support.
Dodávateľ najmä predloží do dvoch pracovných dní od uzavretia zmluvy zmluvu MBSA Microsoft Business and Services
Agreement alebo inú rámcovú servisnú zmluvu, ktorú má uzavretú so spoločnosťou Microsoft (napr. MSA - Master Services
Agreement) a Zmluvu Premier Support for Partners alebo inú obdobnú partnerskú zmluvu, ktorá deklaruje zmluvný vzťah
dodávateľa so
spoločnosťou Microsoft a oprávnenie dodávateľa poskytovať plnenie podľa tejto zmluvy. Dodávateľ súčasne poskytne údaje o
kontaktnej osobe vrátane telefonického a e-mailového kontaktu pre potreby overenia zmluvného vzťahu v rámci spoločnosti
Microsoft. V prípade, že dodávateľ v stanovenej lehote riadne nepreukáže oprávnenie poskytovať služby Microsoft v zmysle
zmluvy, považuje sa to za podstatné porušenie zmluvy zo strany dodávateľa.
4. Dodávateľ zabezpečí pre služby Microsoft Premier Support osobu oprávnenú poskytovať technickú podporu produktov
spoločnosti Microsoft, zodpovednú za riadenie podpory objednávateľa (TAM), ktorý bude úzko spolupracovať s riadiacimi a
technickými zamestnancami objednávateľa a zaistí, aby služba Microsoft Premier Support pokryla špecifické potreby a
požiadavky objednávateľa. TAM bude pravidelne komunikovať s určenými zamestnancami objednávateľa, bude ich informovať
o priebehu riešenia problémov, poskytovať informácie o stave čerpania služieb, spolupracovať s určenými zamestnancami
objednávateľa
pri plánovaní čerpania proaktívnych služieb, organizovať školenia a workshopy podľa potrieb objednávateľa, doručovať
proaktívne informácie a predstavovať styčný bod pre komunikáciu medzi objednávateľom a spoločnosťou Microsoft vo
všetkých oblastiach popísaných v zmluve.
5. Objednávateľ poskytne dodávateľovi do dvoch pracovných dní od uzavretia zmluvy presnú adresu plnenia zmluvy a
kontaktné údaje osoby/osôb zodpovednej/zodpovedných za riadne plnenie predmetu zmluvy v rozsahu: meno, priezvisko,
telefónne číslo a emailová adresa.
6. Dodávateľ predloží objednávateľovi podrobný aktualizovaný rozpočet do dvoch dní od uzavretia zmluvy. Rozpočet musí
obsahovať označenie položky, jej množstvo, počet čerpaných hodín a cenu za položku s vyčíslením celkovej ceny. V prípade,
že dodávateľ v stanovenej lehote nedoloží riadne aktualizovaný rozpočet v zmysle zmluvy, považuje sa to za podstatné
porušenie zmluvy zo strany dodávateľa.
IV. FAKTURÁCIA:
1. Úhrada za predmet zmluvy bude realizovaná formou bezhotovostného platobného styku bez poskytnutia zálohovej platby.
2. Dodávateľ je oprávnený vystaviť jednorazovú faktúru na cenu predmetu zmluvy do piatich pracovných dní od začatia
poskytovania služieb podpory Microsoft Premier Support V2. Povinnou prílohou faktúry je akceptačný protokol o začatí
poskytovania služieb podpory Microsoft Premier Support V2 potvrdený poverenými zástupcami oboch zmluvných strán.
3. Splatnosť faktúry je najneskôr do 30 dní odo dňa jej doručenia do podateľne objednávateľa.
Strana 2 z 4

4. Dodávateľ sa zaväzuje zaslať vyhotovenú listinnú faktúru poštou a súčasne aj v textovo čitateľnom súbore vo formáte PDF
elektronicky na e-mailovú adresu objednávateľa, a to bezodkladne po jej vystavení. Obsah faktúry zaslanej poštou sa bude
zhodovať s faktúrou zaslanou v elektronickej podobe na e-mailovú adresu objednávateľa.
5. Miesto doručenia faktúry v listinnej podobe je sídlo objednávateľa. E-mailovú adresu, na ktorú dodávateľ zašle faktúru
elektronicky oznámi objednávateľ dodávateľovi do dvoch pracovných dní odo dňa uzavretia tejto zmluvy.
6. Dodávateľom vystavená faktúra ako daňový doklad musí byť vyhotovená v súlade s ustanoveniami zákona č. 222/2004 Z. z.
o dani z pridanej hodnoty v znení neskorších predpisov. V prípade, ak faktúra vystavená dodávateľom nebude obsahovať
všetky zákonom stanovené náležitosti alebo bude obsahovať nesprávne alebo neúplné údaje, objednávateľ má právo takúto
faktúru vrátiť dodávateľovi na jej doplnenie, resp. opravu a dodávateľ je povinný podľa charakteru nedostatku vystaviť novú,
opravenú, resp. doplnenú faktúru s novou lehotu splatnosti. Dodávateľ je zároveň povinný bezodkladne poslať
opravenú alebo novú faktúru znovu aj v elektronickej podobe na e-mailovú adresu uvedenú objednávateľom v zmysle
predošlého bodu.
7. Ak je dodávateľ identifikovaný pre DPH v inom členskom štáte EÚ alebo je zahraničnou osobou z tretieho štátu a miesto
dodania služby je v SR, tento dodávateľ nebude pri plnení zmluvy fakturovať DPH. Vo svojej Kontraktačnej ponuke však musí
uviesť príslušnú sadzbu a výšku DPH podľa zákona č. 222/2004 Z.z. a cenu vrátane DPH. Objednávateľ v tomto prípade bude
registrovaný pre DPH podľa § 7 a/alebo § 7a zákona č. 222/2004 Z.z. a bude povinný odviesť DPH v SR podľa zákona č.
222/2004 Z. z..
V. ĎALŠIE USTANOVENIA:
1. Dodávateľ musí byť v zmysle § 32 ods. 1 písm. e) zákona o verejnom obstarávaní oprávnený poskytovať službu, ktorá
zodpovedá predmetu zákazky/zmluvy. V prípade, ak objednávateľ na základe informácií z verejne dostupných registrov
(obchodný register, živnostenský register a pod.) bude mať pochybnosti, či dodávateľ je oprávnený poskytovať službu, ktorá
zodpovedá predmetu zákazky, požiada dodávateľa v lehote určenej objednávateľom o predloženie dokladov preukazujúcich
oprávnenie dodávateľa poskytovať službu zodpovedajúcu predmetu zákazky/zmluvy
V prípade, že dodávateľ v stanovenej lehote riadne nepreukáže oprávnenie poskytovať službu v zmysle zmluvy, je
objednávateľ oprávnený odstúpiť od zmluvy v zmysle obchodných podmienok elektronického trhoviska, 2. časť ,,Všeobecné
zmluvné podmienky", čl. XVIII ,,Ukončenie zmluvy", bod 18.2 písm. a).
Objednávateľ zároveň upozorňuje dodávateľa, že v zmysle Obchodných podmienok elektronického trhoviska, 1. časť ,,Trhový
poriadok", čl. IV ,,Dodávateľ", bod 4, dodávateľ sa už samotnou registráciou do EKS zaväzuje akceptovať a dodržiavať
Obchodné podmienky elektronického trhoviska, vrátane povinnosti spĺňať všetky kvalifikačné, odborné, technické a akékoľvek
iné predpoklady stanovené príslušnými právnymi predpismi vo vzťahu k plneniu, ktoré tvorí predmet zákazky.
2. Dodávateľ je povinný spĺňať požiadavky na technické vlastnosti predmetu plnenia a osobitné požiadavky na plnenie počas
celej doby platnosti zmluvy. V prípade, ak dodávateľ poruší akúkoľvek zmluvnú podmienku alebo ktorékoľvek ustanovenie
uvedené v technických vlastnostiach alebo v osobitných požiadavkách na plnenie zmluvy, toto porušenie sa považuje za
podstatné porušenie zmluvy, ktoré zakladá oprávnenie dodávateľa odstúpiť od zmluvy.
3. Všetky doklady a dokumenty musia byť predložené v štátnom jazyku. Ak je doklad alebo dokument vyhotovený v cudzom
jazyku, predkladá sa spolu s jeho úradným prekladom do štátneho jazyka, to neplatí pre návrhy, doklady a dokumenty
vyhotovené v českom jazyku.
4. Ostatné práva a povinnosti objednávateľa a dodávateľa podľa tejto zmluvy sa riadia Obchodnými podmienkami
elektronického trhoviska, 2. časť "Všeobecné zmluvné podmienky".
Názov
2.4

Upresnenie
Prílohy opisného formulára Zmluvy:

Popis

Názov súboru

III. Zmluvné podmienky
3.1

3.2

Miesto plnenia Zmluvy:
Štát:

Slovenská republika

Kraj:

Bratislavský

Okres:

Bratislava V

Obec:

Bratislava - mestská časť Petržalka

Ulica:

Budatínska 30

Čas / lehota plnenia zmluvy:
10.06.2019 08:00:00 - 09.06.2020 08:00:00

Strana 3 z 4

3.3

3.4

Dodávané množstvo/ rozsah zmluvného plnenia:
Jednotka:

celá zákazka

Požadované množstvo:

1,0000

Práva a povinnosti zmluvných strán podľa tejto Zmluvy sa spravujú Obchodnými podmienkami elektronického
trhoviska verzia 3.5, účinná zo dňa 1.1.2019 , ktoré tvoria neoddeliteľnú prílohu tejto Zmluvy.

IV. Zmluvná cena
4.1

Celková cena predmetu Zmluvy bez DPH: 18 552,50 EUR

4.2

Sadzba DPH: 20,00

4.3

Celková cena predmetu Zmluvy vrátane DPH: 22 263,00 EUR

V. Záverečné ustanovenia
5.1

Táto Zmluva bola uzavretá automatizovaným spôsobom v rámci Elektronického kontraktačného systému a v zmysle
Obchodných podmienok elektronického trhoviska verzia 3.5, účinná zo dňa 01.01.2019, ktoré tvoria jej prílohu č. 1.

5.2

Táto Zmluva nadobúda platnosť dňom jej uzavretia a účinnosť za podmienok definovaných v Obchodných
podmienkach elektronického trhoviska uvedených v bode 5.1 tejto zmluvy.

5.3

Táto Zmluva vrátane jej príloh predstavuje úplnú dohodu zmluvných strán o jej predmete. Vedľajšie dohody k tejto
zmluve neexistujú.

5.4

Táto Zmluva je vyhotovená v elektronickej podobe v štyroch vyhotoveniach, po jednom pre každú zmluvnú stranu,
jedno vyhotovenie bude zaslané na zverejnenie v Centrálnom registri zmlúv Úradu vlády Slovenskej republiky a jedno
bude zverejnené v Centrálnom registri zmlúv trhoviska.

5.5

Túto Zmluvu bude možné meniť a dopĺňať za podmienok stanovených príslušnými všeobecne záväznými právnymi
predpismi len vo forme písomného a číslovaného dodatku podpísaného oboma zmluvnými stranami.

5.6

Táto Zmluva má nasledovné prílohy:
Príloha č.1 Obchodné podmienky elektronického trhoviska verzia 3.5, účinná zo dňa 01.01.2019,
https://portal.eks.sk/SpravaOpet/Opet/VerejnyDetail/

V Bratislave, dňa 03.06.2019 10:54:12
Objednávateľ:
Národný bezpečnostný úrad
konajúci prostredníctvom osoby poverenej zastupovať Objednávateľa v rámci elektronického trhoviska
Dodávateľ:
exe, a.s.
konajúci prostredníctvom osoby poverenej zastupovať Dodávateľa v rámci elektronického trhoviska

Strana 4 z 4

