Zmluva o poskytovaní služieb
uzatvorená v zmysle § 269 ods. 2 a nasl. zákona č. 513/1991 Zb. Obchodný zákonník v znení neskorších
predpisov (ďalej aj ako „zmluva")
a § 117 zákona č. 343/2015 Z. z. o verejnom obstarávaní a o zmene a doplnení niektorých zákonov (ďalej
len „ZVO“)
Číslo zmluvy objednávateľa: 436/2017-260/MPRV SR
Číslo zmluvy poskytovateľa:
Zmluvné strany
Objednávateľ
Názov:
Sídlo:
Zastúpený:
Osoba zodpovedná
za plnenie zmluvy:
IČO:
DIČ:
Bankové spojenie:
IBAN:

Ministerstvo pôdohospodárstva a rozvoja vidieka Slovenskej republiky
Dobrovičova 12, 812 66 Bratislava
Ing. Jaroslav Regec, generálny tajomník služobného úradu
Ing. Miroslav Motolík, poverený zastupovaním riaditeľa útvaru
informačných a komunikačných technológií
00156621
2021291382
Štátna pokladnica Bratislava
SK66 8180 0000 0070 0008 1105

a
Poskytovateľ
Obchodné meno:
Sídlo:
IČO:
DIČ:
IČ DPH:
Zastúpený:
Osoba zodpovedná
za plnenie zmluvy:
Bankové spojenie:
IBAN:
Spoločnosť je zapísaná
v obchodnom registri :
5024/B
(ďalej len ako „poskytovateľ")

Lomtec.com a.s.
Líščie údolie 5, 841 04 Bratislava
35795174
2020279745
SK2020279745
Mgr. Miroslav Ličko – predseda predstavenstva
Mgr. Miroslav Sedlák – podpredseda predstavenstva
Mgr. Miroslav Sedlák – podpredseda predstavenstva
Tatra banka a.s., Bratislava
SK17 1100 0000 0026 2943 1093
v Obchodnom registri Okresného súdu Bratislava I, Oddiel Sa, Vložka č.

Preambula
1.
2.
3.

Táto zmluva sa uzatvára ako výsledok verejného obstarávania podľa ZVO na predmet zákazky:
„Cloudové služby elektronickej komunikácie“.
Objednávateľ na obstaranie zákazky „Cloudové služby elektronickej komunikácie“ použil postup
verejného obstarávania podľa §117 ZVO.
Práva a povinnosti zmluvných strán neupravené v tejto zmluve sa riadia právnymi predpismi
Slovenskej republiky (ďalej len „SR“), ktorými sú najmä zákon č. 513/1991 Zb. Obchodný zákonník v
znení neskorších predpisov (ďalej len „OZ“), zákon č. 315/2016 Z. z. o registri partnerov verejného
sektora a o zmene a doplnení niektorých zákonov (ďalej len „ZPVS“), zákon č. 351/2011 Z. z. o
elektronických komunikáciách v znení neskorších predpisov (ďalej len „ZEK“) a zákon č. 305/2013 Z.
z. o elektronickej podobe výkonu pôsobnosti orgánov verejnej moci a o zmene a doplnení niektorých
zákonov (zákon o e-Governmente) v znení neskorších predpisov.
1

Zoznam pojmov
Cloudové služby – služby bezpečného prístupu k softvéru vo verejnej komunikačnej sieti internet
umiestneného na serveroch v geograficky rozdielnych lokalitách prostredníctvom webového prehliadača
pomocou prístupového mena a hesla.
Elektronická komunikačná schránka na Ústrednom portáli verejnej správy (eDesk) – slúži na doručovanie
a odosielanie dokumentov (elektronických podaní) verejnej správy (potvrdenia, rozhodnutia, odpisy z
Informačných systémov verejnej správy), právnických a fyzických osôb, ktorá ponúka funkcie autorizácie
dokumentov, sprostredkovanie platby, administráciu prijatých a odoslaných dokumentov, podpisovanie
dokumentov elektronickým podpisom alebo zaručeným elektronickým podpisom.
Produkčná prevádzka - predstavuje migráciu overeného a akceptovaného softvéru v testovacom prostredí
do produkčného prostredia a jeho rutinné používanie.

1.1

1.2

Článok I
Predmet zmluvy
Predmetom tejto zmluvy je záväzok poskytovateľa sprístupniť podľa požiadaviek objednávateľovi
a organizáciám v zakladateľskej a zriaďovateľskej pôsobnosti objednávateľa (ďalej len „rezortné
organizácie“) cez internet softvér poskytovateľa, umiestnený na bezpečných serveroch (cloud), na
bezpečný prístup do elektronickej komunikačnej schránky na Ústrednom portáli verejnej správy
(ďalej len „eDesk“) pre komplexné spracovanie elektronického podania (ďalej aj „správa“) v eDesk
bez nutnosti použitia občianskeho preukazu s elektronickým kontaktným čipom (tzv. elektronickej
identifikačnej karty – eID) oprávnených osôb (ďalej len „cloudová služba“ alebo „služba“) a udelenie
licencií a prístupových kódov objednávateľovi a rezortným organizáciám na používanie softvéru
poskytovateľa.
Opis predmetu zákazky je uvedený v prílohe č. 1 tejto zmluvy. Zoznam užívateľov služby je uvedený
v prílohe č. 2 tejto zmluvy.
Súčasťou predmetu tejto zmluvy sú školenia poverených zamestnancov objednávateľa a rezortných
organizácií v 8 blokoch školení, po 2 hod. pre 15-20 osôb v jednom bloku školenia v priestoroch
objednávateľa a v termínoch určených objednávateľom, na ktorých poskytovateľ odovzdá súvisiacu
dokumentáciu s používaním softvéru podľa článku VI, bod 6.5 tejto zmluvy.
Článok II
Spôsob a čas plnenia zmluvy

2.1

Plnenie podľa tejto zmluvy medzi zmluvnými stranami sa realizuje nasledovne:
a) objednávateľ odovzdá poskytovateľovi pri podpise tejto zmluvy menný zoznam vybraných
zamestnancov za objednávateľa a rezortné organizácie za účelom vygenerovania prístupových
kódov k softvéru podľa článku I tejto zmluvy a prílohy č. 1 tejto zmluvy;
b) poskytovateľ odovzdá objednávateľovi, najneskôr do 5 pracovných dní odo dňa podpisu tejto
zmluvy, vygenerované prístupové kódy k softvéru pre objednávateľa a rezortné organizácie;
c) poskytovateľ zabezpečí vykonanie školenia zamestnancov objednávateľa a rezortných organizácii
v priestoroch objednávateľa podľa článku I, bodu 1.3 tejto zmluvy najneskôr do 31.01.2018;
d) testovanie funkcionalít služby objednávateľom a rezortnými organizáciami minimálne 20 dní odo
dňa prevzatia prístupových kódov podľa písm. b) tohto bodu v testovacej prevádzke,
objednávateľ môže uvedenú dobu skrátiť, ak všetky požadované služby nevykazujú žiadne
nedostatky a vady;
e) v prípade, že testovanie služby bude bez výhrad, čo zmluvné strany potvrdia na akceptačnom
protokole podľa prílohy č. 3 tejto zmluvy, je možné po vzájomnej dohode zmluvných strán určiť
dátum uvedenia služby do produkčnej prevádzky, ktorý bude uvedený na preberacom protokole
podľa prílohy č. 4 tejto zmluvy, najneskorší dátum zahájenia produkčnej prevádzky je 28.02.2018;
2

2.2
2.3

f) v prípade, že testovanie služby nebude bez výhrad, ktoré zmluvné strany uvedú na akceptačnom
protokole, postupujú zmluvné strany podľa článku IV, bod 4.2 a nasl. tejto zmluvy.
Produkčná prevádzka trvá odo dňa uvedenia dátumu na preberacom protokole do konca platnosti
zmluvy podľa článku VIII, bod 8.1 tejto zmluvy, počas produkčnej prevádzky poskytovateľ
zabezpečuje pre objednávateľa služby vyplývajúce z článku IX tejto zmluvy.
Po ukončení tohto zmluvného vzťahu je poskytovateľ povinný vydať objednávateľovi, na základe
písomnej žiadosti objednávateľa, všetky zálohy všetkých dôverných informácii podľa článku VII tejto
zmluvy uložených v softvéri poskytovateľa, ktoré budú vydané na vhodnom elektronickom nosiči
údajov s aplikovanými bezpečnostnými pravidlami (napr. heslo). Poskytovateľ je povinný po
ukončení tohto zmluvného vzťahu poskytnúť následnú súčinnosť objednávateľovi, resp. novému
poskytovateľovi objednávateľa pri implementácii odovzdaných dôverných informácii do nového
informačného systému.
Článok III
Cena a platobné podmienky

3.1

3.2

3.3

3.4

3.5

3.6
3.7

Cena za predmet zmluvy bola stanovená ako výsledok verejného obstarávania v zmysle ZVO a v
súlade so zákonom NR SR č. 18/1996 Z. z. o cenách v znení neskorších predpisov, v spojení s
vyhláškou MF SR č. 87/1996 Z. z., ktorou sa vykonáva zákon NR SR č. 18/1996 Z. z. o cenách v znení
neskorších predpisov.
Cena za plnenie predmetu tejto zmluvy je konečná a zahŕňa ceny za všetky služby poskytované pre
objednávateľa a rezortné organizácie podľa článku 1, body 1.1 až 1.2 tejto zmluvy a je vo výške
48.500,-eur bez DPH, 58.200,-eur s DPH (slovom: päťdesiatosemtisícdvesto eur s DPH). V cene za
plnenie predmetu tejto zmluvy sú zahrnuté všetky náklady poskytovateľa súvisiace a vynaložené
s dodaním predmetu zmluvy (napr. clá, daňové poplatky, DPH, správne poplatky, dopravné náklady,
analýza, programátorské a vývojárske práce, prevádzkové náklady, udelenie licencií, , prípadne iné
poplatky súvisiace s predmetom tejto zmluvy).
Objednávateľ uhradí cenu za poskytované služby pre objednávateľa a rezortné organizácie na
základe faktúry vystavenej poskytovateľom, a to v lehote do 30 kalendárnych dní odo dňa doručenia
faktúry objednávateľovi. Faktúru je poskytovateľ povinný doručiť objednávateľovi listovou zásielkou
alebo iným preukázateľným spôsobom na adresu sídla objednávateľa. Poskytovateľ vystaví faktúru
za poskytované služby najneskôr do 14 dní od podpísania preberacieho protokolu. Poskytovateľ je
oprávnený vystaviť faktúru po protokolárnom prevzatí predmetu zmluvy podľa článku IV, bod 4.8.
Faktúra musí obsahovať všetky náležitosti účtovného dokladu podľa ustanovenia § 10 zákona č.
431/2002 Z. z. o účtovníctve v znení neskorších predpisov a náležitosti daňového dokladu v zmysle
§ 74 ods. 1 zákona č. 222/2004 Z. z. o dani z pridanej hodnoty v znení neskorších predpisov. Za
správne vyhotovenie faktúry zodpovedá v plnom rozsahu poskytovateľ.
V prípade, ak faktúra nebude obsahovať náležitosti podľa bodu 3.2, 3.3 a 3.4 tohto článku alebo
objednávateľ zistí iné chyby, objednávateľ má právo vrátiť faktúru poskytovateľovi v lehote
splatnosti na doplnenie alebo prepracovanie (ďalej len „opravená faktúra“), s uvedením
konkrétnych dôvodov pre jej doručenie späť bez zaplatenia, pričom počas tejto doby lehota
splatnosti neplynie a nová lehota splatnosti v dĺžke 30 kalendárnych dní začne plynúť dňom
doručenia opravenej faktúry.
Úhrada za predmet zmluvy na základe doručenej faktúry bude realizovaná objednávateľom
výhradne prevodným príkazom na účet poskytovateľa uvedený v zmluve pri identifikácii zmluvnej
strany za poskytovateľa.
Poskytovateľovi sa nebude poskytovať žiadna záloha za predmet zmluvy.

Článok IV
Dodacie a preberacie podmienky

3

4.1

4.2

4.3
4.4
4.5
4.6

4.7

4.8
4.9

Poskytovanie služieb bude objednávateľovi a rezortným organizáciám umožnené testovať zo stany
poskytovateľa minimálne 20 pracovných dní od prevzatia prístupových kódov objednávateľom od
poskytovateľa. Objednávateľ môže uvedenú dobu skrátiť, ak všetky požadované funkcionality
sprístupneného softvéru nevykazujú žiadne nedostatky a vady. Po uplynutí doby na testovanie
služby uvedenej v tomto bode, bude vypracovaný akceptačný protokol podľa prílohy č. 3 tejto
zmluvy.
Ak objednávateľ vyznačí na akceptačnom protokole výhrady, ktoré budú pomenúvať všetky
nedostatky a vady služby pre objednávateľa a rezortné organizácie, vyhradzuje si objednávateľ právo
neprevziať službu a poskytovateľ je povinný uvedené výhrady objednávateľa v stanovenom termíne
odstrániť.
Po odstránení výhrad poskytovateľom bude poskytovanie služby objednávateľovi a rezortným
organizáciám umožnené testovať zo stany poskytovateľa minimálne 5 pracovných dní od termínu
odstránenia výhrad objednávateľa.
Po uplynutí testovacej doby podľa bodu 4.3 tohto článku bude vypracovaný nový akceptačný
protokol s novým číslom akceptačného protokolu.
Ak sa po testovaní podľa 4.3 tohto článku opakujú stále výhrady objednávateľa a poskytovateľ ich
nevie odstrániť alebo nestihol odstrániť v stanovenom termíne, objednávateľ je oprávnený okamžite
odstúpiť od tejto zmluvy podľa článku VIII bodu 8.3 tejto zmluvy.
Uvedenie služby do produkčnej prevádzky je možné na základe podpísaného akceptačného
protokolu oboma poverenými zamestnancami zmluvných strán bez výhrad objednávateľa. Tento
akceptačný protokol podľa prílohy č. 3 tejto zmluvy je neoddeliteľnou súčasťou preberacieho
protokolu podľa prílohy č. 4 tejto zmluvy.
Prevzatie predmetu zmluvy sa uskutoční na základe preberacieho protokolu podľa prílohy č. 4 tejto
zmluvy a bodu 4.6 tohto článku. Preberací protokol obsahuje prezenčné listiny zo školení vybraných
zamestnancov objednávateľa a rezortných organizácií podľa prílohy č. 6 a akceptačný protokol podľa
prílohy č. 3 tejto zmluvy.
Celkovým protokolárnym prevzatím predmetu tejto zmluvy sa rozumie podpísanie preberacieho
protokolu oboma poverenými zamestnancami zmluvných strán bez výhrad objednávateľa.
Dodanie a prevzatie predmetu zmluvy bude vykonané poverenými zamestnancami zmluvných
strán, kde poverený zamestnanec za poskytovateľa je Miroslav Jurík t. č.: 02/32780105 email:
miroslav.jurik@lomtec.com a poverený zamestnanec za objednávateľa je Ing. Marek Orlický t. č:
02/942329 email: marek.orlicky@land.gov.sk
Článok V
Udelenie licencií na používanie softvéru

5.1 Poskytovateľ, ako nositeľ majetkových práv k softvéru, prostredníctvom ktorého poskytuje služby

5.2

podľa predmetu tejto zmluvy, je oprávnený vo vlastnom mene vykonávať majetkové a autorské
práva podľa zákona č. 185/2015 Z. z. autorský zákon v znení neskorších predpisov (ďalej len
„autorský zákon“) k softvéru v rozsahu potrebnom na uzatvorenie a plnenie tejto zmluvy.
Poskytovateľ vyhlasuje, že disponuje majetkovými a autorskými právami k softvéru, ku ktorému sa
nevzťahujú práva tretích osôb (finančné a iné nároky); objednávateľ a rezortné organizácie, ako
nadobúdatelia sú oprávnení softvér používať v rámci udelených licencií. Poskytovateľ je povinný
vysporiadať najmä súhlas autorov s užívaním softvéru a jeho šírenia (udelenie licencií a sublicencií),
v rozsahu a za podmienok stanovených touto zmluvou.
Poskytovateľ vyhlasuje, že je podľa autorského zákona oprávnený udeliť objednávateľovi
a rezortným organizáciám ako nadobúdateľom, nevýhradný, neprevoditeľný,
územne
neobmedzený súhlas na používanie sprístupneného softvéru ďalej len („licencie“) a používanie
softvéru v zmysle § 19 ods. 4 autorského zákona a podľa tejto zmluvy neobmedzenému počtu
užívateľov objednávateľa a rezortných organizácií, časovo obmedzený po dobu trvania tejto zmluvy.
Nepravdivosť tohto vyhlásenia poskytovateľa zakladá povinnosť náhrady škody podľa § 373 a nasl.
Obchodného zákonníka.

4

5.3

5.4

Objednávateľ a rezortné organizácie sú povinné sprístupnený softvér, ako aj jeho všetky
sprístupnené časti chrániť pred neoprávneným užívaním a nie sú bez predchádzajúceho písomného
súhlasu poskytovateľa oprávnené:
a) predať alebo iným spôsobom sprístupniť softvér tretej osobe,
b) rozmnožovať, prekladať či meniť dokumentáciu s výnimkou jej použitia pre interné účely resp.
účely, pre ktoré bol softvér sprístupnený.
Poskytovateľ ďalej vyhlasuje, že autorské práva k softvéru podľa tejto zmluvy nie sú/nebudú
zaťažené inými právami tretích osôb, ktoré by bránili ich riadnemu použitiu podľa bodu 5.2 tohto
článku objednávateľom a rezortnými organizáciami, ani inými právnymi vadami. V prípade, že si
tretia osoba uplatní nárok proti objednávateľovi alebo rezortnej organizácii z titulu porušenia
autorských práv, poskytovateľ sa zaväzuje nahradiť objednávateľovi alebo rezortnej organizácii
všetku škodu, ktorá vznikne objednávateľovi alebo rezortnej organizácii v dôsledku uplatnenia
nároku treťou osobou, a to v plnej výške.
Článok VI
Povinnosti zmluvných strán

6.1

Objednávateľ a rezortné organizácie sú povinné používať predmet zmluvy výhradne pre vlastnú
potrebu, neposkytovať k užívaniu tretím osobám, používať predmet zmluvy v súlade s dobrými
mravmi.
6.2 Zmluvné strany sú povinné bez zbytočného odkladu oznámiť druhej zmluvnej strane všetky
okolnosti, ktoré boli zistené pri plnení predmetu tejto zmluvy, ktoré môžu mať vplyv na zmenu
pokynov objednávateľa.
6.3 Zmluvné strany sú povinné oznámiť druhej zmluvnej strane zmenu adresy sídla, korešpondenčnej
adresy na doručovanie, zmenu poverených zamestnancov na plnenie predmetu tejto zmluvy a iných
skutočností majúcich vplyv na predmet plnenia zmluvy, a to do 3 dní od takejto zmeny.
6.4 Poskytovateľ je povinný poskytovať služby podľa tejto zmluvy riadne a včas, podľa požadovanej
technickej špecifikácie podľa prílohy č. 1 tejto zmluvy s potrebnými dokumentmi (užívateľská
príručka k sprístupnenému softvéru v slovenskom jazyku v papierovej podobe 21 ks a v elektronickej
podobe 1 ks) na jeho používanie v produkčnej prevádzke. Návody na použitie budú poskytovateľom
odovzdané objednávateľovi a rezortným organizáciám najneskôr na začiatku školenia podľa článku
I bod 1.3 tejto zmluvy, podľa prezenčnej listiny, ktorá je prílohou č. 6 tejto zmluvy.
6.5 Poskytovateľ bez predchádzajúceho písomného súhlasu objednávateľa nemá právo previesť práva
a povinnosti vyplývajúce z tejto zmluvy na tretiu osobu. Zmluvné strany sa výslovne dohodli, že bez
predchádzajúceho písomného súhlasu objednávateľa nie je poskytovateľ oprávnený ani postúpiť
akékoľvek pohľadávky tretej osobe, ktoré mu vznikli voči objednávateľovi podľa alebo na základe
tejto zmluvy.
6.6 V prípade, že poskytovateľ časť predmetu zmluvy plní prostredníctvom tretej osoby (tzv.
subdodávateľ, ktorý poskytuje bezpečný server poskytovateľovi na uloženie časti dôverných
informácií objednávateľa a rezortných organizácii) je zodpovedný objednávateľovi, ako keby plnil
sám predmet zmluvy.
6.7 V prípade, ak poskytovateľ alebo jeho subdodávateľ majú povinnosť byť zapísaný v registri partnerov
verejného sektora (ďalej len „register“) v zmysle zákona č. 315/2016 Z. z. o registri partnerov
verejného sektora a o zmene a doplnení niektorých zákonov v znení neskorších predpisov (ďalej len
„zákon o registri partnerov“), táto povinnosť musí byť splnená pred podpisom tejto zmluvy.
Poskytovateľ a jeho subdodávateľ musia spĺňať podmienku zápisu počas celého trvania tejto zmluvy.
6.8 Poskytovateľ je povinný oznámiť objednávateľovi každú zmenu v registri, týkajúcu sa tak zhotoviteľa
ako aj jeho subdodávateľa.
6.9 Objednávateľ môže v súlade s § 19 ods. 3 ZVO odstúpiť od zmluvy, ak zhotoviteľ nebol v čase
uzavretia tejto zmluvy zapísaný v registri alebo ak bol vymazaný z registra, v prípade ak zákon
o registri partnerov takýto zápis predpokladá.
6.10 Poskytovateľ je povinný zabezpečiť dostupnosť služieb a bezporuchovosť prevádzky služieb pre
objednávateľa a rezortné organizácie v pracovných dňoch počas pracovnej doby od 6.00 hod. do
18.00 hod. Informácie o významnejších plánovaných odstávkach bude poskytovateľ oznamovať
5

objednávateľovi a rezortným organizáciám elektronickou poštou.
6.11 Poskytovateľ bude zabezpečovať služby aktualizácie sprístupneného softvéru z titulu legislatívnych
zmien, z titulu opráv vád softvéru, pri prechode na vyššiu verziu softvéru, ktorú oznámi
objednávateľovi kontaktnej osobe podľa článku 4 bodu 4.9 tejto zmluvy. Poskytovateľ novú verziu
užívateľského návodu na používanie softvéru v elektronickej forme zašle elektronicky
objednávateľovi.
6.12 Poskytovateľ sa zaväzuje archivovať všetky dôverné informácie objednávateľa a rezortných
organizácii vyplývajúce z článku VII, bod 7. 1 tejto zmluvy počas celej doby trvania tejto zmluvy
uvedenej v článku VIII, bod 8.1 tejto zmluvy v 24 hodinových intervaloch, ako aj okamžitú dostupnosť
všetkých zálohovaných dôverných informácii uložených v softvéri poskytovateľa.
Článok VII
Ochrana dôverných informácií
7.1

7.2
7.3
7.4
7.5

Za dôverné informácie sa pre účely tejto zmluvy považujú všetky dáta, podklady, dokumenty alebo
akékoľvek iné informácie, bez ohľadu na formu ich zachytenia, ktoré sa týkajú:
a) objednávateľa , rezortných organizácii a tretích osôb, na ktoré sa vzťahujú dôverné informácie
vyplývajúce z plnenia z tohto článku,
b) osobné údaje tretích strán uvedené v príslušných dokumentoch objednávateľa a rezortných
organizácii podľa zákona č. 122/2013 Z. z. o ochrane osobných údajov v znení neskorších
predpisov.
Poskytovateľ je povinný ochraňovať dôverné informácie podľa bodu 7.1 tohto článku objednávateľa
a rezortných organizácii, a to najmä pred ich únikom, zmenením, zneužitím, cudzím útokom, vírusom
a poskytnutím tretím osobám alebo iným spôsobom nakladania s dôvernými informáciami.
Poskytovateľ prehlasuje, že pri poskytovaní plnení podľa tejto zmluvy postupuje v súlade so
zákonom č. 122/2013 Z. z. o ochrane osobných údajov.
Poskytovateľ je povinný zabezpečiť bezpečný prenos dôverných informácii podľa bodu 7.1 tohto
článku z databázy objednávateľa alebo rezortnej organizácie do softvéru poskytovateľa
a následného bezpečného prenosu do eDesk-u.
Poskytovateľ sa zaväzuje bez zbytočného odkladu informovať objednávateľa o akomkoľvek porušení
ochrany a/alebo bezpečnosti dôverných informácii, o ktorom sa dozvedel alebo pri vynaložení
odbornej starostlivosti mohol dozvedieť. Zmluvné strany sa zaväzujú vynaložiť všetko primerané
úsilie a poskytnúť si navzájom súčinnosť za účelom odstránenia takéhoto porušenia.
Článok VIII
Trvanie zmluvy

8.1
8.2

Táto zmluva sa uzatvára na dobu určitú na dobu 12 mesiacov odo dňa nadobudnutia jej účinnosti
podľa článku XII, bod 12.5.
Pred uplynutím doby platnosti tejto zmluvy možno túto zmluvu ukončiť:
a) výpoveďou objednávateľa alebo poskytovateľa bez uvedenia dôvodu v dvojmesačnej výpovednej
lehote, ktorá začína plynúť od prvého dňa mesiaca nasledujúceho po doručení písomnej
výpovede druhej zmluvnej strane;
b) písomnou dohodou zmluvných strán o skončení tejto zmluvy. V prípade zániku tejto zmluvy
písomnou dohodou zmluvných strán o jej skončení, zaniká táto zmluva dňom uvedeným v
dohode o jej skončení. V dohode o skončení tejto zmluvy si zmluvné strany upravia aj ich
vzájomné nároky vzniknuté z plnenia povinností alebo z ich porušenia druhou zmluvnou stranou
vyplývajúce z tejto zmluvy, ktoré existujú ku dňu zániku tejto zmluvy;
c) odstúpením objednávateľa v prípade dvoch porušení zmluvných povinností poskytovateľa
uvedených najmä v článku I; v prílohe č. 1; v článku II; v článku VI; v článku VII tejto zmluvy.
Zmluvné strany sa dohodli, že po porušení povinností poskytovateľa objednávateľ písomne
upozorní poskytovateľa na porušenie svojich povinností voči objednávateľovi a poskytne
primeranú lehotu na vykonanie nápravy, ktorá nesmie byť dlhšia ako 2 pracovné dni, ak sa
6

8.3
8.4

v individuálnych prípadoch nedohodli zmluvné strany na inej lehote. V prípade, ak poskytovateľ
neodstráni porušenie povinností v tejto lehote, je objednávateľ oprávnený odstúpiť od tejto
zmluvy a aj podľa § 344 a nasl. OZ.
Odstúpenie od zmluvy musí byť urobené v písomnej forme a je účinné dňom doručenia odstúpenia
druhej zmluvnej strane alebo odmietnutím prevzatia odstúpenia druhou zmluvnou stranou.
Odstúpením zmluvných strán od tejto zmluvy nie je dotknutý nárok na náhradu škody podľa
ustanovení OZ, ako aj nárok na zaplatenie sankcií podľa tejto zmluvy.
Článok IX
Hlásenia vady služby

9.1

9.2

9.3

Objednávateľ je oprávnený prípadné zistené vady služby počas produkčnej prevádzky písomne
oznámiť poskytovateľovi bez zbytočného odkladu po ich zistení, najneskôr však do 24 hodín po
zistení vady, a to v písomnej forme na e-mailovú adresu povereného zamestnanca poskytovateľa
podľa článku IV, bodu 4.9..
Hlásenie vady musí obsahovať nasledovné údaje:
a) číslo a dátum uzavretia/účinnosti zmluvy,
b) podrobný opis, ako sa vada prejavuje,
c) uvedenie povereného zamestnanca objednávateľa alebo rezortnej organizácie pre riešenie vady,
telefonický a e-mailový kontakt na uvedeného zamestnanca.
Poskytovateľ sa zaväzuje po uplatnení hlásenia vady túto bez zbytočného odkladu, najneskôr však
do dvoch (2) pracovných dní od jej uplatnenia, ak sa zmluvné strany v jednotlivom prípade
nedohodnú inak, na vlastné náklady odstrániť a vykonať nápravu.
Článok X
Zmluvné pokuty

10.1 V prípade omeškania poskytovateľa s plnením predmetu zmluvy podľa článku I a článku II, bod 2.1
písm. c) a e) tejto zmluvy viac ako o 10 pracovných dní má objednávateľ právo požadovať
jednorazovú zmluvnú pokutu vo výške 10% z ceny s DPH z ceny predmetu zmluvy.
10.2 Poskytovateľ v prípade porušenia článku VII bod 7.2 tejto zmluvy je povinný uhradiť zmluvnú pokutu
objednávateľovi za každé jednotlivé porušenie článku VII bod 7.2 tejto zmluvy vo výške 2.000,- EUR.
10.3 V prípade porušenia článku V tejto zmluvy poskytovateľom, je objednávateľ oprávnený uložiť
poskytovateľovi zmluvnú pokutu vo výške 20% z ceny s DPH za predmet zmluvy podľa článku III, bod
3.2 tejto zmluvy.
10.4 V prípade včasného neposkytnutia archivovaných dôverných informácii podľa článku VI, bod 6.13
tejto zmluvy, na základe písomnej žiadosti objednávateľa s uvedeným termínom poskytnutia
dôverných informácií, viac ako o 48 hod. , je objednávateľ oprávnený uložiť poskytovateľovi zmluvnú
pokutu vo výške 2.000 ,- EUR.
10.5 Poskytovateľ nesie zodpovednosť za všetky škody, ktoré spôsobí objednávateľovi pri plnení
predmetu tejto zmluvy. Postup pri uplatňovaní náhrady škody sa riadi príslušnými ustanoveniami
OZ.
10.6 Zaplatením sankcie podľa tejto zmluvy nie je dotknutý nárok na náhradu škody podľa ustanovení
OZ.
10.7 Sankciu je povinná každá zmluvná strana zaplatiť oprávnenej zmluvnej strane do 30 kalendárnych
dní odo dňa jej uplatnenia oprávnenou zmluvnou stranou.

Článok XI
Osobitné ustanovenia
7

11.1 Poskytovateľ prehlasuje a zodpovedá za to, že je subjektom oprávneným v zmysle príslušných
všeobecne záväzných právnych predpisov SR na dodanie predmetu tejto zmluvy. Poskytovateľ sa
zaväzuje, že zabezpečí trvalé odborné organizovanie, riadenie a koordinovanie všetkých potrebných
činností pri plnení predmetu podľa tejto zmluvy, všeobecne záväzných právnych predpisov SR,
pokynov a interných predpisov objednávateľa.
11.2 Poskytovateľ zodpovedá za všetku škodu, ktorá vznikla objednávateľovi nesplnením ustanovení
tejto zmluvy a zo súvisiacich všeobecne záväzných právnych predpisov SR alebo omeškaním s ich
plnením. Objednávateľ je v takom prípade oprávnený požadovať od poskytovateľa náhradu škody
podľa OZ.
11.3 Zmluvné strany sa dohodli, že poskytovanie a využívanie služieb sa bude vo svojej celosti riadiť
zásadami správneho využívania služieb:
a) objednávateľ sa zaväzuje, že nebude využívať služby v rozpore s dobrými mravmi, protizákonným
spôsobom, v rozpore s touto zmluvou,
b) objednávateľ sa zaväzuje využívať služby výhradne pre svoju potrebu a spôsobom stanoveným
v tejto zmluve,
c) objednávateľ sa zaväzuje neposkytovať služby iným osobám a nesprostredkovať poskytovanie
služieb tretím osobám bez predchádzajúceho písomného súhlasu poskytovateľa.
11.4 Zmluvné strany sa dohodli, že právne vzťahy akokoľvek súvisiace s touto zmluvou sa budú riadiť
právnym poriadkom SR. Zmluvné strany sa zároveň dohodli, že v prípade sporu, je na konanie
príslušný súd SR.
11.5 Zmluvné strany sa zaväzujú, že si budú poskytovať potrebnú súčinnosť pri plnení záväzkov z tejto
zmluvy a navzájom si budú oznamovať všetky okolnosti a informácie, ktoré môžu mať vplyv na
plnenie predmetu zmluvy.
11.6 Všetky dôverné informácie, ktoré vzniknú objednávateľovi a rezortným organizáciám pri využívaní
služby sú vo vlastníctve objednávateľa alebo rezortných organizácií.
Článok XII
Záverečné ustanovenia
12.1 Táto zmluva je uzatvorená podľa Obchodného zákonníka, autorského zákona a súvisiacimi predpismi
uvedenými v preambule tejto zmluvy a ostatnými všeobecne záväznými právnymi predpismi SR.
12.2 Túto zmluvu je možné meniť a dopĺňať iba uzatvorenými písomnými očíslovanými dodatkami po
súhlase oboch strán zmluvy.
12.3 Táto zmluva sa vyhotovuje v štyroch rovnopisoch, z ktorých objednávateľ obdrží dva rovnopisy a
poskytovateľ dva rovnopisy.
12.4 Zmluvné strany berú na vedomie, že sa v prípade tejto zmluvy jedná o povinne zverejňovanú zmluvu,
ktorá sa zverejňuje v Centrálnom registri zmlúv vedenom Úradom vlády SR (ďalej len „CRZ“).
12.5 Táto zmluva nadobúda platnosť dňom jej podpisu oboma zmluvnými stranami a účinnosť dňom
nasledujúcim po dni jej zverejnenia v CRZ.
12.6 Zmluvné strany berú na vedomie, že zverejnenie zmluvy v CRZ, nie je porušením alebo ohrozením
obchodného tajomstva.
12.7 Zmluvné strany prehlasujú, že zmluva neobsahuje utajované skutočnosti, obchodné tajomstvo ani
osobné údaje, ktoré by mali byť zvlášť chránené pred ich zverejnením, preto výslovne súhlasia so
zverejnením tejto zmluvy v jej plnom rozsahu vrátane jej príloh v CRZ.
12.8 Neoddeliteľnou súčasťou tejto zmluvy sú prílohy:
Príloha č. 1:Opis predmetu zákazky,
Príloha č. 2: Zoznam užívateľov služby,
Príloha č. 3: Vzor – Akceptačný protokol,
Príloha č. 4: Vzor – Preberací protokol,
Príloha č. 5: Zoznam subdodávateľov,
Príloha č. 6 – Vzor Prezenčná listina zo školenia.
12.9 Zmluvné strany prehlasujú, že túto zmluvu uzatvárajú po jej dôkladnom prečítaní slobodne, na
základe vlastnej vôle, vážne a nie v tiesni alebo za nápadne nevýhodných podmienok. Na znak
súhlasu ju zmluvné strany podpísali.
8

Za objednávateľa:

Za poskytovateľa:

V Bratislave, dňa .......................

V ....................................., dňa .........................

..........................................................
podpis štatutárneho orgánu

..........................................................
podpis štatutárneho orgánu

..........................................................
(meno a priezvisko, funkcia)
Ministerstvo pôdohospodárstva a rozvoja vidieka
SR

............................................................
(meno a priezvisko, funkcia)
Obchodné meno poskytovateľa

9

Príloha č. 1 k Zmluve o poskytovaní služieb
Opis predmetu zákazky
Predmetom zákazky je zabezpečiť cloudovú službu vo verejnej komunikačnej sieti dostupnú cez ľubovoľný
internetový prehliadač, pričom pod pojmom cloudové služby sa rozumejú služby bezpečného prístupu k
softvéru vo verejnej komunikačnej sieti internet umiestneného na serveroch v geograficky rozdielnych
lokalitách prostredníctvom webového prehliadača pomocou prístupového mena a hesla. Prostredníctvom
tejto služby bude povereným zamestnancom verejného obstarávateľa a povereným zamestnancom
organizácií v zakladateľskej a zriaďovateľskej pôsobnosti verejného obstarávateľa (ďalej len „užívatelia“)
sprístupnený obsah elektronickej komunikačnej schránky na Ústrednom portály verejnej správy (ďalej len
„eDesk“) prostredníctvom vzdialeného bezpečného prístupu k softvéru poskytovateľa umiestnenom na
jednom koncovom bode (cloude) pre komplexné spracovanie elektronického obsahu podania (ďalej aj
„správy“) v eDesk elektronicky bez vlastnenia elektronického občianskeho preukazu elD a udelenie licencií
a prístupových kódov užívateľom na používanie softvéru poskytovateľa, eDesk slúži na doručovanie a
odosielanie dokumentov (elektronických podaní) verejnej správy (potvrdenia, rozhodnutia, odpisy z
Informačných systémov verejnej správy), právnických a fyzických osôb, ktorá ponúka funkcie autorizácie
dokumentov, sprostredkovanie platby, administráciu prijatých a odoslaných dokumentov, podpisovanie
dokumentov elektronickým podpisom alebo zaručeným elektronickým podpisom.
Cloudová služba musí spĺňať funkcionality, ktoré zabezpečia bezpečnú migráciu obsahu správy s prílohami
bez straty údajov z eDesk do sprístupneného softvéru, prijímanie, spracovanie, prideľovanie, schvaľovanie,
odosielanie a potvrdzovanie prijatí elektronických dokumentov, elektronických dokumentov podpísaných
kvalifikovaným elektronickým podpisom alebo zapečatených kvalifikovanou elektronickou pečaťou,
administráciu prijatých a odoslaných elektronických dokumentov, podpisovanie dokumentov
kvalifikovaným elektronickým podpisom užívateľov podľa zákona č. 305/2013 o elektronickej podobe
výkonu pôsobnosti orgánov verejnej moci a o zmene a doplnení niektorých zákonov (zákon o eGovernmente).
Súčasťou predmetu zákazky budú školenia poverených zamestnancov v 8 blokoch školení, po 2 hod. pre
15-20 osôb v jednom bloku školenia v priestoroch verejného obstarávateľa.

Technická špecifikácia cloudovej služby elektronickej komunikácie:
1. Požiadavky na funkcionalitu cloudovej služby elektronickej komunikácie:
- Notifikácia povereného zamestnanca (podateľňa) o doručení správy do e-Desk;
- Prijatie (migrácia ) elektronického podania (správy) z eDesk do sprístupneného softvéru (poštová
schránka) - overenie platnosti autorizácie prijatých dokumentov nachádzajúcich sa v správe
prostredníctvom overenia platnosti elektronického podpisu alebo elektronickej pečate;
- Sprístupnenie obsahu správy a príloh (elektronických dokumentov) povereným zamestnancom
(podateľňa);
- Distribúcia (prideľovanie) prijatých správ povereným zamestnancom (podateľňa) riešiteľovi na ďalšie
spracovanie s určením termínu na odpovedanie, ak si to správa vyžaduje;
10

- Notifikácia zodpovedného zamestnanca a riešiteľa o termíne odpovedania na správu;
- Schvaľovanie odpovedacej správy;
- Odosielanie správy s prílohami (elektronické dokumenty) do Centrálnej elektronickej podateľne ÚPVS;
- Podpisovanie dokumentov kvalifikovaným elektronickým podpisom;
- Automatické označenie odpovede príznakom ODOSLANÉ a služba notifikuje riešiteľa správy o termíne
odoslania.
2. Požiadavky z hľadiska bezpečnosti:
- Služba musí umožňovať nastavovanie pravidiel pre sprístupňovanie obsahu správ (povereným
zamestnancom alebo skupine zamestnancov, riešiteľom a pod.)
3. Ostatné požiadavky:
- Správy budú prezentované prostredníctvom zoznamu správ s podporou fulltextového vyhľadávania a
filtrovania;
- Správy bude možné zobraziť v jednom zozname (v jednej úrovni), alebo budú združené podľa
jednotlivých skupín správ.
- Po voľbe konkrétnej správy sa zobrazí jej detail s možnosťou akcie v súlade s workflow.
Služby sú uskutočňované na štandardnom softvéri poskytovateľa s funkčnou úpravou procesov na základe
požiadaviek užívateľov. Požadujeme softvér prispôsobený pre užívateľov na existenciu, jednej a viac
podateľní (napr. až osem), doplnený o proces prerozdeľovania správ z centrálnej podateľne na miestnu
podateľňu. Centrálna podateľňa bude mať funkciu prideľovateľa, ktorá podľa predmetu alebo obsahu
správy pridelí správu príslušnému organizačnému útvaru na spracovanie alebo miestnej podateľni. Číslo
registratúrneho záznamu je pridelené príslušnou podateľňou. Príslušná podateľňa priraďuje registratúrny
záznam príslušnému organizačnému útvaru na spracovanie, kde poverený zamestnanec (vedúci
zamestnanec) určí riešiteľa správy a pridelí (sekretariát) mu registratúrny záznam na spracovanie (odborný
zamestnanec – riešiteľ).
Z dôvodu viacúrovňového prideľovania, sledovania spracovania a schvaľovania správ v závislosti od
organizačného členenia užívateľov požadujeme prispôsobiť, funkcionality pre vedúcich zamestnancov a
sekretariáty, ktorí nie sú riešiteľmi, ale musia mať vždy prehľad o stave riešenia správ. Súčasne požadujeme
doplniť aj funkcionalitu na vedomie, ktorá umožní rozoslanie odpovede na elektronické podanie (napr.
rozhodnutie) viacerým príjemcom naraz bez nutnosti vytvárania duplicitných správ.
Proces plnenia predmetu zákazky si vyžaduje analýzu, návrh riešenia s popisom funkcionalít cloudových
služieb elektronickej komunikácie v prostredí užívateľov a realizáciu programových úprav softvéru. Softvér
bude umiestnený na jednom koncovom bode (cloude) prístupný pre neobmedzený počet užívateľov cez
ľubovoľný internetový prehliadač formou vzdialeného bezpečného prístupu v sieti internet
prostredníctvom prístupového mena a hesla.

11

Príloha č. 2 k Zmluve o poskytovaní služieb
Zoznam užívateľov služby – objednávateľ a rezortné organizácie
1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.

Ministerstvo pôdohospodárstva a rozvoja vidieka SR, Dobrovičova 12, 812 66 Bratislava
Štátna veterinárna a potravinová správa SR, Botanická 17, 842 13 Bratislava 4
Ústav štátnej kontroly veterinárnych biopreparátov a liečiv, Biovetská 34, 949 91 Nitra
Ústredný kontrolný a skúšobný ústav poľnohospodársky, Matúškova 21, 833 16 Bratislava 37
Plemenárska inšpekcia SR, Hlohovecká 5, 951 41 Lužianky
Pôdohospodárska platobná agentúra, Dobrovičova 12, 815 26 Bratislava
Národné lesnícke centrum, T. G. Masaryka 22, 960 92 Zvolen
Inštitút vzdelávania veterinárnych lekárov, Cesta pod Hradovou 13/a, 041 77 Košice
Štátne lesy Tatranského národného parku, 059 60 Tatranská Lomnica
Agentúra pre rozvoj vidieka, Akademická 4, 949 01 Nitra
Múzeum vo Svätom Antone, 969 72 Svätý Anton
Národné poľnohospodárske a potravinárske centrum, Hlohovecká 2, 951 41 Lužianky
Štátny veterinárny a potravinový ústav, Jánoškova 1611/58, 026 01 Dolný Kubín
LESY Slovenskej republiky, štátny podnik, Námestie SNP 8, 975 66 Banská Bystrica
Lesopoľnohospodársky majetok Ulič, štátny podnik, 067 67 Ulič
Národný žrebčín "Topoľčianky" štátny podnik, Parková 13, 951 93 Topoľčianky
Závodisko, š. p., Starohájska 29, 852 69 Bratislava
Hydromeliorácie, štátny podnik, Vrakunská 29, 825 63 Bratislava
agrokomplex NÁRODNÉ VÝSTAVISKO, štátny podnik, Výstavná 4, 949 01 Nitra
Plemenárske služby Slovenskej republiky, štátny podnik, Starohájska 29, 852 27 Bratislava
Agroinštitút Nitra, štátny podnik, Akademická 4, 949 01 Nitra

12

Príloha č. 3 k Zmluve o poskytovaní služieb
Vzor - AKCEPTAČNÝ PROTOKOL č. .......
Podľa Zmluvy o poskytovaní služieb č. ........................ zo dňa dd.mm.rrrr poskytovateľ:
..................................... so sídlom ..........................................., IČO: ..........................., odovzdáva
a objednávateľ: Ministerstvo pôdohospodárstva a rozvoja vidieka SR so sídlom Dobrovičova 12, Bratislava,
IČO: 00156621
preberá*/nepreberá* testovanie poskytovaných služieb:
...............................................................................................................................................................
bez výhrad*/s výhradami* uvedenými nižšie
.........................................................................................................................................................................
.........................................................................................................................................................................
a termínom ich odstránenia do...................................

Za poskytovateľa:
V ............................., dňa .................. 2017
Meno a priezvisko povereného zamestnanca
poskytovateľa
................................................................

Za objednávateľa:
V Bratislave, dňa ................ 2017
Meno a priezvisko povereného zamestnanca
objednávateľa
...............................................................

Podpis povereného zamestnanca poskytovateľa

Podpis povereného zamestnanca objednávateľa

*nevhodné prečiarknuť

13

Príloha č. 4 k Zmluve o poskytovaní služieb
Vzor - PREBERACÍ PROTOKOL č. .......
Podľa Zmluvy o poskytovaní služieb č. ........................ zo dňa dd.mm.rrrr poskytovateľ:
..................................... so sídlom ..........................................., IČO: ..........................., odovzdáva
a objednávateľ: Ministerstvo pôdohospodárstva a rozvoja vidieka SR so sídlom Dobrovičova 12, Bratislava,
IČO: 00156621
preberá*/nepreberá* plnenie tejto zmluvy podľa článku ...... uvedenej zmluvy v rozsahu:
...............................................................................................................................................................
...............................................................................................................................................................
bez výhrad*/s výhradami* uvedenými nižšie
.........................................................................................................................................................................
.........................................................................................................................................................................
a termínom ich odstránenia do...................................
Termín uvedenia služby do produkčnej prevádzky ..........................................
Prílohy:
Prezenčné listiny zo školení vybraných zamestnancov objednávateľa a rezortných organizácií: ..........ks.
Akceptačný protokol číslo 1 až čč - spolu .......ks .
Za poskytovateľa:
V ............................., dňa .................. 2017
Meno a priezvisko povereného zamestnanca
poskytovateľa
................................................................

Za objednávateľa:
V Bratislave, dňa ................ 2017
Meno a priezvisko povereného zamestnanca
objednávateľa
...............................................................

Podpis povereného zamestnanca poskytovateľa

Podpis povereného zamestnanca objednávateľa

*nevhodné prečiarknuť

14

Príloha č. 5 k Zmluve o poskytovaní služieb
Zoznam subdodávateľov

1. Subdodávateľ:
Obchodné meno
Sídlo
Identifikačné číslo
Osoba oprávnená konať za
subdodávateľa

meno a priezvisko:
funkcia:

15

Príloha č. 6 k Zmluve o poskytovaní služieb
Vzor – Prezenčná listina zo školenia
Termín školenia
Meno a priezvisko

Organizácia

Podpis potvrdzujúci účasť
na školení

1.
2.
3.

20.

Za poskytovateľa – školiteľ:
Meno a priezvisko
Podpis
Dátum

16

Podpis potvrdzujúci
prevzatie návodu na
používanie softvéru
v papierovej podobe

