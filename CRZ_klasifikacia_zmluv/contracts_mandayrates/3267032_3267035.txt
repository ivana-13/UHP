Čiastková kúpna zmluva č. 150-2017/462-22544
uzatvorená v zmysle § 409 a nasl. zákona č. 513/1991 Zb. Obchodný zákonník v znení
neskorších právnych predpisov (ďalej len „zmluva“) a na základe Rámcovej dohody
č. 240-2017/288-12391 zo dňa 30.06.2017

medzi zmluvnými stranami:
na strane predávajúceho:
názov:
sídlo:
zastúpený:
IČO:
Bankové spojenie:
Číslo účtu:
Zodpovedný za technickú stránku:
E-mail:
(ďalej aj ako „predávajúci“)

Atos IT Solutions and Services s.r.o.
Pribinova 19, 811 09 Bratislava
Martin Sůra - konateľ
45 650 276
UniCredit Bank Czech Republic and Slovakia a.s.
1097895000/1111

a
na strane kupujúceho:
Názov organizácie:
Sídlo:
IČO:
DIČ:
IČ DPH:
Štatutárny zástupca:
Internetová adresa:
Bankové spojenie:
Číslo účtu v tvare IBAN:
Kontaktná adresa:

Národná agentúra pre sieťové a elektronické služby
Kollárova 8, 917 02 Trnava
42156424
2022736287
SK2022736287
Ing. Lukáš Sojka – generálny riaditeľ
www.nases.gov.sk
Štátna pokladnica
SK21 8180 0000 0070 0034 2942
Trnavská cesta 100/II, 821 01 BRATISLAVA

(ďalej ako „kupujúci“)
(predávajúci a kupujúci ďalej spolu aj ako „zmluvné strany“)
Čl. I Úvodné ustanovenia
1.

Dňa 30.06.2017 uzavrel predávajúci ako dodávateľ na jednej strane a kupujúci ako objednávateľ na
druhej strane Rámcovú dohodu č. 240-2017/288-12391 ako výsledok verejného obstarávania, ktoré
obstaral verejný obstarávateľ – postupom verejnej súťaže v súlade s § 66 a nasl. zákona č. 343/2015 Z.
z. o verejnom obstarávaní a o zmene a doplnení niektorých zákonov v znení neskorších predpisov (ďalej
len „ZoVO“) na predmet zákazky Nákup informačno- komunikačných technológií (IKT), časť 2, ktorá bola
zverejnená v Úradnom vestníku EÚ 2016/S 233-424112 zo dňa 02.12.2016 a Vestníku verejného
obstarávania č. 236/2016 pod číslom 16329 – MST z dňa 05.12.2016.

2.

Zmluvné strany uzatvárajú túto zmluvu v súlade s Rámcovou dohodou a za podmienok v nej
stanovených.

3.

Zmluvné strany sa podľa § 262 Obchodného zákonníka dohodli, že ich záväzkový vzťah vyplývajúci z
Rámcovej dohody a z tejto zmluvy sa bude spravovať týmto zákonom. Kupujúci nenesie zodpovednosť
za právne vzťahy predávajúceho voči tretím osobám, pokiaľ v tejto zmluve nie je stanovené inak.

1

Predávajúci nenesie zodpovednosť za právne vzťahy kupujúceho voči tretím osobám, pokiaľ v tejto
zmluve nie je dohodnuté inak.

4.

Predávajúci vyhlasuje, že je spoločnosťou odborne spôsobilou na dodanie predmetu kúpy. Právna
subjektivita predávajúceho je preukázaná výpisom z Obchodného registra.
Čl. II Predmet zmluvy

1.

Predmetom tejto zmluvy je úprava práv a povinností zmluvných strán v súvislosti so záväzkom
predávajúceho dodať kupujúcemu predmet kúpy identifikovaný v prílohe č. 1 tejto zmluvy a so
záväzkom kupujúceho predmet kúpy prevziať a zaplatiť zaň kúpnu cenu podľa čl. III tejto zmluvy.

2.

Predávajúci sa v nadväznosti na ods. 1 tohto článku zmluvy zaväzuje, za podmienok stanovených
Rámcovou dohodou a touto zmluvou:
a) dodať kupujúcemu predmet kúpy identifikovaný v prílohe č. 1 tejto zmluvy, ktorá je jej
neoddeliteľnou súčasťou,
b) vykonávať záručný servis.

3.

Kupujúci sa v nadväznosti na ods. 1 tohto článku zmluvy zaväzuje, za podmienok stanovených Rámcovou
dohodou a touto zmluvou, uhradiť po prevzatí predmetu kúpy a cenu v súlade s čl. III tejto zmluvy.
Čl. III Cena a platobné podmienky

1.

Cena za predmet kúpy je stanovená dohodou zmluvných strán v súlade s Rámcovou dohodou a so
zákonom č. 18/1996 Z. z. o cenách v znení neskorších právnych predpisov vo výške 53 399,00 EUR bez
DPH (slovom: päťdesiattritisíctristodeväťdesiatdeväť, eur bez DPH), 64 078,80 EUR s DPH (slovom:
šesťdesiatštyritisícsedemdesiatosem EUR a osemdesiat centov s DPH). Jednotkové ceny predmetu kúpy
sú uvedené v prílohe č. 1 tejto zmluvy, ktorá je jej neoddeliteľnou súčasťou.

2.

V cene podľa ods. 1 tohto článku zmluvy sú zahrnuté všetky náklady spojené so splnením záväzku
predávajúceho podľa čl. II ods. 2 tejto zmluvy.

3.

Predávajúci po dodaní predmetu kúpy vystaví faktúru, ktorej prílohou musí byť kupujúcim potvrdený
dodací list a doručí ju kupujúcemu. Faktúra musí spĺňať náležitosti daňového dokladu v zmysle č.
222/2004 Z. z. o dani z pridanej hodnoty v znení neskorších právnych predpisov. Ak faktúra nebude
obsahovať náležitosti daňového dokladu, alebo ak nebude po stránke vecnej alebo formálnej správne
vystavená, kupujúci ju vráti predávajúcemu na doplnenie alebo prepracovanie a nová lehota splatnosti
začne plynúť dňom doručenia správne vyplnenej alebo prepracovanej faktúry kupujúcemu.

4.

Zmluvné strany sa dohodli, že lehota splatnosti faktúry je 30 dní odo dňa jej doručenia kupujúcemu.

5.

Úhrada peňažných plnení bude vykonávaná v mene euro. Platby podľa ods. 1 a ods. 4 tohto článku
zmluvy sa budú vykonávať bezhotovostne v peňažných ústavoch.

2

6.

Faktúra sa považuje za uhradenú dňom odpísania vyfakturovanej sumy z účtu kupujúceho na účet
predávajúceho. Zmluvné strany sa dohodli, že predávajúci nevystavuje na úhradu preddavkové
zálohové faktúry.
Čl. IV Práva a povinnosti zmluvných strán

1. Predávajúci sa zaväzuje dodať predmet kúpy a poskytnúť služby do miesta plnenia predmetu zmluvy,
ktorým je Trnavská cesta 100/II821 01 Bratislava.
2. Predávajúci sa zaväzuje dodať predmet kúpy v lehote dodania, do 7 dní odo dňa nadobudnutia účinnosti
tejto zmluvy a to do miesta podľa ods. 1 tohto článku. Naloženie, dopravu predmetu kúpy na miesto
určené kupujúcim a jeho vyloženie zabezpečuje predávajúci na vlastné náklady tak, aby bola
zabezpečená dostatočná ochrana pred jeho poškodením a znehodnotením.
3. Prevzatie predmetu kúpy v mieste plnenia potvrdí kupujúci svojím podpisom na dodacom liste.
Predávajúci je povinný odovzdať kupujúcemu zároveň záručný list, pokiaľ záručný list nie je nahradený
dodacím listom.
4. Kupujúci nadobudne vlastnícke právo k predmetu kúpy podpisom dodacieho listu.
5. Predávajúci je povinný dodať predmet kúpy, ktorý spĺňa technickú špecifikáciu podľa prílohy č. 1 tejto
zmluvy, bez faktických a právnych vád, v dohodnutej akosti, novo vyrobený, spĺňajúci normy STN,
vopred nerozbalený, vrátane všetkej dokumentácie potrebnej k prevádzkovaniu/užívaniu predmetu
kúpy.
6. Záručná doba na predmet kúpy, ktorú garantuje predávajúci je minimálne 36 mesiacov a začína plynúť
dňom prevzatia predmetu kúpy kupujúcim. Predávajúci sa zaväzuje vykonávať počas plynutia záručnej
doby záručný servis.
7. Zmluvné strany sa dohodli, že v prípade výskytu vád na predmete kúpy, kupujúci nahlási vady emailom
alebo telefonicky predávajúcemu, a to bez zbytočného odkladu po ich zistení. Kupujúci následne zašle
písomné oznámenie o vadách predávajúcemu, ktoré musí obsahovať najmä:
a) číslo kúpnej zmluvy,
b) názov, označenie a typ reklamovaného predmetu kúpy a jeho sériové (príp. licenčné) číslo,
c) popis vady,
d) miesto, kde sa reklamovaný predmet kúpy nachádza,
e) voľbu nároku z uplatnenia vád predmetu kúpy.
8. Predávajúci sa zaväzuje po emailovom alebo telefonickom nahlásení vád nastúpiť na vykonanie
záručného servisu, v lehote do 1 pracovného dňa.
9. Kontaktnou osobou predávajúceho na účely uplatnenia nároku z vád predmetu kúpy je:
e-mail:
, t.č.:
.

,

10. Kontaktnou osobou kupujúceho na účely uplatnenia nároku z vád predmetu kúpy je:
email:
, t.č.:
.

,

3

11. Ustanovením ods. 7 a 8 tohto článku zmluvy nie je dotknuté právo kupujúceho uplatniť si nárok z vád
predmetu kúpy v zmysle ustanovení § 436 a nasl. Obchodného zákonníka.
12. V prípade omeškania kupujúceho s uhradením ceny za predmet kúpy má predávajúci nárok na úrok z
omeškania vo výške 0,01 % z dlžnej sumy za každý aj začatý deň omeškania.
13. V prípade porušenia záväzku predávajúceho dodať kupujúcemu predmet kúpy riadne a včas, má
kupujúci nárok na zmluvnú pokutu vo výške 10% z ceny predmetu kúpy.

14. V prípade omeškania predávajúceho nastúpiť a vykonať záručný servis na predmete kúpy v termínoch
podľa tejto zmluvy má kupujúci nárok na zmluvnú pokutu vo výške 10% z ceny predmetu kúpy.
15. Dohodnuté zmluvné pokuty a úroky z omeškania je povinná zmluvná strana uhradiť oprávnenej
zmluvnej strane do 14 dní od ich uplatnenia.
Čl. V Doba platnosti zmluvy
1. Táto zmluva sa uzatvára na dobu určitú, do splnenia všetkých záväzkov z nej vyplývajúcich.
2. Túto zmluvu je možné ukončiť:
a) písomnou dohodou zmluvných strán,
b) písomnou výpoveďou. Kupujúci je oprávnený vypovedať túto zmluvu aj bez uvedenia dôvodu.
Výpovedná doba je 2 mesiace a začína plynúť prvým dňom kalendárneho mesiaca nasledujúceho
po mesiaci, v ktorom bola výpoveď doručená druhej zmluvnej strane.
c) okamžitým písomným odstúpením od zmluvy z dôvodov podstatného porušenia záväzku
vyplývajúceho z tejto zmluvy.
3. Na účely tejto zmluvy sa podstatným porušením záväzku vyplývajúceho z tejto zmluvy rozumie:
a) porušenie záväzku predávajúceho dodať predmet kúpy riadne a včas,
b) porušenie záväzku predávajúceho podľa čl. II ods. 2, písm. b) tejto zmluvy,
c) porušenie záväzku predávajúceho podľa čl. IV ods. 8 tejto zmluvy,
d) porušenie záväzku kupujúceho zaplatiť cenu podľa čl. III ods. 1 tejto zmluvy,
e) iné porušenie záväzku zmluvnej strany, ktoré sa za podstatné považuje v zmysle Obchodného
zákonníka.
4. Odstúpenie od zmluvy nadobudne účinnosť dňom, kedy písomný prejav vôle zmluvnej strany, ktorý
obsahuje oznámenie o odstúpení od zmluvy, bude doručený druhej zmluvnej strane.
5. Pri odstúpení od zmluvy zostávajú zachované z nej vyplývajúce práva a povinnosti zmluvných strán do
dňa účinnosti odstúpenia. Zmluvné strany sú povinné vyrovnať všetky pohľadávky a záväzky vzniknuté
do dňa účinnosti odstúpenia od zmluvy.

4

Čl. VI Záverečné ustanovenia
1. Táto zmluva nadobúda platnosť dňom podpisu zmluvnými stranami a účinnosť dňom nasledujúcim po
dni jej zverejnenia v Centrálnom registri zmlúv.
2. Predávajúci podpisom tejto zmluvy vyhlasuje, že bol oboznámený s povinnosťou kupujúceho zverejniť
túto zmluvu v Centrálnom registri zmlúv vedenom na Úrade vlády SR, a to v zmysle zákona č. 546/2010
Z. z., ktorým sa dopĺňa zákon č. 40/1964 Zb. Občiansky zákonník v znení neskorších predpisov a ktorým
sa menia a dopĺňajú niektoré zákony s účinnosťou od 1.1.2011.
3. Zmeny a dodatky k tejto zmluve je možné vykonať len formou písomných číslovaných dodatkov,
podpísaných štatutárnymi zástupcami zmluvných strán. Zmluvné strany berú na vedomie znenie ZoVO
a zaväzujú sa k vzájomnej informačnej povinnosti.
4. Vzťahy zmluvných strán súvisiace s touto zmluvou a v tejto zmluve bližšie neupravené, sa riadia
príslušnými ustanoveniami Obchodného zákonníka a ďalších všeobecne záväzných právnych predpisov.
5. Ak sú niektoré ustanovenia tejto zmluvy neúčinné alebo ak svoju účinnosť stratia, nebude tým dotknutá
právna účinnosť ostatného obsahu tejto zmluvy. Predmetné ustanovenie sa nahradí platným
ustanovením, ktoré sa čo najviac blíži účelu, sledovanému zmluvnými stranami.
6. Spory týkajúce sa tejto zmluvy sa zmluvné strany zaväzujú riešiť prednostne dohodou a vzájomným
rokovaním. Ak dohoda nie je možná, pre riešenie sporov z tejto zmluvy sú príslušné všeobecné súdy
Slovenskej republiky.
7. Miestom pre doručovanie písomností sú adresy zmluvných strán uvedené v záhlaví tejto zmluvy. Každá
zo zmluvných strán je povinná písomne oznámiť druhej zmluvnej strane akúkoľvek zmenu ohľadne
doručovania, a to bezodkladne po tom, čo k takejto zmene dôjde. Pokiaľ sa z dôvodu oneskoreného
alebo nevykonaného oznámenia o zmene miesta doručovania nepodarí včas a riadne doručiť písomnosť
druhej zmluvnej strane, považuje sa deň neúspešného pokusu o opakované doručenie písomnosti za
deň doručenia písomnosti druhej zmluvnej strane so všetkými právnymi dôsledkami pre dotknutú
zmluvnú stranu.
8. V prípade zmeny obchodného mena, názvu, sídla, právnej formy, štatutárnych orgánov alebo i spôsobu
ich konania za zmluvnú stranu, bankového spojenia a čísla účtu, oznámi zmluvná strana, ktorej sa
niektorá z uvedených zmien týka, písomnou formou túto skutočnosť druhej zmluvnej strane a to bez
zbytočného odkladu, inak povinná zmluvná strana zodpovedá za všetky prípadné škody z toho
vyplývajúce alebo náklady, ktoré v tejto súvislosti musela vynaložiť druhá zmluvná strana.
9. V prípade rozhodnutia predávajúceho o zlúčení, splynutí, rozdelení spoločnosti, predaja podniku alebo
jeho časti, vyhlásenia konkurzu alebo reštrukturalizácie na majetok dodávateľa, jeho vstupe do
likvidácie, je predávajúci povinný preukázateľne oznámiť kupujúcemu uskutočnenie takejto zmeny, a to
do 10 kalendárnych dní odo dňa jej účinnosti, inak zodpovedá za všetky škody z toho vyplývajúce.
10. Táto zmluva je vyhotovená v piatich identických rovnopisoch, z ktorých kupujúci dostane po tri
rovnopisy a predávajúci dva rovnopisy.

5

11. Zmluvné strany vyhlasujú, že ich vôľa vyjadrená v tejto zmluve je slobodná a vážna, túto zmluvu
neuzatvárajú v tiesni, za nápadne nevýhodných podmienok a ich zmluvná voľnosť nie je inak
obmedzená. Svoju vôľu byť viazané touto zmluvou zmluvné strany vyjadrujú svojimi podpismi tejto
zmluvy.



12. Neoddeliteľnou súčasťou tejto zmluvy sú:
Príloha č. 1 - Špecifikácia predmetu kúpy spolu s jednotkovými cenami

V Bratislave dňa...................................

V Bratislave dňa..................................

Za predávajúceho:

Za kupujúceho:

...............................................

...............................................

Martin Sůra - konateľ

Ing. Lukáš Sojka – generálny riaditeľ

Atos IT Solutions and Services s.r.o.

Národná agentúra pre sieťové a
elektronické služby

6

