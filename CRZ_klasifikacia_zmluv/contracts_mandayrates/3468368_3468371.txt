RÁMCOVÁ DOHODA O KÚPE VÝPOČTOVEJ TECHNIKY
uzatvorená podľa § 269 ods. 2 zákona č. 513/1991 Zb. Obchodný zákonník v znení
neskorších predpisov a ustanovenia § 2 ods. 5 písm. g) v spojení s § 83 zákona č. 343/2015
Z. z. o verejnom obstarávaní a o zmene a doplnení niektorých zákonov v znení neskorších
predpisov

Článok 1
Zmluvné strany
1.1 ODBERATEĽ:
Názov: UNIVERZITA J. SELYEHO
Sídlo: Bratislavská cesta 3322, 945 01 Komárno
V zastúpení: Dr. habil. PaedDr. György Juhász, PhD. - rektor
Zástupca oprávnený rokovať vo veciach zmluvných: Dr. habil. PaedDr. György Juhász, PhD.
- rektor
Zástupca oprávnený rokovať vo veciach technických: Ing. Norbert Tóth
IČO: 37961632
Bankové spojenie: Štátna pokladnica
Číslo účtu: SK3381800000007000122827
(ďalej len „Odberateľ “)

1.2 DODÁVATEĽ:

Názov:
Sídlo:

MICROCOMP - Computersystém s r. o.
Kupecká 9, 94901, Nitra, Slovenská republika

V zastúpení:

Jozef Gál
Ing. Vojtech Lukács

Zástupca oprávnený rokovať vo
veciach zmluvných:
Zástupca oprávnený rokovať vo
veciach technických:
IČO:
DIČ:
IČ DPH:
Bankové spojenie:
Číslo účtu:
IBAN:
Reg. číslo z Obch. registra:
tel.:
e-mail:
(ďalej len „Dodávateľ“)
(ďalej spolu len „zmluvné strany“)

RNDr. Attila Komzsík PhD
RNDr. Attila Komzsík PhD
31410952
2020405354
SK2020405354
Tatra banka, a.s.
2627290119
SK38 1100 0000 0026 2729 0119
Sro/2950/N
+421 37 6516 167
obchod@microcomp.sk

Článok 2
ÚVODNÉ USTANOVENIA
2.1 Zmluvné strany uzatvárajú túto rámcovú dohodu o kúpe výpočtovej techniky (ďalej len
„rámcová dohoda“) ako výsledok verejného obstarávania na predmet zákazky Dodávka
výpočtovej techniky a príslušenstva realizovaného podľa zákona č. 343/2015 Z. z. o
verejnom obstarávaní a o zmene a doplnení niektorých zákonov v znení neskorších predpisov.
Článok 3
PREDMET RÁMCOVEJ DOHODY
3.1 Predmetom tejto rámcovej dohody je dodávka výpočtovej techniky a súvisiacich služieb,
podrobný popis je uvedený v prílohe č. 1 „Cenník výpočtovej techniky a súvisiacich
služieb“ (ďalej len „tovar“ ).
3.2 Tovar bude Dodávateľom postupne dodávaný Odberateľovi na základe písomných
objednávok zasielaných Dodávateľovi v priebehu účinnosti rámcovej dohody, v ktorých bude
špecifikovaný požadovaný tovar a súvisiace služby, množstvo požadovaného tovaru a rozsah
súvisiacich služieb a termín dodania tovaru alebo poskytnutia súvisiacej služby.
3.3 V prípade, že z dôvodu technickej obmeny tovaru na trhu nebude už možné počas platnosti
tejto rámcovej dohody dodať požadovaný konkrétny druh tovaru uvedený v prílohe č. 1 tejto
rámcovej dohody, Dodávateľ sa zaväzuje Odberateľovi predložiť ponuku na náhradný druh
tovaru, pričom technické parametre alebo technické špecifikácie musia byť rovnaké alebo
lepšie, ako sú technické parametre a technické špecifikácie zariadenia uvedeného v prílohe č.
1 tejto rámcovej dohody, ktoré už nie je možné dodať, za rovnakú alebo nižšiu jednotkovú
kúpnu cenu zariadenia, pričom v tejto rámcovej dohode stanovené jednotkové kúpne ceny
musia byť dodržané ako maximálne. Ak Odberateľ súhlasí s predloženým návrhom uzatvorí
Dodávateľ s Odberateľom dodatok k tejto rámcovej dohode, ktorým sa zmení príloha č. 1
rámcovej dohody.
3.4 V prípade, že z dôvodu cenového vývoja na trhu dôjde k zmene kúpnej ceny zariadenia
uvedeného v prílohe č. 1 o viac ako 10 % smerom nadol vo vzťahu k pôvodnej kúpnej cene
zariadenia dodávaného podľa tejto rámcovej dohody, Dodávateľ poskytne Odberateľovi zľavu
z kúpnej ceny tovaru uvedeného v prílohe č. 1 podľa výsledkov vykonaného prieskumu trhu
podľa čl. 4 tejto rámcovej dohody, pričom kúpna cena tovaru uvedená v tejto rámcovej dohode
sa nemôže zvýšiť. Dodávateľ spolu s návrhom na zníženie kúpnej ceny zariadenia podľa tohto
bodu môže predložiť Odberateľovi aj návrh na zmenu zariadenia, ktoré má na základe
objednávky poskytnúť, tak aby nové navrhované zariadenie za tú istú kúpnu cenu bolo
výkonovo a kvalitatívne lepšie zariadenie v porovnaní so zariadením uvedeným v prílohe č. 1.
Odberateľ má právo rozhodnúť sa, či akceptuje návrh na zníženie kúpnej ceny zariadenia alebo
návrh na poskytnutie výkonovo a kvalitatívne lepšieho zariadenia.
3.5 Dodávateľ v súlade s bodom 3.4 predloží do 5 dní od doručenia výzvy odberateľa návrh na
poskytnutie zľavy z kúpnej ceny zariadenia a návrh na dodanie výkonovo a kvalitatívne
lepšieho zariadenia. Ak Odberateľ akceptuje predložený návrh Dodávateľa uzatvoria zmluvné
strany v súlade s predloženým a akceptovaným návrhom Dodávateľa dodatok k tejto rámcovej
dohode.
Článok 4
PRIESKUM TRHU
4.1 Počas trvania tejto rámcovej dohody je Odberateľ oprávnený každých šesť (6) mesiacov
od nadobudnutia účinnosti tejto rámcovej dohody, na účely overenia technického a cenového
vývoja jednotlivých dodávaných typových zariadení a súvisiacich služieb na trhu, vykonať
prieskumu trhu, ktorého cieľom má byť zistenie aktuálnej kúpnej ceny tovaru alebo jeho časti

na trhu a preverenie ekonomickej výhodnosti tovaru alebo jeho časti v aktuálnych trhových
podmienkach.
4.2 Odberateľ preverí ekonomickú výhodnosť dodania Odberateľom požadovaného tovaru v
aktuálnych trhových podmienkach prieskumom trhu aspoň u troch dodávateľov výpočtovej
techniky. Za aktuálnu trhovú cenu zariadenia uvedeného v prílohe č. 1 zistenú výsledkom
prieskumu trhu sa považuje aritmetický priemer cien tohto zariadenia zistených prieskumom
trhu.
4.3 Ak v čase realizácie prieskumu trhu nie je možné získať kúpnu cenu za niektoré zo
zariadení podľa prílohy č. 1, prieskum trhu sa vykoná iba k tovaru alebo jeho časti pri ktorom
je ho možné vykonať.
Článok 5
KÚPNA CENA A PLATOBNÉ PODMIENKY
5.1 Kúpna cena za jednotlivé zariadenia je stanovená podľa zákona č. 18/1996 Z. z. o cenách
v znení neskorších predpisov ako kúpna cena maximálna počas jej platnosti s možnosťou jej
zníženia podľa bodov 3.3, 3.4, 3.5, 5.4 alebo 5.5 a článku 4.
5.2 Kúpna cena za jednotlivé zariadenia zahŕňa všetky náklady Dodávateľa pri plnení predmetu
rámcovej dohody, a to najmä náklady Dodávateľa súvisiace s balením, doručením a vyložením
tovaru v mieste plnenia a cenu súvisiacich služieb uvedených v bode 3.1. Jednotková kúpna
cena za jednotlivé zariadenia a súvisiace služby k tomuto zariadeniu alebo súvisiace s týmto
zariadením uvedené v bode 3.1 je uvedená v prílohe č. 1 tejto rámcovej dohody.
5.3 Finančný limit plnenia pre Odberateľa podľa tejto rámcovej dohody nesmie presiahnuť
hodnotu 2 885 000,00 eur bez DPH (slovom: dvamiliónyosemstoosemdesiatpäťtisíc eur bez
DPH), 3 462 000,00 eur s DPH (slovom: trimiliónyštyristošesťdesiatdvatisíc eur s DPH).
Odberateľ nie je povinný vyčerpať finančný limit plnenia uvedený v tomto bode.
5.4 Kúpnu cenu za jednotlivé zariadenia dohodnutú v bode 5.2 tohto článku rámcovej dohody
je možné formou dodatku k rámcovej dohode meniť na základe písomnej dohody zmluvných
strán pri zmene zákona o DPH a pri iných zmenách zákonov alebo všeobecne záväzných
právnych predpisov, ktoré budú mať vplyv na kúpnu cenu rámcovej dohody.
5.5 Zľavu z kúpnej ceny podľa bodu 3.4 rámcovej dohody Dodávateľ poskytne Odberateľovi po
oboznámení sa s výsledkom prieskumu trhu, ktorý Odberateľ realizoval podľa článku 4 tejto
rámcovej dohody. Namiesto zľavy z kúpnej ceny je Dodávateľ oprávnený poskytnúť
Odberateľovi výkonovo a kvalitatívne lepšie zariadenia v porovnaní s prílohou č. 1, ak s jeho
dodaním bude Odberateľ súhlasiť. Zľava z kúpnej ceny alebo súhlas odberateľa s dodaním
výkonovo a kvalitatívne lepších zariadení (v porovnaní s prílohou č. 1) sa zachytí v písomnom
dodatku tejto rámcovej dohody reflektujúcom uvedenú zmenu.
5.6 Zmluvné strany sa dohodli na spôsobe platenia prostredníctvom bezhotovostného
platobného styku, ktorý sa bude realizovať výhradne prevodným príkazom.
5.7 Zmluvné strany sa dohodli, že platba bude realizovaná na základe faktúry, ktorú Dodávateľ
vystaví po riadnom prevzatí objednaného tovaru a poskytnutí súvisiacej služby Odberateľom.
Prílohou faktúry bude preberací protokol alebo dodací list podpísaný oprávneným zástupcom
Odberateľa. Za zmluvné strany pri plnení tejto rámcovej dohody konajú oprávnené osoby, ktoré
si zmluvné strany oznámia do 3 dní od uzatvorenia tejto rámcovej dohody. Zmluvné strany sú
oprávnené zmeniť svoje oprávnené osoby jednostranne, sú však povinné na takúto zmenu
druhú zmluvnú stranu písomne bezodkladne upozorniť, a to elektronicky na emailovú adresu
Dodávateľa obchod@microcomp.sk, resp. na emailovú adresu Odberateľa: tothn@ujs.sk
5.8 Povinnosť Odberateľa uhradiť faktúry je 30 dní odo dňa doručenia riadne vyhotovenej
faktúry na adresu Odberateľa, ktorú dodávateľ vyhotoví po tom, ako Odberateľ uskutočnil
prehliadku plnenia podľa bodu 6.6. tejto rámcovej dohody a podpísal preberací protokol alebo
dodací list. Lehota splatnosti faktúry sa počíta odo dňa doručenia faktúry na adresu Odberateľa.
5.9 Každá faktúra musí obsahovať všetky náležitosti daňového dokladu podľa zákona č.
222/2004 Z. z. o dani z pridanej hodnoty v znení neskorších predpisov a zákona č. 431/2002

Z. z. o účtovníctve v znení neskorších predpisov. Za správne vyhotovenie faktúry zodpovedá v
plnom rozsahu Dodávateľ.
5.10 V prípade, že faktúra nebude obsahovať prílohy podľa bodu 5.7 alebo náležitosti podľa
bodu 5.9 tohto článku rámcovej dohody, alebo bude obsahovať iné zrejmé nesprávnosti, chyby
v písaní alebo počítaní, Odberateľ má právo vrátiť ju Dodávateľovi na doplnenie a
prepracovanie. V takomto prípade sa ukončí pôvodná lehota splatnosti a nová 30 dňová lehota
splatnosti začne plynúť doručením novej faktúry Odberateľovi.
5.11 Faktúru je nevyhnutné zasielať doporučene v obálke označenej slovom „FAKTÚRA“ alebo
doručovať osobne oprávnenej osobe Odberateľa.

Článok 6
ČAS, SPÔSOB A MIESTO PLNENIA RÁMCOVEJ DOHODY
6.1 Objednaný tovar špecifikovaný v prílohe č. 1 a súvisiace služby sa Dodávateľ zaväzuje
dodať do 90 dní.
6.2 Rozsah, spôsob a miesto plnenia príslušnej časti dodávky bude špecifikovať príslušná
objednávka.
6.3 Nevyčerpanie finančného limitu plnenia uvedeného v bode 5.3 Odberateľom v celom
množstve nezakladá právo Dodávateľa uplatniť náhradu škody ani právo od tejto rámcovej
dohody odstúpiť.
6.4 Dodávateľ sa zaväzuje kompletne dodať na miesto plnenia tovar pripravený na
plnohodnotné používanie so všetkým príslušenstvom (pripojovacie káble, tonery a pod.)
potrebným pre výrobcom určený chod zariadení a poskytnúť súvisiace služby k dodanému
tovaru. K jednotlivým produktom dodávateľ dodá návod na obsluhu.
6.5 Dodávateľ sa zaväzuje vyhotoviť preberacie protokoly alebo dodacie listy minimálne v
štyroch rovnopisoch s platnosťou originálu, pričom po dodaní tovaru odovzdá za účelom
fakturácie dva rovnopisy Odberateľovi a dva rovnopisy si ponechá. Predmetné preberacie
protokoly alebo dodacie listy budú zároveň obsahovať zoznam výrobných čísel všetkých
dodaných produktov.
6.6 Tovar sa považuje za dodaný:
a) prevzatím kompletnej dodávky formou potvrdenia prevzatia na preberacom protokole alebo
dodacom liste po vykonaní montáže a inštalácie príslušných produktov a po následnom
odskúšaní ich základných funkcií oprávnenou osobou Odberateľa, ak sa vyžaduje montáž a
inštalácia dodaného tovaru podľa tejto rámcovej dohody.
b) prevzatím kompletnej dodávky formou potvrdenia prevzatia na preberacom protokole alebo
dodacom liste po dodaní predmetu plnenia a po overení zhodnosti výrobných čísel produktov,
ak sa nevyžaduje montáž a inštalácia dodaného tovaru podľa tejto rámcovej dohody.
6.8 Dodávateľ je povinný písomne informovať Odberateľa o všetkých skutočnostiach, ktoré
môžu ohroziť včasné plnenie predmetu rámcovej dohody, a to bezodkladne po ich zistení.

Článok 7
ZÁRUKA A ZÁRUČNÝ SERVIS
7.1 Odberateľ oznamuje vady na dodanom tovare a poskytnutej službe spôsobom uvedeným
v prílohe č. 2 tejto rámcovej dohody.
7.2 Záručné doby a spôsob vybavenia reklamácií pre jednotlivé druhy tovarov sú uvedené vo
Všeobecných servisných podmienkach, ktoré tvoria prílohu č. 2 „Všeobecné servisné
podmienky“ tejto rámcovej dohody.
7.3 Dodávateľ môže vykonať opravu vadného zariadenia reklamovaného v záručnej dobe vo
svojom sídle alebo v sídle Odberateľa. Servisné práce, náhradné diely a dopravné náklady k
záručným zásahom, náklady za odvoz vadného zariadenia a dovoz opraveného alebo nového
zariadenia sa v záručnej dobe neúčtujú a sú zahrnuté v kúpnej cene dodaného tovaru.
7.4 Záručná doba začína plynúť dňom riadneho prevzatia tovaru, teda dňom podpísania
preberacieho protokolu oprávnenou osobou Odberateľa a oprávnenou osobou Dodávateľa
podľa tejto rámcovej dohody. Ak sa v rámci servisného zásahu preukáže, že oprava alebo
výmena vadného zariadenia nie je možná v čase ktorý je určený na odstránenie poruchy,
Dodávateľ je povinný dočasne poskytnúť Odberateľovi na dobu opravy alebo výmeny vadného
zariadenia funkčné zariadenie s porovnateľnými technickými parametrami, tak aby bola
zabezpečená funkčnosť systému po dobu opravy alebo výmeny vadného tovaru.
7.5 Zodpovednosť Dodávateľa za vady tovaru sa nevzťahuje najmä na nasledovné prípady:
•
poškodenie neodborným zásahom zo strany obsluhy kupujúceho, alebo tretej
osoby,
•
používaním v rozpore s návodom na použitie,
•
poruchy elektrickej siete, zásah blesku,
•
prevádzkovaním v iných ako štandardných podmienkach (izbová teplota 18-35
stupňov Celzia, vlhkosť do 80% nekondenzujúce prostredie) a nadmerným
znečistením,
•
zavírenie počítača alebo notebooku,
•
použitie náplní do tlačiarní nedoporučených výrobcom,
•
poškodenie ochranných plomb.
Článok 8
ZMLUVNÉ POKUTY A ZODPOVEDNOSŤ ZA ŠKODY
8.1 V prípade nedodržania termínov jednotlivých čiastkových dodávok vyplývajúcich z
príslušných objednávok je Odberateľ oprávnený uplatniť si u Dodávateľa zmluvnú pokutu vo
výške 0,05 % z kúpnej ceny nedodanej dodávky, s ktorou je Dodávateľ podľa objednávky v
omeškaní, a to za každý aj začatý deň omeškania. Tým nie je dotknutý nárok na náhradu škody.
8.2 Dodávateľ nie je v omeškaní v prípade, ak dodaniu tovaru bránia prekážky na strane
Odberateľa. Lehota dodania objednaného tovaru sa v takom prípade predlžuje o dobu trvania
prekážok na strane Odberateľa.
8.3 Ak jedna zo zmluvných strán spôsobí akúkoľvek škodu druhej zmluvnej strane vo vzťahu k
tejto rámcovej dohode, zodpovednosť za škody vrátane škôd spôsobených tretím stranám sa
bude spravovať podľa § 373 a nasl. zákona č. 513/1991 Zb. Obchodný zákonník v znení
neskorších predpisov „(ďalej len „Obchodný zákonník“)“.
8.4 Dňom podpísania dodacieho listu a preberacieho protokolu Odberateľom prechádza na
Odberateľa nebezpečenstvo škody na dodanom tovare.
8.5 V prípade oneskorenej úhrady faktúry je Dodávateľ oprávnený uplatniť si u Odberateľa
zmluvnú pokutu vo výške 0,05% z fakturovanej sumy za každý aj začatý deň omeškania platby.
Za deň úhrady sa považuje deň kedy sú finančné prostriedky odoslané z účtu Odberateľa.
8.6 Zmluvné strany sa dohodli v prípade omeškania predávajúceho so servisným zásahom, t.j.
s odstránením poruchy, zaplatí kupujúcemu zmluvnú pokutu vo výške 50,- EUR za každý
začatý pracovný deň omeškania so servisným zásahom. Servisným zásahom sa rozumie
odstránenie poruchy zariadenia.

8.7 Zmluvné strany sa dohodli, ak je lehota na vykonanie úkonu súvisiaceho so servisom alebo
servisným zásahom podľa tejto rámcovej dohody určená v hodinách, zaplatí predávajúci
kupujúcemu zmluvnú pokutu vo výške 50,- EUR za každú začatú hodinu nad zmluvne
dohodnutú lehotu na vykonanie úkonu súvisiaceho so servisom alebo servisným zásahom v
omeškaní.
8.8 Zmluvná pokuta a náhrada škody je splatná do 30 dní od doručenia písomnej výzvy na
zaplatenie.
8.9 Zmluvné strany sa dohodli, že peňažná zábezpeka/výkonová zábezpeka v hodnote 10 000
eur, ktorú zložil predávajúci v prospech kupujúceho slúži ako záruka riadneho a včasného
plnenia zmluvných povinnosti podľa tejto rámcovej dohody a kúpnych zmlúv uzavretých na jej
základe.
8.10
Zmluvné strany sa dohodli, že kupujúci si môže uplatniť zábezpeku plnenia aj v jej
čiastočnej hodnote, a to na úhradu zmluvných pokút a úrokov, sankcií, ak tieto predávajúci
nezaplatí do 30 dní odo dňa doručenia výzvy kupujúceho na zaplatenie zmluvnej pokuty, alebo
úroku z omeškania.
8.11
Zmluvné strany sa dohodli, ak predávajúci nedodrží zmluvné podmienky lehoty
dodania a servisu tovaru podľa prílohy č. 2 tejto rámcovej dohody, za ktoré si kupujúci uplatní
právo na zaplatenie zmluvnej pokuty, a to viac ako päťkrát počas trvania tejto dohody, môže si
kupujúci uplatniť zábezpeku plnenia v plnej výške.
8.12
Zmluvné strany sa dohodli, že uplatnením zmluvných pokút podľa tohto článku
rámcovej dohody nie je dotknuté právo kupujúceho na náhradu škody spôsobenú predávajúcim
v dôsledku nesplnenia si zmluvných povinností.
Článok 9
VLASTNÍCKE A UŽÍVACIE PRÁVO
9.1 Odberateľ nadobúda vlastnícke právo k dodanému tovaru po úplnej úhrade kúpnej ceny
riadne dodaného tovaru podľa tejto rámcovej dohody.
9.2 Ak je spolu so zariadením dodávaný aj typový softvér podľa definície uvedenej v uznesení
vlády Slovenskej republiky č. 460 zo dňa 6. júla 2011, Dodávateľ sa zaväzuje poskytnúť
Odberateľovi licenciu za podmienok, tak ako sa táto udeľuje v prospech spotrebiteľov v čase
dodávky. Kúpna cena licencie k softvéru je pritom zahrnutá v kúpnej cene dodaného hardvéru
uvedenej v bode 5.2 rámcovej dohody, s ktorého obsluhou alebo funkčnosťou je softvér
spojený. Licencie poskytnuté podľa tejto rámcovej dohody sú nevýhradné a udeľujú sa v
neobmedzenom rozsahu na dobu neurčitú.
Článok 10
PREDČASNÉ UKONČENIE RÁMCOVEJ DOHODY
10.1 Zmluvné strany môžu predčasne ukončiť platnosť tejto rámcovej dohody písomnou
dohodou zmluvných strán, výpoveďou alebo odstúpením od rámcovej dohody.
10.2 Každá zo zmluvných strán je oprávnená odstúpiť od rámcovej dohody pri podstatnom
porušení zmluvných podmienok druhou zmluvnou stranou. Pod podstatným porušením
zmluvných podmienok Dodávateľom je opakované nedodanie tovaru alebo neposkytnutie
služby v stanovenom termíne a dodanie tovaru alebo poskytnutie služby s chybami a
neodstránenie chýb v termínoch a spôsobom tak, ako je to uvedené v tejto rámcovej dohode.
Dodávateľ môže odstúpiť od tejto rámcovej dohody, ak Odberateľ podstatne poruší rámcovú
dohodu ak je v omeškaní s úhradou faktúry a napriek písomnému upozorneniu Dodávateľa
neuhradí faktúru do 30 dní od doručenia výzvy Dodávateľa na uhradenie faktúry nezaplatenej
v lehote splatnosti.
10.3 Odstúpenie od rámcovej dohody sa nedotýka právnych vzťahov vzniknutých do okamihu
odstúpenia od rámcovej dohody. Obe strany sa zaväzujú vysporiadať a splniť svoje záväzky

vzniknuté pred odstúpením od rámcovej dohody, a to najneskôr do 60 dní odo dňa tohto
odstúpenia.
10.4 Odberateľ je oprávnený túto rámcovú dohodu vypovedať bez udania dôvodu, a to na
základe písomnej výpovede doručenej Dodávateľovi. Výpovedná doba je trojmesačná a začína
plynúť prvým dňom kalendárneho mesiaca nasledujúceho po doručení písomnej výpovede
Dodávateľovi.
10.5 Platnosť rámcovej dohody sa predčasne ukončí aj v prípade, že celková hodnota
objednaného a dodaného tovaru počas platnosti tejto rámcovej dohody dosiahne finančný limit
uvedený v bode 5.3.
10.6 Podstatné porušenie zmluvných podmienok na strane Dodávateľa je zároveň závažným
porušením odborných povinností podľa platných právnych predpisov o verejnom obstarávaní.
Článok 11
ZÁVEREČNÉ USTANOVENIA
11.1
Rámcovú dohodu je možné meniť a dopĺňať len formou písomných, vzostupne
očíslovaných, podpísaných a datovaných dodatkov, na základe súhlasu oboch zmluvných
strán. Pre platnosť dodatkov k tejto zmluve sa vyžaduje dohoda o celom obsahu. Len tak sa
dodatok stáva súčasťou zmluvy. Uzavretie dodatku musí byť v súlade s § 18 zákona č.
343/2015 Z.z. o verejnom obstarávaní a o zmene a doplnení niektorých zákonov v znení
neskorších predpisov.
11.2
Dodávateľ je povinný strpieť výkon kontroly/auditu/overovania súvisiaceho s
dodávaným tovarom, prácami a službami, kedykoľvek počas platnosti a účinnosti Rámcovej
dohody, a to oprávnenými osobami, ktorými sú:
a) poskytovateľ NFP a ním poverené osoby,
b) Útvar následnej finančnej kontroly a ním poverené osoby,
c) Najvyšší kontrolný úrad SR, príslušná Správa finančnej kontroly, Certifikačný orgán a
nimi poverené osoby,
d) orgán auditu, jeho spolupracujúce orgány a nimi poverené osoby,
e) splnomocnení zástupcovia Európskej Komisie a Európskeho dvora audítorov,
f) osoby prizvané orgánmi uvedenými v písm. a) až e) v súlade s príslušnými právnymi
predpismi SR a ES a poskytnúť im všetku potrebnú súčinnosť.
11.3
Dodávateľ je povinný do 15 dní po nadobudnutí účinnosti zmluvy zložiť na účet
Objednávateľa finančnú zábezpeku (zádržné) na plnenie dodávky tovaru vo výške 10 000,00
EUR ako inštitút zádržného na dodanie predmetu zmluvy, jeho kvalitu, včasnosť a dodržanie
ostatných zmluvných podmienok včítane ceny. Uvedené zádržné bude Objednávateľ môcť
použiť na hradenie vád, penále podľa tejto zmluvy. V prípade riadneho ukončenia zmluvy sa
zádržné vráti Dodávateľovi do 30 dní po odovzdaní a prevzatí tovarov podľa zmluvy.
11.4
Odberateľ vyžaduje uvedenie podielu subdodávok (príloha 5 tejto zmluvy) na plnení
zmluvy podľa § 41 ods. 3 zákona o verejnom obstarávaní a zoznam subdodávateľov k zákazke
vrátane predmetu subdodávok. Dodávateľ je povinný oznámiť akúkoľvek zmenu údajov o
subdodávateľovi. Dodávateľ môže zmeniť subdodávateľa ako aj je povinný oznámiť zmenu
subdodávateľa do troch pracovných dní spĺňajúceho podmienky účasti podľa § 41 ods. 1 písm.
b) Zákona č. 343/2015 Z.z. o verejnom obstarávaní a o zmene a doplnení niektorých zákonov
v znení neskorších predpisov.
11.5
Právne vzťahy touto rámcovou dohodou výslovne neupravené sa spravujú príslušnými
ustanoveniami Obchodného zákonníka a inými príslušnými všeobecne záväznými právnymi
predpismi Slovenskej republiky.
11.6
Vecne a miestne príslušným súdom na riešenie sporov bude vecne a miestne príslušný
súd Slovenskej republiky Odberateľa. Rokovacím jazykom bude slovenský jazyk.
11.7
Táto rámcová dohoda nadobúda platnosť dňom jej podpisu zmluvnými stranami a
účinnosť dňom nasledujúcim po dni jej zverejnenia v Centrálnom registri zmlúv vedenom
Úradom vlády Slovenskej republiky. Táto rámcová dohoda je povinne zverejňovanou zmluvou
podľa § 5a zákona č. 211/2000 Z. z. o slobodnom prístupe k informáciám a o zmene a doplnení
niektorých zákonov (zákon o slobode informácií) v znení neskorších predpisov.
11.8
Táto rámcová dohoda sa uzatvára na dobu 48 mesiacov odo dňa nadobudnutia jej
účinnosti s tým, že ustanovenia o záruke, podmienkach záručného servisu a zmluvných
pokutách sú účinné do doby trvania záruky dodaných zariadení.

11.9
Táto rámcová dohoda je vyhotovená v šiestich rovnopisoch s platnosťou originálu; tri
rovnopisy sú určené pre Odberateľa a tri rovnopisy pre Dodávateľa.
11.10 Neoddeliteľnú súčasť tejto rámcovej dohody tvoria tieto prílohy:
a) príloha č. 1 „Cenník výpočtovej techniky a súvisiacich služieb“;
b) príloha č. 2 „Všeobecné servisné podmienky“;
c) príloha č. 3 Oprávnenie vykonávať pozáručný servis, resp. doklad, že dodávateľ je
autorizovaným servisným partnerom výrobcu;
d) príloha č. 4 Potvrdenie o poistení zodpovednosti za škodu spôsobenú pri výkone
podnikania vo výške min. 100 000 EUR;
e) príloha č. 5 Zoznam subdodávateľov.
11.11 Zmluvné strany vyhlasujú, že si túto zmluvu prečítali, jej obsahu a právnym účinkom z
nej vyplývajúcim porozumeli, rámcová dohoda nebola podpísaná v tiesni ani za nápadne
nevýhodných podmienok a na znak súhlasu s jej obsahom ju vlastnoručne podpisujú.

V Komárne, dňa:......................

Za Odberateľa:

Dr. habil. PaedDr. György Juhász, PhD.
rektor

V Bratislave dňa: .......................

Za Dodávateľa:

Jozef Gál
generálny riaditeľ a konateľ

Príloha č. 1 Rámcovej dohody
Príloha č.1 Cenník výpočtovej techniky a súvisiacich služieb
(samostatná príloha vo formáte .xls)

Príloha č. 2 Rámcovej dohody
Príloha č. 2
Všeobecné servisné podmienky
1. Dodávateľ zaručuje, že dodaný tovar, špecifikovaný v prílohe č. 1 je bez zjavných chýb, novo
vyrobený a že ho možno prevádzkovať v súlade s jeho výrobcom predpísanými technickými
podmienkami.
2. Odberateľ bude dohliadať, riadiť a organizovať riadne používanie tovaru podľa pokynov
Dodávateľa, uvedených v technických podmienkach a popisoch tovarov.
3. Personál Odberateľa je zodpovedný za trvalé udržovanie prevádzkového prostredia v súlade
s ustanovením odseku 2. tejto prílohy.
4. Doba záruky na predmet zmluvy, po ktorú má Odberateľ nárok na bezplatný servis, je
uvedená v prílohe č.1 Cenník výpočtovej techniky a súvisiacich služieb.
5. Doba záruky začína plynúť dňom potvrdenia prevzatia doručeného tovaru oprávnenou
osobou Odberateľa na dodacom liste alebo preberacom protokole.
6. V prípade, že niektoré zariadenie vykáže v záručnej dobe poruchu, Dodávateľ zabezpečí
začatie opravy zariadenia na mieste inštalácie do 48 hod od nahlásenia poruchy podľa
pravidiel špecifikovaných v odseku 9. tejto prílohy.
7. Dodávateľ garantuje odstránenie poruchy na zariadení do 240 hod od začatia opravy
poruchy.
8. Odberateľ nesmie po uplatnení reklamácie až do skončenia reklamačného konania
disponovať s predmetom reklamácie bez súhlasu Dodávateľa.
9. Spôsob nahlasovania poruchy:
a) porucha bude nahlásená prostredníctvom elektronického formulára zverejneného na
webovej stránke dodávateľa „https://www.microcomp.sk/sk/nahlasenie“ alebo elektronickou
poštou na servis@microcomp.sk. Pracovná doba Dodávateľa je v pracovných dňoch od 8:00
hod. do 16:00 hod. Porucha nahlásená prostredníctvom formulára alebo elektronickou poštou
mimo tejto doby je považovaná za nahlásenú v nasledujúci pracovný deň na začiatku pracovnej
doby;
b) v hlásení bude stručne popísaná chyba alebo prejav poruchy;
c) v hlásení bude uvedené sériové (výrobné) číslo chybného zariadenia a číslo príslušného
dodacieho listu;
d) v hlásení bude uvedená kontaktná osoba, kontakt na ňu a možnosť jej časového zastihnutia;
e) Dodávateľ vykoná diagnostiku na mieste do 48 hod hod od prijatia nahlásenia poruchy.
10. Odberateľ má právo uplatniť reklamáciu u Dodávateľa najneskôr do uplynutia záručnej
doby.

príloha č. 3 Oprávnenie vykonávať pozáručný servis, resp. doklad, že dodávateľ je
autorizovaným servisným partnerom výrobcu

príloha č. 4 Potvrdenie o poistení zodpovednosti za škodu spôsobenú pri výkone
podnikania vo výške min. 100 000 EUR

Príloha č. 5 Rámcovej dohody
Príloha č. 5 Zoznam subdodávateľov

Zoznam subdodávateľov spĺňajúcich podmienky účasti podľa § 41 ods. 1 písm. b)
zákona č. 343/2015 Z.z. o verejnom obstarávaní a o zmene a doplnení niektorých
zákonov v znení neskorších predpisov.
Podpísaná právnická osoba / fyzická osoba:

Obchodné meno:
Sídlo:
IČO:
Zapísaná v:
Zastúpená:

MICROCOMP - Computersystém s r. o.
Kupecká 9, 94901, Nitra, Slovenská republika
31410952
Obchodnom registri Okresného súdu v Nitre, oddiel Sro,
vložka č. 2950/N.
Jozef Gál
Ing. Vojtech Lukács

p r e h l a s u j e m,
že dodanie predmetu zmluvy, ktorým je „Dodávka výpočtovej techniky a príslušenstva“
zabezpečíme výhradne vlastnými kapacitami.

Som/sme si vedomý/í právnych následkov, v prípade zistenia nepravdivých údajov v
tomto prehlásení.

V Bratislave dňa

Jozef Gál
generálny riaditeľ a konateľ

