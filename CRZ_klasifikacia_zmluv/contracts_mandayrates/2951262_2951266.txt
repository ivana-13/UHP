Reg. čís. 12212/1017_M-OIKT
Zázn. č. 34212/2016
Rámcová dohoda o poskytovaní služieb
v súvislosti s podporou webového sídla MPSVR SR
uzatvorená podľa § 269 ods. 2 a nasl. zákona č. 513/1991 Zb., Obchodný zákonník
v znení neskorších predpisov
medzi:
Objednávateľ:
Sídlo:
IČO:
DIČ:

Ministerstvo práce, sociálnych vecí a rodiny Slovenskej republiky
Špitálska 4, 6, 8, 816 43 Bratislava
00 681 156
20 2079 6338

Bankové spojenie:

Štátna pokladnica

IBAN forma účtu:
xxxxxxxxxx
Štat. zast.:
Ing. Jozef Vančo, vedúci služobného úradu
(ďalej len „Objednávateľ“)
a
Poskytovateľ:
Sídlo:

IČO:
DIČ:

InterWay, a. s.
Stará Vajnorská 21, 831 04 Bratislava
obchodná spoločnosť zapísaná v Obchodnom registri Okresného súdu
Bratislava I, Oddiel Sa, Vložka č. 6123/B
35 728 531
20 2026 8294

IČ DPH:

SK20 2026 8294

Bankové spojenie:

VÚB, a.s.

IBAN forma účtu:
xxxxxxxxxxx
Zast.:
Ing. Richard Weber, prokurista
(ďalej len „Poskytovateľ“)
(Objednávateľ a Poskytovateľ ďalej aj ako „Zmluvné strany“)
Preambula
Objednávateľ - Ministerstvo práce, sociálnych vecí a rodiny Slovenskej republiky ako verejný
obstarávateľ realizoval verejné obstarávanie postupom podľa § 117 zákona č. 343/2015 Z. z o
verejnom obstarávaní a o zmene a doplnení niektorých zákonov v znení neskorších predpisov
na predmet zákazky „Podpora webového sídla MPSVR SR“.
Účelom tejto rámcovej dohody je úprava práv a povinností účastníkov dohody pri
poskytovaní podpory webového sídla MPSVR SR.

Reg. čís. 12212/1017_M-OIKT
Zázn. č. 34212/2016
Článok 1
Predmet rámcovej dohody
1. Predmetom tejto rámcovej dohody je:
a) záväzok Poskytovateľa poskytovať služby v súvislosti s podporou webového sídla
objednávateľa v rozsahu špecifikovanom v ods. 3 tohto článku,
b) záväzok Objednávateľa zaplatiť za riadne a včas poskytnuté služby cenu podľa tejto
rámcovej dohody;
c) záväzok Objednávateľa a Poskytovateľa poskytovať si navzájom nevyhnutne potrebnú
súčinnosť pri plnení záväzkov zmluvných strán z tejto rámcovej dohody.
2. Webové sídlo objednávateľa - www.employment.gov.sk, ktorého podpora je predmetom
poskytovaných služieb podľa ods. 3 tohto článku, je existujúce dielo, ktoré zahŕňa najmä
prezentačnú časť webovej aplikácie so špecifikovaným grafickým dizajnom, štruktúrou,
informačným obsahom a implementovanými funkčnými modulmi, vrátane systému CMS
WebJet vo verzii 7, aplikačného java servera Apache Tomcat a databázy MySQL (ďalej len
„webové sídlo“).
3. Predmetom služieb poskytovaných Poskytovateľom na základe požiadaviek Objednávateľa je
modifikácia a rozširovanie webového sídla Objednávateľa, vrátane redakčného systému,
spočívajúca v:
a) grafických úpravách webového sídla,
b) programových úpravách webového sídla,
c) tvorbe nových webových modulov,
d) úprave databáz,
e) konzultačných službách k redakčnému systému a
f) odstraňovanie porúch funkčnosti webového sídla.
(ďalej len „služby“).
4. Zmluvné strany sa dohodli, že kontaktnou osobou zo strany Objednávateľa bude xxxxxxx
xxxxx, t.č. xxxxxxxxxxx, e-mail: xxxxxxxxxx a zo strany Poskytovateľa xxxxxxxxxxxxxxx,
t.č. xxxxxxxxxxxxx, e-mail: xxxxxxxxxxx. Zmenu v kontaktnej osobe sú zmluvné strany
povinné oznámiť druhej zmluvnej strane najneskôr v deň vykonania tejto zmeny.
Článok 2
Doba trvania rámcovej dohody
1.

Táto rámcová dohoda sa uzatvára na dobu určitú, a to na 48 mesiacov odo dňa jej účinnosti,
prípadne do vyčerpania finančného limitu uvedeného v čl. 4 ods. 1 tejto rámcovej dohody, a
to podľa toho, ktorá skutočnosť nastane skôr.

2. Platnosť rámcovej dohody môže pred uplynutím doby uvedenej v ods. 1 tohto článku
zaniknúť aj:
a)
na základe písomnej dohody účastníkov dohody, a to dňom určeným v predmetnej
dohode,
b)
uplynutím výpovednej doby na základe výpovede Objednávateľa za podmienok
dohodnutých v ods. 3 tohto článku alebo
c)
odstúpením od rámcovej dohody ktorýmkoľvek z účastníkov dohody za podmienok
dohodnutých v ods. 4 tohto článku.

3.

Reg. čís. 12212/1017_M-OIKT
Zázn. č. 34212/2016
Písomnú výpoveď a to aj bez uvedenia dôvodu, je oprávnený dať Objednávateľ. Výpovedná
lehota je 2 mesiace a začína plynúť prvým dňom kalendárneho mesiaca nasledujúceho po
mesiaci, v ktorom bola doručená písomná výpoveď Poskytovateľovi. Účinky písomnej
výpovede nastávajú dňom jej doručenia Poskytovateľovi príp. dňom odmietnutia prevziať
zásielku obsahujúcu výpoveď tejto rámcovej dohody alebo dňom vrátenia nedoručenej
zásielky Objednávateľovi.

4.

Zmluvné strany sú oprávnené od tejto rámcovej dohody písomne odstúpiť v prípade
podstatného porušenia povinností vyplývajúcich z tejto rámcovej dohody niektorým
účastníkom dohody. Účinky odstúpenia, ako aj účinky výpovede podľa čl. 2 ods. 3 tejto
rámcovej dohody, nastávajú dňom doručenia písomného odstúpenia druhému účastníkovi
dohody, príp. dňom odmietnutia prevziať zásielku obsahujúcu odstúpenie od rámcovej
dohody alebo dňom vrátenia nedoručenej zásielky odosielateľovi.

5.

Odstúpiť od tejto rámcovej dohody môže ktorákoľvek zo zmluvných strán pre podstatné
porušenie rámcovej dohody alebo z dôvodu nemožnosti plnenia dohody.

6.

Za podstatné porušenie tejto rámcovej dohody sa považuje:
a)
omeškanie Poskytovateľa s riadnym a včasným poskytnutím služieb,
b)
opakované porušovanie ustanovení tejto dohody zo strany Poskytovateľa aj napriek
predchádzajúcemu písomnému upozorneniu zo strany Objednávateľa,
c)
opakovaný výskyt vád poskytovaných služieb,
d)
neposkytnutie služieb Objednávateľovi v súlade s riadne vystavenou objednávkou,
e)
porušenie povinnosti poskytnúť si súčinnosť podľa čl. 5 ods. 2 tejto rámcovej dohody,
f)
porušenie povinnosti zachovávania mlčanlivosti podľa čl.9 ods. 2 tejto rámcovej
dohody,
g)
omeškanie Objednávateľa s úhradou faktúry o viac ako 30 kalendárnych dní po
uplynutí lehoty splatnosti faktúry.

7.

Odstúpením od tejto rámcovej dohody nie je dotknuté právo na náhradu škody spôsobenej
porušením povinnosti druhým účastníkom dohody.
Článok 3
Spôsob, miesto a rozsah poskytovaných služieb

1. Poskytovateľ sa zaväzuje poskytovať služby podľa tejto rámcovej dohody na základe riadne
doručenej písomnej objednávky Objednávateľa podľa ods. 2 tohto článku.
2. Objednávka musí byť doručená v elektronickej podobe na sales@interway.sk ako podpísaný
pdf dokument, alebo v písomnej podobe na korešpondenčnú adresu: InterWay, a. s., Oddelenie
predaja „Sales“, Trade Center II, Mlynské Nivy 71, 821 05 Bratislava alebo do elektronickej
schránky Poskytovateľa na portáli www.slovensko.sk.
3. Písomná objednávka musí obsahovať tieto náležitosti:
- poradové číslo objednávky
- označenie tejto rámcovej,
- označenie požadovanej služby v súlade s prílohou č. 1 tejto rámcovej dohody,
- presná špecifikácia požadovanej služby alebo poruchy,
- požadovaná lehota plnenia.

Reg. čís. 12212/1017_M-OIKT
Zázn. č. 34212/2016
4. V prípade, že špecifikácia služby požadovanej Objednávateľom v objednávke nebude
dostatočne špecifická na to, aby ju Poskytovateľ mohol na základe takejto objednávky riadne
poskytnúť, je povinný túto skutočnosť Objednávateľovi písomne oznámiť najneskôr v lehote
do 3 dní odo dňa doručenia objednávky spolu s požiadavkami na upresnenie.
5. Poskytovateľ sa zaväzuje v lehote do 3 dní odo dňa doručenia objednávky podľa ods. 2 tohto
článku vypracovať Objednávateľovi cenovú ponuku na objednané služby a doručiť ju v
elektronickej podobe na mailovú adresu určenú Objednávateľom. Obsahom cenovej ponuky
musí byť rozpis jednotlivých prác a osobohodín potrebných na poskytnutie objednanej služby.
6. Objednávateľ sa zaväzuje potvrdiť objednávku na základe doručenej cenovej ponuky
najneskôr v lehote 3 dní odo dňa doručenia cenovej ponuky Poskytovateľom podľa ods. 5
tohto článku.
7. Poskytovateľ je povinný poskytnúť službu riadne a včas, t. j. v lehote určenej v objednávke
alebo podľa ods. 8 tohto článku. O odovzdaní a prevzatí služby alebo služieb poskytnutých na
základe jednotlivej objednávky spíšu zmluvné strany akceptačný protokol, ktorého vzor tvorí
prílohu č. 2 tejto rámcove dohody.
8. V prípade, že predmetom objednávanej služby je odstránenie poruchy, je lehota na jej
odstránenie zo strany Poskytovateľa vždy bezodkladne po doručení objednávky
Poskytovateľovi. Objednávateľ pri zadávaní objednávky na odstránenie poruchy špecifikuje
Poskytovateľovi okolnosti, za ktorých k poruche došlo, ak sú mu tieto známe a presné znenie
chybového hlásenia.
9. Poskytovateľ bude jednotlivé služby objednané Objednávateľom poskytovať vo svojom sídle.
10. O odovzdaní a prevzatí riadne poskytnutej služby spíšu zmluvné strany akceptačný protokol,
ktorého vzor je prílohou č. 2 tejto rámcovej dohody. Akceptačný protokol podpísaný oboma
zmluvnými stranami je podkladom pre vystavenie faktúry zo strany Poskytovateľa podľa čl. 4
ods. 3 tejto rámcovej dohody.

Článok 4
Cena a platobné podmienky
1. Zmluvné strany sa dohodli, že maximálna celková cena za služby poskytnuté na základe tejto
rámcovej dohody bude vo výške 23 866,67 s DPH, t. j. 19.888,89 Eur bez DPH (slovom:
devätnásťtisíc osemstoosemdesiatosem eur a osemdesiatdeväť centov bez DPH). Maximálnu
dohodnutú cenu nie je možné prekročiť, a to ani formou dodatku k tejto rámcovej dohode.
2. Cena za poskytnutie jednotlivých služieb za hodinu a osobu je uvedená v prílohe č. 1 tejto
rámcovej dohody.
3.

Poskytovateľ je oprávnený vystavovať faktúru na cenu za riadne a včas poskytnuté služby
v súlade s ods. 5 tohto článku po riadnom odovzdaní a prevzatí poskytnutých služieb na
základe príslušnej objednávky Objednávateľa a po podpise akceptačného protokolu oboma
zmluvnými stranami.

Reg. čís. 12212/1017_M-OIKT
Zázn. č. 34212/2016
4.

Podkladom pre úhradu príslušnej časti ceny za poskytnuté služby na základe tejto rámcovej
dohody je faktúra vystavená Poskytovateľom a doručená Objednávateľovi v súlade s ods. 3
tohto článku. Za správne vyčíslenie sadzby DPH podľa zákona č. 222/2004 Z. z. o dani z
pridanej hodnoty v znení neskorších predpisov zodpovedá Poskytovateľ v plnom rozsahu.
Poskytovateľ nevystaví faktúru, ak v danom kalendárnom mesiaci nebudú poskytnuté žiadne
služby, príp. ak plnenie nebolo poskytnuté riadne a včas. Uvedený stav, kedy plnenie
Poskytovateľom nebolo poskytnuté riadne a včas, vylučuje omeškanie Objednávateľa.

5.

Poskytovateľ vystaví Objednávateľovi faktúru v súlade so všeobecne záväznými právnymi
predpismi za už poskytnuté služby vždy až po odovzdaní a prevzatí poskytovanej služby, a to
na základe akceptačného protokolu podpísaného oboma zmluvnými stranami. Poskytovateľ
faktúru riadne doručí Objednávateľovi v listinnej podobe na adresu jeho sídla.
Neoddeliteľnou súčasťou faktúry sú akceptačné protokoly potvrdené Poskytovateľom a
Objednávateľom. Faktúra je splatná do 30 kalendárnych dní odo dňa jej riadneho doručenia
Objednávateľovi. Faktúry budú uhradené výhradne prevodným príkazom. V prípade, ak
nastane omeškanie platby faktúry z dôvodov na strane Štátnej pokladnice, Objednávateľ nie je
po túto dobu v omeškaní so zaplatením fakturovanej sumy. Faktúra sa považuje za uhradenú
dňom odpísania fakturovanej čiastky z účtu Objednávateľa.

6.

Všetky doklady súvisiace s touto rámcovou dohodou, zmluvné strany vypracovávajú
v slovenskom jazyku v čitateľnej forme a tieto doklady musia obsahovať všetky dohodnuté
a so všeobecne záväznými právnymi predpismi Slovenskej republiky vyžadované náležitosti.

7.

Faktúra musí obsahovať všetky zákonom požadované náležitosti, a to najmä
- označenie Objednávateľa a Poskytovateľa, adresy ich sídiel, ich IČO a DIČ,
- číslo tejto rámcovej dohody,
- označenie ,,faktúra“ a jej číslo,
- deň odoslania a deň splatnosti faktúry,
- označenie peňažného ústavu a číslo účtu,
- fakturovanú sumu - cenu za riadne poskytnuté služby podľa tejto rámcovej dohody,
- objednávka Objednávateľa (ako povinná príloha faktúry),
- dodací list (ako povinná príloha faktúry),
- podpis oprávnenej osoby Poskytovateľa a odtlačok pečiatky Poskytovateľa.

8.

Ak faktúra a jej prílohy nebudú obsahovať všetky predpísané náležitosti, Objednávateľ môže
takúto faktúru vrátiť Poskytovateľovi s uvedením nedostatkov, ktoré sa majú odstrániť.
V takomto prípade začína plynúť nová 30- dňová lehota splatnosti, a to dňom riadneho
doručenia opravenej faktúry Objednávateľovi. Objednávateľ sa v tomto prípade nedostáva do
omeškania.

9.

Poskytovateľ je pri oneskorenej úhrade faktúry oprávnený fakturovať Objednávateľovi úroky
z omeškania vo výške 0,023 % z dlžnej fakturovanej ceny za každý aj začatý deň omeškania.

Čl. 5

Reg. čís. 12212/1017_M-OIKT
Zázn. č. 34212/2016
Práva a povinnosti zmluvných strán
1.

Poskytovateľ sa zaväzuje pre Objednávateľa poskytovať služby v súlade s podmienkami
dohodnutými v tejto rámcovej dohode.

2.

Objednávateľ a Poskytovateľ sú si navzájom povinní poskytovať potrebnú súčinnosť,
informácie, podklady, zdroje, dáta a rozhodnutia v rozsahu nevyhnutnom na poskytnutie
služieb.
Poskytovateľ nebude zodpovedať za omeškanie a/alebo vady poskytovaných služieb
v rozsahu, v akom také vady alebo omeškanie boli spôsobené chýbajúcimi alebo nesprávnymi
informáciami a/alebo nedostatkom inej súčinnosti na strane Objednávateľa, v prípade, že
Objednávateľ bol o takýchto chýbajúcich alebo nesprávnych informáciách Poskytovateľom
včas a písomne oboznámený.

3.

Objednávateľ sa zaväzuje poskytnúť alebo zabezpečiť pre Poskytovateľa v prípade vzniku
potreby prístup k databáze MySQL počas doby nevyhnutnej pre poskytovanie služieb podľa
tejto dohody a spôsobom, v akom je to pre poskytovanie služieb podľa tejto rámcovej dohody
Poskytovateľom nevyhnutné.

4.

Poskytovateľ sa zaväzuje, že služby podľa tejto rámcovej dohody bude poskytovať
prostredníctvom vlastných zamestnancov, alebo prostredníctvom tretích osôb v zmluvnom
alebo obdobnom vzťahu k nemu, v takomto prípade však Poskytovateľ zodpovedá za riadne
poskytnutie služieb v rozsahu, ako keby služby poskytoval sám.

5.

Poskytovateľ sa zaväzuje plniť svoje záväzky vyplývajúce z tejto rámcovej dohody riadne a
včas, a to na základe profesionálnych štandardov vrátane Výnosu MF SR č. 55/2014
o štandardoch pre IS VS v aktuálnom znení a v súlade s obvyklými zvyklosťami v oblasti
informačných technológii a elektronických komunikácii.

6.

Zmluvné strany sa v súlade s § 525 ods. 2 zákona č. 40/1964 Zb., Občiansky zákonník v znení
neskorších predpisov dohodli, že v prípade vzniku pohľadávky Poskytovateľa voči
Objednávateľovi je Poskytovateľ oprávnený postúpiť pohľadávku na tretiu osobu len
s predchádzajúcim písomným súhlasom Objednávateľa.

Čl. 6
Zodpovednosť za vady
1.

Poskytovateľ zodpovedá za akosť a úplnosť služieb poskytnutých na základe tejto rámcovej
dohody podľa požiadaviek Objednávateľa.

2.

Objednávateľ má právo oznámiť Poskytovateľovi písomne alebo na ním určenú elektronickú
adresu vady poskytnutých služieb, a to bez zbytočného odkladu po ich zistení. Bez
zbytočného odkladu sa na účely tejto rámcovej dohody považuje 10 pracovných dní od
udalosti zakladajúcej právo zo zodpovednosti za vady. V prípade uplatnenia nárokov zo
zodpovednosti za vady prestáva záručná doba dohodnutá v ods. 6 tohto článku plynúť a nová
záručná doba začína plynúť odo dňa odstránenia vady, pokiaľ Objednávateľom neboli
uplatnené iné nároky zo zodpovednosti za vady alebo pokiaľ sa zmluvné strany nedohodli na

Reg. čís. 12212/1017_M-OIKT
Zázn. č. 34212/2016
iných nárokoch zo zodpovednosti za vady.
3.

Oznámenie Objednávateľa, ktorým si uplatňuje nároky zo zodpovednosti za vady
(„reklamácia“) u Poskytovateľa, musí obsahovať najmä označenie a číslo tejto rámcovej
dohody, služieb, opis vady poskytnutých služieb.

4.

Reklamácia sa považuje za riadne uplatnenú, ak táto bola doručená na elektronickú adresu
kontaktnej osoby Poskytovateľa alebo písomne na adresu sídla Poskytovateľa.. Poskytovateľ
je povinný v prípade reklamácie bezplatne odstrániť vady alebo škody spôsobené vadným
poskytnutím služieb na základe tejto rámcovej dohody v lehote 2 pracovných dní odo dňa
doručenia reklamácie Poskytovateľovi.

5.

Nároky Objednávateľa z vád dodaného tovaru sa riadia ustanoveniami § 436 a nasl. zákona č.
513/1991 Zb., Obchodný zákonník v znení neskorších predpisov (ďalej len „Obchodný
zákonník“). Voľbu nároku z vád Objednávateľ oznámi Poskytovateľovi v zaslanom
písomnom oznámení o vadách („reklamácia“) alebo po tomto oznámení bez zbytočného
odkladu.

6.

Zmluvné strany sa dohodli, že záručná doba je na riadne a poskytnuté služby 24 mesiacov,
pokiaľ Poskytovateľ neposkytne záručnú dobu v dlhšom trvaní.

Čl. 7
Zmluvné pokuty, úrok z omeškania a náhrada škody
1.

V prípade omeškania Poskytovateľa s riadnym a včasným poskytovaním služieb podľa čl. 1
tejto rámcovej dohody, je Poskytovateľ povinný uhradiť Objednávateľovi za každé omeškanie
jednotlivo zmluvnú pokutu vo výške 100,- eur (slovom: sto eur), a to za každý aj začatý deň
omeškania.

2.

V prípade omeškania Poskytovateľa s odstránením vád podľa čl. 6 tejto rámcovej dohody
uplatnených Objednávateľom reklamáciou, Poskytovateľ je povinný uhradiť Objednávateľovi
zmluvnú pokutu vo výške 100,- eur za každú dôvodne uplatnenú reklamáciu jednotlivo.

3.

Zaplatením zmluvnej pokuty podľa tohto článku rámcovej dohody, podľa článku 4 ods. 9 a
článku 9 ods. 9.6 a bod 9.7 tejto dohody nie je dotknuté právo Objednávateľa na náhradu
škody spôsobenej porušením povinnosti Poskytovateľom, alebo tými, ktorých na plnenie
svojich záväzkov z tejto rámcovej dohody použil.

1.

Článok 8
Ochrana práv duševného vlastníctva
Ak dôjde pri plnení tejto rámcovej dohody k vytvoreniu diela, na ktoré by sa mohli vzťahovať
autorské práva v zmysle autorského zákona č. 185/2015 Z. z. v znení neskorších právnych
predpisov (ďalej len „dielo“), Poskytovateľ týmto udeľuje Objednávateľovi súhlas na použitie
diela (ďalej aj ako „licencia“) na účel, na ktorý je dielo vytvorené a určené v súlade s jeho
špecifikáciou určenou Objednávateľom.

2.

3.

Reg. čís. 12212/1017_M-OIKT
Zázn. č. 34212/2016
Poskytovateľ udeľuje Objednávateľovi výhradnú licenciu v neobmedzenom rozsahu na
obdobie celej autorskoprávnej ochrany diela, t.j. licenciu bez vecného alebo územného
obmedzenia na neobmedzený čas. Odmena za používanie diela je zahrnutá v cene podľa čl. 4
tejto rámcovej dohody.
Poskytovateľ udeľuje Objednávateľovi licenciu na použitie diela, a to najmä na:
- vyhotovenie rozmnoženiny diela, sprístupňovanie diela verejnosti;
- zaradenie diela do súborného diela;
- verejný prenos diela;
- verejné vystavenie diela;
- právo na pokračovanie v ďalšom vývoji diela Objednávateľom;
- právo na použitie diela zamestnancami Objednávateľa, zmluvnými partnermi Objednávateľa
a právnickými osobami v zriaďovateľskej pôsobnosti Objednávateľa

4. Poskytovateľ sa zaväzuje pri odovzdaní diela odovzdať a sprístupniť Objednávateľovi
príslušné zdrojové kódy k dielu vrátane podkladového materiálu potrebného na prípravu diela.
5. Poskytovateľ súhlasí, aby Objednávateľ udelil tretej osobe súhlas na použitie diela v rozsahu
udelenej licencie.
Čl. 9
Ochrana dôverných informácií, osobných údajov
1.

Poskytovateľ a Objednávateľ sa dohodli, že na účely tejto dohody sa považujú za dôverné
všetky informácie, ktoré majú súvis s touto rámcovou dohodou a poskytovaním služieb podľa
nej. Poskytovateľ sa zaväzuje zachovávať mlčanlivosť o všetkých skutočnostiach, ktorých
zverejnenie alebo sprístupnenie by mohlo spôsobiť poškodenie oprávnených záujmov
Objednávateľa. Poskytovateľ sa zaväzuje zabezpečiť ochranu všetkých informácií a
podkladov poskytnutých Objednávateľom na základe tejto dohody alebo v súvislosti s ňou
bez ohľadu na to, či sú obsiahnuté v listinách, elektronických dokumentoch, náčrtoch alebo
návrhoch, ktoré Objednávateľ sprístupní Poskytovateľovi na základe alebo v spojení s touto
dohodou.

2.

Záväzok podľa čl. 9 ods. 9.1 tejto rámcovej dohody sa vzťahuje na všetkých zamestnancov
Poskytovateľa, ako aj na tretie osoby, ktoré sú s Poskytovateľom v zmluvnom vzťahu
súvisiacom s plnením záväzkov Poskytovateľa voči Objednávateľovi podľa tejto rámcovej
dohody. Poskytovateľ sa zaväzuje, že pred začatím poskytovania služieb podľa tejto Dohody
poučí všetkých svojich zamestnancov - najmä členov technického personálu a tretie osoby,
ktoré sú s Poskytovateľom v zmluvnom vzťahu súvisiacom s plnením záväzkov
Poskytovateľa voči Objednávateľovi podľa tejto rámcovej dohody o povinnostiach
vyplývajúcich z čl. 9 tejto dohody, najmä o povinnosti zachovávať mlčanlivosť o všetkých
skutočnostiach, o ktorých sa v súvislosti s poskytovaním služieb na základe tejto dohody
dozvedia, ako aj o následkoch, ktoré z nedodržania tejto povinnosti pre Poskytovateľa a ich
osoby vyplývajú.

3.

Poskytovateľ je povinný v prípade zániku tejto rámcovej dohody bez zbytočného odkladu
vrátiť Objednávateľovi všetky informácie bez ohľadu na to, akou formou sú tieto údaje
zachytené (napr. listinne, elektronicky na hmotných nosičoch a pod.). Poskytovateľ je zároveň
povinný vykonať likvidáciu dôverných informácií zachytených na elektronických médiách.
Všetky dôverné informácie môžu byť použité výlučne na účely poskytovaných služieb.

Reg. čís. 12212/1017_M-OIKT
Zázn. č. 34212/2016
4.

Poskytovateľ berie na vedomie, že je povinný dbať o to, aby nedochádzalo k ohrozovaniu a
porušovaniu práv a oprávnených záujmov Objednávateľa a zaväzuje sa dodržiavať prvotnú
prevenčnú povinnosť, ako aj ustanovenia zákona č. 122/2013 Z. z. o ochrane osobných údajov
v znení neskorších predpisov. Za účelom zabezpečenia tejto svojej povinnosti sa Poskytovateľ
zaväzuje priebežne uskutočňovať zodpovedajúce opatrenia vo vzťahu ku svojim pracovníkom
a tretím osobám, ktoré sú s Poskytovateľom v zmluvnom vzťahu súvisiacom s plnením
záväzkov Poskytovateľa voči Objednávateľovi podľa tejto rámcovej dohody.

5.

V prípadoch, ak si poskytovanie služieb na základe tejto dohody bude vyžadovať
sprístupnenie osobných údajov klientov Objednávateľa, jeho zamestnancov či iných osôb
v nevyhnutnej možnej miere, Poskytovateľ sa zaväzuje takéto osobné údaje spracovať alebo
použiť len spôsobom, ktorý je v súlade s ustanoveniami tejto dohody a len v rozsahu, ktorý je
nevyhnutný na legitímne dosiahnutie jej účelu. Poskytovateľ môže byť v tomto prípade
Sprostredkovateľom pri spracúvaní osobných údajov. Poskytovateľ je povinný pri takomto
spracovaní osobných údajov postupovať v súlade so zákonom č. 122/2013 Z. z. o ochrane
osobných údajov v znení neskorších predpisov Poskytovateľovi sa v tejto súvislosti zakazuje
najmä kopírovať, skenovať, akokoľvek zaznamenávať, využívať, uchovávať, prenášať,
poskytovať, sprístupňovať alebo zverejniť osobné údaje, s ktorými prichádza do styku pri
poskytovaní služieb na základe tejto dohody na iné účely ako poskytovanie služieb pre
Objednávateľa. Poskytovateľ je povinný bezodkladne po splnení účelu spracovania
predmetných osobných údajov, najneskôr však po poskytnutí služby a to aj jednotlivej
objednávky, ukončiť spracúvanie príslušných osobných údajov a osobné údaje zlikvidovať.

6.

Poskytovateľ v prípade porušenia povinností podľa čl. 9 tejto dohody, a najmä podľa čl. 9
ods. 4 tejto rámcovej dohody zodpovedá za škodu spôsobenú porušením povinnosti a je
povinný zaplatiť Objednávateľovi zmluvnú pokutu vo výške 1.000,- eur.

7.

Poskytovateľ v prípade porušenia povinností podľa čl. 9 tejto dohody, a najmä podľa čl. 9
ods. 5 tejto rámcovej dohody zodpovedá za škodu spôsobenú porušením povinnosti a je
povinný zaplatiť Objednávateľovi zmluvnú pokutu vo výške 1.000,- eur.

8.

Zmluvné strany sú povinné zachovávať mlčanlivosť o všetkých informáciách a údajoch
týkajúcich sa vlastnej spolupráce a vnútorných záležitostí účastníkov dohody.

9.

Výmena akýchkoľvek informácií / dokumentov / médií / realizačných výstupov medzi
Objednávateľom a Poskytovateľom a naopak povinne prebieha zadokumentovaným
spôsobom tak, aby bolo pre každý doklad a v každom čase jednoznačne určené, kto ho
odovzdal, komu bol odovzdaný a kto v danom čase zodpovedá za jeho bezpečnosť, a to
formou akceptačných protokolov podľa Prílohy č. 2 tejto rámcovej dohody.
Čl. 10
Záverečné ustanovenia

1. Právne vzťahy touto dohodou výslovne neupravené sa riadia príslušnými ustanoveniami
zákona č. 513/1991 Zb., Obchodný zákonník v znení neskorších predpisov a iných príslušných
právnych predpisov platných v Slovenskej republike.

Reg. čís. 12212/1017_M-OIKT
Zázn. č. 34212/2016
2. Zmluvné strany sa zaväzujú, že akýkoľvek prípadný spor vzniknutý z tejto dohody bude
riešený predovšetkým vzájomnou dohodou zmluvných strán.
3. Postúpiť alebo previesť práva a povinnosti z tejto dohody na tretie osoby je možné len na
základe predchádzajúceho a písomného súhlasu druhej zmluvnej strany.
4. V prípade, že niektoré z ustanovení tejto dohody je alebo sa stane neplatným a/alebo
neúčinným, platnosť a účinnosť ostatných ustanovení tejto dohody tým nie je dotknutá.
Zmluvné strany sa týmto zaväzujú, že nahradia neplatné (neúčinné) ustanovenie dohody iným
platným a účinným ustanovením, ktoré svojim obsahom a zmyslom najlepšie zodpovedá
obsahu a zmyslu pôvodného neplatného (neúčinného) ustanovenia.
5. Táto rámcová dohoda môže byť menená výhradne písomnou formou vzostupne číslovaných
dodatkov podpísaných zmluvnými stranami.
6. Táto dohoda nadobúda platnosť dňom jej podpisu oboma zmluvnými stranami a účinnosť
nadobúda dňom nasledujúcim po dni jej zverejnenia v Centrálnom registri zmlúv vedenom
Úradom Vlády SR v súlade s § 47a ods. 1 zákona č. 40/1964 Zb., Občiansky zákonník v znení
neskorších predpisov.
7. Táto dohoda je vyhotovená v šiestich rovnopisoch s platnosťou originálu, pričom
Objednávateľ dostane štyri rovnopisy a Poskytovateľ dva rovnopisy.
8. Neoddeliteľnou súčasťou tejto dohody sú nasledovné prílohy:
Príloha č. 1- Cena poskytovaných služieb
Príloha č. 2 - Vzor akceptačného protokolu.

za Objednávateľa:

za Poskytovateľa:

v Bratislave dňa ........................................

v Bratislave dňa ........................................

........................................
Ing. Jozef Vančo
vedúci služobného úradu

........................................
Ing. Richard Weber
prokurista

Reg. čís. 12212/1017_M-OIKT
Zázn. č. 34212/2016
Príloha č.1 - Cena poskytovaných služieb

Druh práce

Cena za osobohodinu v EUR bez DPH

Grafické práce

45,00

HTML coder

40,00

Java programátor, SEO špecialista

50,00

Analytik, konzultant

65,00

Projektový manažér

50,00

Reg. čís. 12212/1017_M-OIKT
Zázn. č. 34212/2016
Príloha č. 2 - Vzor akceptačného protokolu

AKCEPTAČNÝ PROTOKOL
Poskytovateľ
InterWay, a.s.
Stará Vajnorská 21
831 04 Bratislava
Telefón : 02/32 78 8888
IČO: 35 728 531
IČ DPH: SK2020268294

Objednávateľ
Ministerstvo práce, sociálnych vecí a rodiny
Slovenskej republiky
Špitálska 4, 6, 8,
816 43 Bratislava
IČO: 00 681 156

Názov projektu
P.č.

Popis

M. j.

počet

Celková Cena bez
DPH

00010

Poznámky:

Akceptačný protokol je vyhotovený v zmysle objednávky č. XXXXXX vystavenej dňa XX.XX.201X. Podpisom
tohto akceptačného protokolu objednávateľ preberá dodané služby. Tým, nie sú dotknuté ustanovenia rámcovej
dohody o zodpovednosti za vady. Akceptačný protokol je vyhotovený v dvoch exemplároch, každý účastník
rámcovej dohody dostane jedno vyhotovenie.
Dátum doda nia: XX.XX.201X

..........................................................
Objednávateľ

..........................................................
Poskytovateľ

