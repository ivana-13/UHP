Rámcová dohoda o poskytovaní servisných služieb č. 1068/2018
uzavretá v zmysle § 269 ods. 2 zák. č. 513/1991 Zb. Obchodného zákonníka v znení neskorších
predpisov (ďalej len „Rámcová dohoda“)
Zmluvné strany
Objednávateľ:
Obchodné meno:
Sídlo:
IČO:
Bankové spojenie:
Číslo účtu/IBAN:
V mene ktorého koná:
Osoby oprávnené
rokovať vo veciach
technických:

Úrad vlády Slovenskej republiky
Námestie slobody 1, 813 70 Bratislava
00151513
Štátna pokladnica
SK96 8180 0000 0070 0006 0195
Mgr. Matúš Šutaj Eštok, vedúci Úradu vlády Slovenskej republiky
Peter Daňko, riaditeľ Odboru informatiky a elektronických služieb

(ďalej ako „Objednávateľ“)
a
Poskytovateľ:
Obchodné meno:
Sídlo:
Registrácia:
IČO:
DIČ:
IČ DPH:
Bankové spojenie:
Číslo účtu:
V mene ktorého koná:
Osoby oprávnené
rokovať vo veciach
technických:

TooNet, s.r.o.
Seberíniho 1, 821 03 Bratislava
Okresný súd Bratislava I., odd. 60410/B
44 962 070
2022885601
SK2022885601
Tatrabanka, a.s.
2944056019/1100
Viliam Martinkovič
Peter Činčura

(ďalej ako „Poskytovateľ“)
(Poskytovateľ a Objednávateľ ďalej spoločne ako „Zmluvné strany“ alebo jednotlivo ako „Zmluvná
strana“)

Preambula
Zmluvné strany uzatvárajú túto Rámcovú dohodu ako výsledok verejného obstarávania na predmet
zákazky „Služby zabezpečenia sieťovej infraštruktúry“, ktoré realizoval Objednávateľ postupom
zadávania zákazky s nízkou hodnotou podľa § 117 zákona č. 343/2015 Z. z. o verejnom obstarávaní a o
zmene a doplnení niektorých zákonov v znení neskorších predpisov (ďalej len „zákon o verejnom
obstarávaní“) zverejnením Výzvy na predkladanie ponúk na webovom sídle Úradu vlády Slovenskej

republiky dňa 10.09.2018 a zaslaním predmetnej výzvy 3 potenciálnym Poskytovateľom predmetu
zákazky.
Článok I
Predmet Rámcovej dohody
1. Predmetom tejto Rámcovej dohody je úprava práv a povinností Zmluvných strán v súvislosti so
záväzkom Poskytovateľa zabezpečiť kontinuálnu prevádzku a servis sieťovej infraštruktúry formou
poskytovania servisných služieb a v súvislosti so záväzkom Objednávateľa riadne a včas poskytnuté
servisné služby prevziať a zaplatiť za ne Poskytovateľovi cenu dohodnutú v článku III. tejto
Rámcovej dohody.
2. Poskytovateľ sa zaväzuje poskytovať Objednávateľovi servisné služby pozostávajúce z:
a) Pravidelného servisu (Konfigurácia, odborný troubleshooting a bezpečnostné aktualizácie
virtuálny appliance TrendMicro Deep Security; konfigurácia, odborný troubleshooting a
bezpečnostné aktualizácie firewallu PaloAlto PA-3050; konfigurácia, odborný troubleshooting a
bezpečnostné aktualizácie loadbalancera A10 Thunder 930) poskytovaného mesačne;
b) Prác mimo pravidelného servisu (Bezpečnostné audity webových aplikácií a databáz; sieťové
bezpečnostné audity; nasadzovanie, konfigurácia, troubleshooting VPN koncentrátorov,
identifikácia problémov s nadviazaním spojenia, autentizáciou, smerovaním, dostupnosťou
služieb; konfigurácia, bezpečnostné ladenie, tvorba vzoriek a nastavovanie výnimiek pre IDS/IPS
na rôznych systémoch verejného obstarávateľa; podpora pri bezpečnostných aktualizáciách
serverov s OS Linux a odborný troubleshooting v oblasti IP telefónie) na základe písomnej
objednávky Objednávateľa;
c) Zabezpečenie podpory (support) na 1 rok pre zariadenie A10 Networks Thunder 930 ADC v počte
2 ks, ktorá zahŕňa priamu telefonickú a emailovú podporu výrobcu v režime 5 pracovných dní x
9:00 - 18:00; prístup na webový portál k potrebnému stiahnutiu SW aktualizácií a PDF
dokumentácie a aktualizácie zabezpečujúce ochranu pred najnovšími hrozbami webových
aplikácií;
(ďalej len „servisné služby“)
k sieťovej infraštruktúre tak, ako je uvedené v tejto Rámcovej dohode. Objednávateľ sa zaväzuje
zaplatiť Poskytovateľovi za poskytnuté služby cenu dohodnutú v tejto Rámcovej dohode.

Článok II
Čas a miesto plnenia
1. Rámcová dohoda sa uzatvára na dobu určitú, a to na 12 mesiacov odo dňa nadobudnutia účinnosti
tejto Rámcovej dohody alebo do vyčerpania finančného limitu podľa článku III ods. 1 tejto Rámcovej
dohody podľa toho, ktorá z uvedených skutočností nastane skôr.
2. Servisné služby je Poskytovateľ oprávnený vykonávať v prípade potreby v sídle Objednávateľa,
ako aj vo svojom sídle, prípadne na inom vhodnom mieste podľa uváženia Poskytovateľa. Miestom
dodania servisných služieb je sídlo Objednávateľa.

2

Článok III
Cena a platobné podmienky
1. Celková cena za poskytovanie servisných služieb podľa tejto Rámcovej dohody je stanovená v súlade
so zákonom Národnej rady Slovenskej republiky č. 18/1996 Z. z. o cenách
v znení neskorších predpisov a vyhláškou Ministerstva financií Slovenskej republiky
č. 87/1996 Z. z., ktorou sa vykonáva zákon Národnej rady Slovenskej republiky
č. 18/1996 Z. z. a vyplýva zo súťažnej ponuky Poskytovateľa. Celková cena je Zmluvnými stranami
dohodnutá vo výške:
31 276,00 Eur bez DPH
(slovom tridsaťjedentisícdvestosedemdesiatšesť EUR bez DPH)
37 531,20 Eur s DPH
(slovom tridsaťsedemtisícpäťstotridsaťjeden EUR a dvadsať centov s DPH)
2. Celková cena za poskytnutie servisných služieb v zmysle tejto Rámcovej dohody je konečná a nie je
možné ju zvýšiť. V cene za poskytnutie servisných služieb sú zahrnuté všetky náklady a výdavky
Poskytovateľa spojené s poskytovaním servisných služieb v zmysle tejto Rámcovej dohody. Cenový
rozpis tvorí Prílohu č. 1 Rámcovej dohody.
3. Cena za servisné služby podľa ods. 1 tohto článku a Prílohy č. 1 Rámcovej dohody bude fakturovaná
nasledovne:
a) Pravidelný servis bude fakturovaný mesačne, a to po ukončení kalendárneho mesiaca, v ktorom
boli vyššie uvedené služby poskytované,
b) Služby mimo pravidelného servisu budú fakturované po ukončení kalendárneho mesiaca,
v ktorom boli vyššie uvedené služby poskytované vo výške podľa skutočne odpracovaných
kapacít, pričom prílohou faktúry musí byť Objednávateľom podpísaný akceptačný protokol,
c) Zabezpečenie podpory (supportu) na dobu 1 rok pre zariadenie A10 Networks Thunder 930 ADC
v počte 2 ks bude fakturované po zakúpení a poskytnutí licencie Objednávateľovi
Poskytovateľom.
4. Faktúra musí obsahovať náležitosti daňového dokladu podľa zákona č. 222/2004 Z. z. o dani
z pridanej hodnoty v znení neskorších predpisov. V prípade, ak doručená faktúra nebude obsahovať
všetky náležitosti daňového dokladu alebo prílohy, Objednávateľ je oprávnený vrátiť faktúru
Poskytovateľovi na jej opravu alebo doplnenie. V tomto prípade začína plynúť nová lehota splatnosti
faktúry po jej opätovnom doručení Objednávateľovi.
5. Faktúra je splatná v lehote 30 dní od jej doručenia Objednávateľovi.
6. Dňom splnenia povinnosti úhrady faktúry je deň odpísania finančných prostriedkov z účtu
Objednávateľa na účet Poskytovateľa.
7. Objednávateľ neposkytuje preddavok ani zálohovú platbu.
8. V prípade omeškania Objednávateľa s úhradou faktúry je Poskytovateľ oprávnený požadovať od
Objednávateľa úrok z omeškania v zákonnej výške.
3

9. Pre vylúčenie pochybností platí že, pokiaľ Poskytovateľ v momente uzavretia Rámcovej dohody
nebol osobou registrovanou pre daň z pridanej hodnoty, nie je oprávnený k cene bez DPH uvedenej v
odseku 1 tohto článku Rámcovej dohody navyše účtovať DPH a cena je v takom prípade považovaná
za cenu konečnú vrátane DPH.

Článok IV
Práva a povinnosti Zmluvných strán
1. Poskytovateľ sa zaväzuje riadne a včas, najneskôr však do piatich pracovných dní od písomného
vyzvania Objednávateľa poskytnúť servisné služby podľa tejto Rámcovej dohody s odbornou
starostlivosťou, vo vlastnom mene, na svoje náklady a nebezpečenstvo. Pokiaľ Poskytovateľ poverí
plnením záväzku, alebo jeho časti vyplývajúceho z tejto Rámcovej dohody tretiu stranu
(subdodávateľa), má Poskytovateľ voči Objednávateľovi rovnakú zodpovednosť za plnenie záväzku,
ako aj za prípadné škody, náklady a únik dôverných informácií spôsobený treťou stranou, ako keby
tieto záväzky plnil sám.
2. Poskytovateľ sa zaväzuje informovať Objednávateľa o všetkých faktoch, ktoré by mohli negatívne
vplývať na poskytovanie servisných služieb podľa Rámcovej dohody.
3. Poskytovateľ je servisné služby povinný poskytnúť tak, aby boli v súlade s legislatívou platnou a
účinnou v Slovenskej republike ku dňu výkonu/poskytnutia danej servisnej služby.
4. Poskytovateľ sa zaväzuje zabezpečiť, aby jeho pracovníci/zamestnanci pri plnení tejto Rámcovej
dohody v objektoch Objednávateľa dodržiavali všeobecne záväzné právne predpisy súvisiace s ich
činnosťou, najmä však právne predpisy upravujúce bezpečnosť a ochranu zdravia pri práci a interné
predpisy a smernice Objednávateľa, s ktorými Objednávateľ Poskytovateľa oboznámil, a aby sa
riadili organizačnými pokynmi oprávnených zamestnancov Objednávateľa.
5. Objednávateľ sa zaväzuje poskytnúť Poskytovateľovi včas všetky informácie potrebné pre korektné
plnenie predmetu plnenia Rámcovej dohody, ako napríklad technické špecifikácie, organizačné
schémy, jasný popis problému, informácie o zmluvných záväzkoch voči tretím osobám, ak sa týkajú
plnenia Rámcovej dohody. Objednávateľ sa zároveň zaväzuje oboznámiť Poskytovateľa s internými
predpismi a smernicami týkajúcimi sa styku Objednávateľa s dodávateľmi informačných technológií,
alebo so skutočnosťami inak ovplyvňujúcimi spôsob plnenia predmetu Rámcovej dohody, ako aj
s internými predpismi upravujúcimi prácu na počítačoch a v sieťach Objednávateľa. Poskytovateľ je
povinný upozorniť Objednávateľa bez zbytočného odkladu na nevhodnú povahu podkladov
prevzatých od Objednávateľa, alebo pokynov daných mu Objednávateľom. V opačnom prípade
Poskytovateľ zodpovedá za vady, ktoré použitím nevhodných pokynov alebo podkladov
poskytnutých mu Objednávateľom vznikli, ibaže Poskytovateľ nemohol túto nevhodnosť zistiť ani
pri vynaložení odbornej starostlivosti alebo na ich nevhodnosť Objednávateľa upozornil a ten na ich
použití písomne trval.
6. Objednávateľ sa zaväzuje poskytnúť Poskytovateľovi potrebnú súčinnosť pre riadne a včasné plnenie
Rámcovej dohody, najmä zabezpečiť vstupy pracovníkov/zamestnancov Poskytovateľa do všetkých
4

potrebných priestorov, poskytnúť sieťový prístup k hardvérovým a softvérovým prostriedkom
potrebným pre poskytovanie servisných služieb, on-line spojenie cez sieť Internet.
7. Zmluvné strany podpisom Rámcovej dohody potvrdzujú, že boli navzájom poučené o právach a
povinnostiach vyplývajúcich zo zákona č. 18/2018 Z. z. o ochrane osobných údajov a o zmene
a doplnení niektorých zákonov v platnom znení, ako aj o následkoch spojených s ich nedodržaním.
8. Zmluvné strany budú pri realizácii predmetu plnenia Rámcovej dohody postupovať v súlade s touto
Rámcovou dohodou a jej prílohami.
9. Objednávateľ umožní Poskytovateľovi vzdialený prístup do informačných systémov Objednávateľa v
potrebnom rozsahu výlučne za účelom diagnostikovania vzniknutých problémov a za účelom
poskytnutia servisných služieb. Všetky náklady Poskytovateľa na zriadenie vlastných prípojných
miest a poplatky za prevádzku telekomunikačných zariadení sú zahrnuté v cene za poskytnutie
servisných služieb podľa článku III tejto Rámcovej dohody.

Článok V
Odstránenie vád
1. Poskytovateľ sa zaväzuje, že po dobu platnosti Rámcovej dohody bezplatne a bez zbytočného
odkladu, najneskôr však do 5 pracovných dní odstráni vady servisných služieb za nižšie uvedených
podmienok.
2. Právo Objednávateľa na bezplatné odstránenie vád podľa ods. 1 tohto článku Rámcovej dohody sa
nevzťahuje na prípady, keď:
a) vada preukázateľne vznikla neposkytnutím súčinnosti Objednávateľa podľa Rámcovej dohody;
b) vada vznikla v dôsledku zásahu Objednávateľa alebo tretej osoby do sieťovej infraštruktúry alebo
servisnej služby, do hardvérového alebo softvérového prostredia, do ktorého boli servisné služby
nasadené, ak bol takýto zásah vykonaný bez písomného súhlasu Poskytovateľa.
3. Za dočasné odstránenie vady sa považuje i náhradný spôsob vyriešenia problému s cieľom
zabezpečiť prevádzkyschopnosť servisnej služby. Pri dočasnom odstránení vady Poskytovateľ bez
zbytočného odkladu písomne oznámi Objednávateľovi termín riadneho odstránenia vady.
4. Objednávateľ požiadavku na odstránenie vady zasiela vždy písomne v súlade s podmienkami tejto
Rámcovej dohody, pričom vada musí byť dostatočne a zrozumiteľne špecifikovaná. Objednávateľ je
vady povinný nahlásiť bez zbytočného odkladu potom, čo sa o nich dozvedel, najneskôr však do 5
pracovných dní.

Článok VI
Zodpovednosť za škodu
1. Zmluvné strany zodpovedajú za škodu v zmysle ustanovení zákona č. 513/1991 Zb. Obchodný
zákonník v znení neskorších predpisov (ďalej len „Obchodný zákonník“).
5

2. Poskytovateľ nezodpovedá za škody vzniknuté porušením povinností Objednávateľa, najmä
porušením povinností podľa článku IV tejto Rámcovej dohody. Objednávateľ nezodpovedá za škody
vzniknuté porušením povinností Poskytovateľa, najmä porušením povinností podľa článku IV tejto
Rámcovej dohody.
3. V prípade, ak Poskytovateľ spôsobí Objednávateľovi porušením svojich povinností vyplývajúcich
mu z právnych predpisov alebo Rámcovej dohody akúkoľvek škodu, zodpovednosť za škodu a
povinnosť na náhradu takto spôsobenej škody sa bude riadiť a spravovať ustanoveniami § 373 a nasl.
Obchodného zákonníka.
4. Objednávateľ nezodpovedá za škodu, ktorú nezavinil.

Článok VII
Sankcie
1. Pri podstatnom porušení povinností vyplývajúcich z tejto Rámcovej dohody druhou Zmluvnou
stranou môže oprávnená (poškodená) Zmluvná strana od tejto Rámcovej dohody odstúpiť v zmysle
článku IX tejto Rámcovej dohody a požiadať druhú Zmluvnú stranu o náhradu škody, ktorá jej
vznikla.
2. Úplná alebo čiastočná zodpovednosť Zmluvnej strany je vylúčená v prípade zásahu vyššej moci. Pre
účely tejto Rámcovej dohody sa za vyššiu moc považujú udalosti, ktoré nie sú závislé od konania
Zmluvných strán, a ktoré nemôžu Zmluvné strany ani predvídať ani nijakým spôsobom priamo
ovplyvniť, ako napr.: vojna, mobilizácia, povstanie, živelné pohromy, požiare, embargo, karantény,
atď.
3. V prípade porušenia povinností Poskytovateľa uvedených v článku IV tejto Rámcovej dohody je
Objednávateľ oprávnený uplatniť si voči Poskytovateľovi nárok na zmluvnú pokutu vo výške 5%
z ceny uvedenej v článku III ods. 1 tejto Rámcovej dohody, a to v prípade, ak je Poskytovateľ osobou
registrovanou pre daň z pridanej hodnoty, z ceny s DPH, za každé jednotlivé porušenie.
4. V prípade omeškania Poskytovateľa so splnením záväzku v lehote podľa článku IV tejto Rámcovej
dohody vzniká Objednávateľovi právo voči Poskytovateľovi na zmluvnú pokutu vo výške 0,05%
z ceny podľa článku III ods. 1. tejto Rámcovej dohody, a to v prípade, ak je Poskytovateľ osobou
registrovanou pre daň z pridanej hodnoty, z ceny s DPH, za každý začatý deň omeškania so splnením
záväzku.

Článok VIII
Výmena dôverných informácií
1. Zmluvné strany sú povinné zaistiť utajenie získaných dôverných informácií spôsobom obvyklým pre
utajovanie takýchto informácií, ak nie je výslovne dojednané inak. Táto povinnosť platí bez ohľadu
na ukončenie platnosti a účinnosti Rámcovej dohody. Zmluvné strany sú povinné zaistiť utajenie

6

dôverných informácií aj u svojich pracovníkov/zamestnancov, zástupcov,
spolupracujúcich tretích strán, pokiaľ im takéto informácie boli poskytnuté.

ako

aj

iných

2. Za dôverné informácie sa považujú všetky a akékoľvek údaje, dáta, podklady, poznatky, dokumenty
alebo akékoľvek iné informácie, bez ohľadu na formu ich zachytenia:
a) ktoré sa týkajú Zmluvnej strany (najmä informácie o jej činnosti, štruktúre, hospodárskych
výsledkoch, všetky zmluvy, finančné, štatistické a účtovné informácie, informácie o jej majetku,
aktívach a pasívach, pohľadávkach a záväzkoch, informácie o jej technickom a programovom
vybavení, know-how, hodnotiace štúdie a správy, podnikateľské stratégie a plány, interné
predpisy, smernice, informácie týkajúce sa predmetov chránených právom priemyselného alebo
iného duševného vlastníctva a všetky ďalšie informácie o Zmluvnej strane;
b) ktoré sa týkajú obchodných partnerov Zmluvných strán;
c) pre ktoré je stanovený všeobecne záväznými právnymi predpismi Slovenskej republiky osobitný
režim nakladania (najmä obchodné tajomstvo, bankové tajomstvo, daňové tajomstvo,
telekomunikačné tajomstvo, osobné údaje, utajované skutočnosti);
d) ktoré sú výslovne Zmluvnou stranou označené ako „dôverné“, „confidential“, „proprietary“ alebo
iným obdobným označením.
3. Dôverné informácie poskytnuté, odovzdané, oznámené, sprístupnené a/alebo akýmkoľvek iným
spôsobom získané jednou Zmluvnou stranou od druhej Zmluvnej strany na základe a/alebo
v akejkoľvek súvislosti s Rámcovou dohodou môžu byť použité výhradne na účely plnenia predmetu
Rámcovej dohody a v súlade s predpismi, ktoré upravujú nakladanie s takýmito údajmi. Zmluvné
strany sa zaväzujú dôverné informácie ako aj všetky informácie poskytnuté, odovzdané, oznámené,
sprístupnené a/alebo akýmkoľvek iným spôsobom získané Zmluvnými stranami na základe
Rámcovej dohody a/alebo v akejkoľvek súvislosti s Rámcovou dohodou udržiavať v prísnej tajnosti,
zachovávať o nich mlčanlivosť a chrániť ich pred zneužitím, poškodením, zničením, znehodnotením,
stratou a odcudzením, a to i po ukončení platnosti a účinnosti Rámcovej dohody. Zmluvná strana nie
je oprávnená bez predchádzajúceho písomného súhlasu druhej Zmluvnej strany dôverné informácie
poskytnúť, odovzdať, oznámiť, sprístupniť, zverejniť, publikovať, rozširovať, vyzradiť ani použiť
inak než na účely plnenia predmetu Rámcovej dohody, a to ani po ukončení platnosti a účinnosti
Rámcovej dohody, s výnimkou prípadu ich poskytnutia/odovzdania /oznámenia/sprístupnenia:
a) odborným poradcom Zmluvnej strany (vrátane právnych, účtovných, daňových a iných poradcov
alebo audítorov), ktorí sú buď viazaní všeobecnou profesionálnou povinnosťou mlčanlivosti
stanovenou alebo uloženou zákonom alebo sú povinní zachovávať mlčanlivosť na základe
písomnej dohody so Zmluvnou stranou;
b) subdodávateľom, ak sa subdodávateľ podieľa na plnení podľa Rámcovej dohody, a ak je to
potrebné pre účely plnenia povinností Poskytovateľa podľa Rámcovej dohody, pričom
subdodávateľ musí byť viazaný minimálne rovnakým rozsahom povinností vo vzťahu k ochrane
dôverných údajov/informácií, ako sú viazané Zmluvné strany podľa Rámcovej dohody.
c) oprávneným osobám, ak to vyžadujú všeobecne záväzné právne predpisy.
4. Povinnosť Zmluvných strán zachovávať mlčanlivosť o dôverných informáciách sa nevzťahuje na
informácie, ktoré:
a) boli zverejnené už pred podpisom Rámcovej dohody, čo musí byť preukázateľné na základe
poskytnutých podkladov, ktoré túto skutočnosť dokazujú;
7

b) sa stanú všeobecne a verejne dostupné po podpise Rámcovej dohody z iného dôvodu ako z dôvodu
porušenia povinností podľa Rámcovej dohody, čo musí byť preukázateľné na základe
poskytnutých podkladov, ktoré túto skutočnosť dokazujú;
c) majú byť sprístupnené na základe povinnosti stanovenej zákonom, rozhodnutím súdu, prokuratúry
alebo iného oprávneného orgánu verejnej moci,
d) boli vyvinuté Zmluvnou stranou nezávisle na informáciách získaných od druhej Zmluvnej strany,
získané Zmluvnou stranou od tretej strany, ktorá ich legitímne získala alebo vyvinula, a ktorá
nemá žiadnu povinnosť, ktorá by obmedzovala ich zverejňovanie.
5. Za porušenie tohto článku sa nepovažuje zverejnenie tejto Rámcovej dohody v Centrálnom registri
zmlúv v súlade so zákonom č. 211/2000 Z. z. o slobodnom prístupe k informáciám a o zmene
a doplnení niektorých zákonov (zákon o slobode informácií) v znení neskorších predpisov.

Článok IX
Ukončenie Rámcovej dohody
1. Túto Rámcovú dohodu je možné ukončiť aj písomnou dohodou Zmluvných strán.
2. Zmluvné strany môžu Rámcovú dohodu jednostranne vypovedať, aj bez uvedenia dôvodu.
Výpovedná doba je tri mesiace a začína plynúť prvým dňom kalendárneho mesiaca nasledujúceho po
mesiaci, v ktorom bola výpoveď preukázateľne doručená druhej Zmluvnej strane. Výpoveď sa
doručuje v písomnej podobe do vlastných rúk.
3. Odstúpiť od tejto Rámcovej dohody je možné:
a) v prípade podstatného porušenia tejto Rámcovej dohody,
b) v ostatných prípadoch podľa ustanovení Obchodného zákonníka v platnom znení,
c) v súlade s § 19 zákona o verejnom obstarávaní.
4. Na účely tejto Rámcovej dohody sa podstatným porušením tejto Rámcovej dohody považuje:
a) porušenie povinností Poskytovateľa podľa článku IV ods. 1 tejto Rámcovej dohody,
b) porušenie povinností Objednávateľa podľa článku III ods. 5 tejto Rámcovej dohody, ak porušenie
trvá viac ako 30 kalendárnych dní,
c) ak sa preukáže, že Poskytovateľ v ponuke predloženej vo verejnom obstarávaní predložil
nepravdivé doklady alebo uviedol nepravdivé, neúplné alebo skreslené údaje,
d) ak je voči druhej Zmluvnej strane vedené konkurzné konanie alebo reštrukturalizačné konanie, je
v konkurze, v reštrukturalizácii, bol proti nej zamietnutý návrh na vyhlásenie konkurzu pre
nedostatok majetku,
e) ak druhá Zmluvná strana vstúpila do likvidácie, alebo bola na ňu zriadená nútená správa,
f) ak je voči druhej Zmluvnej strane vedený výkon rozhodnutia (napr. podľa zákona
č. 233/1995 Z. z. o súdnych exekútoroch a exekučnej činnosti (Exekučný poriadok) a o zmene a
doplnení ďalších zákonov v znení neskorších predpisov, zákona č. 563/2009 Z. z. o správe daní
daňový poriadok) a o zmene a doplnení niektorých zákonov v znení neskorších predpisov a pod.).

8

5. Odstúpenie od Rámcovej dohody nadobudne účinnosť dňom, kedy písomný prejav vôle Zmluvnej
strany, ktorý obsahuje oznámenie o odstúpení od Rámcovej dohody, bude doručený druhej Zmluvnej
strane.
6. Pri odstúpení od Rámcovej dohody zostávajú zachované z nej vyplývajúce práva a povinnosti
Zmluvných strán vzniknuté do dňa účinnosti odstúpenia. Zmluvné strany sú povinné vyrovnať všetky
pohľadávky a záväzky, ktoré vznikli do dňa účinnosti odstúpenia od Rámcovej dohody.

Článok X
Udelenie licencie
1. V prípade, ak poskytovanie servisných služieb podľa tejto Rámcovej dohody podlieha ochrane podľa
zákona č. 185/2015 Z. z. Autorský zákon v znení neskorších predpisov (ďalej len „Autorský zákon“),
Poskytovateľ sa v súlade s § 65 Autorského zákona zaväzuje udeliť Objednávateľovi súhlas na
používanie diela (ďalej len „licencia“), a to na všetky zmluvných stranám pri uzavieraní tejto
Rámcovej dohody známe spôsoby použitia.
2. Poskytovateľ touto Rámcovou dohodou udeľuje Objednávateľovi:
a)
b)
c)
d)

výhradnú licenciu k dielu,
v územnom rozsahu neobmedzenom,
vo vecnom rozsahu neobmedzenom,
v časovom rozsahu na dobu 12 mesiacov odo dňa nadobudnutia účinnosti tejto Rámcovej
dohody.

3. Pre vylúčenie pochybností platí, že odmena za poskytnutie licencie je zahrnutá v cene podľa článku
III tejto Rámcovej dohody.

Článok XI
Záverečné ustanovenia
1. Rámcová dohoda nadobúda platnosť dňom jej podpísania oboma Zmluvnými stranami a účinnosť
dňom nasledujúcim po dni jej zverejnenia v Centrálnom registri zmlúv vedenom Úradom vlády
Slovenskej republiky.
2. Rámcová dohoda je vyhotovená v 7 (siedmich) rovnopisoch, pričom 5 (päť) rovnopisov obdrží
Objednávateľ a 2 (dva) rovnopisy obdrží Poskytovateľ.
3. Písomnosti podľa Rámcovej dohody je možné doručovať poštou, kuriérom, faxom alebo
elektronickými prostriedkami. Elektronickými prostriedkami a faxom je možné zasielať faktúry,
výpoveď Rámcovej dohody alebo odstúpenie od Rámcovej dohody iba ak sú podpísané
kvalifikovaným elektronickým podpisom. Pokiaľ sú písomnosti doručované elektronickými
prostriedkami alebo faxom, vyžaduje sa potvrdenie druhej Zmluvnej strany o prijatí písomnosti
(elektronickými prostriedkami alebo faxom).
9

4. Písomnosti doručované poštou sú považované za doručené prevzatím. Za doručenie písomnej
poštovej zásielky sa považuje aj vrátenie tejto zásielky s vyznačením pošty „neprevzal v odbernej
lehote“, alebo vrátenie poštovej zásielky s vyznačením pošty „adresát neznámy“.
5. Zmluvné strany sa zaväzujú, že akékoľvek spory týkajúce sa tejto Rámcovej dohody budú
prednostne riešiť mimosúdnou cestou. Pokiaľ medzi Zmluvnými stranami nedôjde k urovnaniu
sporov mimosúdnou cestou, obrátia sa na príslušné súdy v Slovenskej republike v zmysle platných
pránych predpisov.
6. Práva a povinnosti vyplývajúce z tejto Rámcovej dohody, avšak výslovne v nej neuvedené, sa budú
riadiť príslušnými ustanoveniami Obchodného zákonníka a ďalšími platnými právnymi predpismi
Slovenskej republiky.
7. V prípade, ak je alebo sa stane niektoré ustanovenie tejto Rámcovej dohody neplatné, neúčinné
alebo nevykonateľné, nebude týmto dotknutá platnosť, účinnosť a vykonateľnosť ostatného obsahu
Rámcovej dohody. Zmluvné strany sú si povinné poskytnúť vzájomnú súčinnosť k tomu, aby boli
neplatné, neúčinné alebo nevykonateľné ustanovenia nahradené takými ustanoveniami platnými,
účinnými a vykonateľnými, ktoré v najvyššej možnej miere zachovajú účel zamýšľaný neplatnými,
neúčinnými alebo nevykonateľnými ustanoveniami. To isté platí aj pre prípad zmluvnej medzery.
8. Ak v Rámcovej dohode nie je výslovne stanovené inak, Rámcovú dohodu je možné meniť len
písomnou dohodou Zmluvných strán (dodatkom). V prípade ukončenia platnosti Rámcovej dohody
dohodou Zmluvných strán, musí mať táto dohoda písomnú formu.
9. Ak dôjde k zmene údajov Zmluvných strán uvedených v záhlaví Rámcovej dohody, alebo
kontaktných údajov, Zmluvné strany sa budú o takýchto zmenách vzájomne písomne informovať.
Takéto zmeny v Rámcovej dohode nie je potrebné robiť písomným dodatkom k Rámcovej dohode
a ich účinnosť nastáva voči druhej Zmluvnej strane dňom doručenia oznámenia o zmene.
10. Poskytovateľ nie je oprávnený postúpiť práva a povinnosti z tejto Rámcovej dohody v prospech
tretej osoby.
11. Žiadna zo zmluvných strán nenesie zodpovednosť v prípade porušenia svojich povinností v dôsledku
okolností vylučujúcich zodpovednosť. V týchto prípadoch sa Zmluvné strany dohodnú v rámci
osobitnej dohody na podmienkach odstránenia následkov.
12. Vlastnícke právo k akémukoľvek plneniu dodanému podľa Rámcovej dohody prechádza na
Objednávateľa až po zaplatení jeho celej ceny.
13. Zmluvné strany vyhlasujú, že túto Rámcovú dohodu uzatvorili slobodne, vážne, určite a
zrozumiteľne, rozumejú jej obsahu a na znak súhlasu s jej obsahom ju vlastnoručne podpisujú.
14. Neoddeliteľnou súčasťou Rámcovej dohody je príloha:
Príloha č. 1 – Cenový rozpis
10

V Bratislave, dňa ............................

V ..........................., dňa ............................

za Objednávateľa

za Poskytovateľa

.............................................................
Mgr. Matúš Šutaj Eštok
vedúci Úradu vlády
Slovenskej republiky

......................................................
Viliam Martinkovič
konateľ

11

Príloha č. 1 Rámcovej dohody
Cenový rozpis
P.č. Servisné služby

Predpokladaný
počet jednotiek

1.

Pravidelný servis

12 mesiacov

2.

Práce nad rámec
pravidelného servisu

150 hodín

3.

Zabezpečenie podpory
(support) pre zariadenie
A10 Networks Thunder 930
ADC v počte 2 ks

1 rok

Cena
za jednotku
(mesiac, hodina, rok)
v EUR bez DPH
1 248,00

Cena za
predpokladaný
počet jednotiek
v EUR bez DPH
14 976,00

78,00

11 700,00

2 300,00

4 600,00

Celková cena spolu v EUR bez DPH

31 276,00

Celková cena spolu v EUR s DPH

37 531,20

12

