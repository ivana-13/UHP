Servisná zmluva
na poskytovanie služieb podpory, údržby a rozvoja systému SAP
uzatvorená podľa § 269 ods. 2 a nasl. zákona č. 513/1991 Zb., Obchodný zákonník v znení neskorších predpisov
(ďalej len „Zmluva“)
_________________________________________________________________________________________________________
medzi
1. Poskytovateľom

SEVITECH a. s.

sídlo:

Mlynské nivy 71
821 05 Bratislava
v obchodnom registri Okresného súdu Bratislava I,
v odd.: Sa, vl. č.: 4696/B
Ing. Jaroslav Murár, predseda predstavenstva
Jaroslav Gajdoš, člen predstavenstva
31 605 052

zapísaným :
v mene ktorého koná:
IČO:
DIČ:
IČ DPH:
bankové spojenie:
IBAN:
(ďalej len „Poskytovateľ“)

a
2. Zákazníkom

Bratislavská teplárenská, a.s.

sídlo:

Turbínová 3
829 05 Bratislava – mestská časť Nové Mesto
v Obchodnom registri Okresného súdu Bratislava I,
v odd.: Sa, vl. č.: 2851/B
Ing. Vladimír Raček, predseda predstavenstva
Ing. Štefan Fleischer, podpredseda predstavenstva
35 823 542

zapísaným :
v mene ktorého koná:
IČO:
DIČ:
IČ DPH:
bankové spojenie:
IBAN:
(ďalej len „Zákazník“)

(Poskytovateľ a Zákazník ďalej tiež ako „zmluvné strany“)
nasledovne :
Článok I.
Predmet Zmluvy
1.1 Predmetom tejto Zmluvy je záväzok Poskytovateľa poskytovať Zákazníkovi servisnú podporu, údržbu a rozvoj systému SAP
(ďalej len „servisné služby a podpora“) v nasledovnom rozsahu:
· konzultácie
1z6

·
·
·
·
·
·
·

servisné zásahy
preventívne prehliadky
technická podpora
školenia
nastavovanie
doplňovanie funkcionality na základe požiadaviek
administrácia IS:
- riešenie nedostupnosti/nefunkčnosti systému
- riešenie chybových stavov systému
- riešenie problémov synchronizácie údajov
- obnova celého systému zo zálohy
- zálohovanie systému
- kompresia databázy
- zavádzanie programových aktualizácii
- registrácia/obnova licencií
- nastavovanie autorizácie

1.2 Za riadne a včas poskytnuté servisné služby a podporu je Zákazník povinný zaplatiť Poskytovateľovi cenu uvedenú v článku IV.
tejto Zmluvy.
Článok II.
Doba trvania Zmluvy
2.1. Táto Zmluva sa uzatvára na dobu určitú od 01.01.2019 do 31.12.2021. Zmluvné strany sa dohodli, že platnosť a účinnosť tejto
Zmluvy skončí aj pred uplynutím doby uvedenej v predchádzajúcej vete tohto bodu Zmluvy, ak cena za poskytnuté plnenie
predmetu tejto Zmluvy v zmysle článku I., bodu 1.1 tejto Zmluvy dosiahne sumu vo výške 350.000,00 EUR bez DPH (slovom
tristopäťdesiat tisíc euro bez DPH), ktorá v sebe zahŕňa aj sumu za poskytnuté servisné služby a podporu v prípade vystavenia
samostatných objednávok v zmysle článku IV., bodu 4.1 Zmluvy.
Článok III.
Čas, spôsob a miesto plnenia
3.1. Poskytovateľ sa zaväzuje poskytovať servisné služby a podporu počas pracovných dní v čase od 8.00 do 17.00 hod.
3.2. Špecifikácia rozsahu poskytovaných servisných služieb a podpory je uvedená v Prílohe č. 1 tejto Zmluvy.
3.3. Konkrétne termíny plnenia servisných služieb a podpory si kontaktné osoby zmluvných strán dohodnú minimálne 2 pracovné
dni pred ich realizáciou niektorým zo spôsobov uvedených v článku VIII., bode 8.1 tejto Zmluvy. Dohodnuté termíny plnenia
servisných služieb a podpory môžu byť zmenené iba po vzájomnej dohode zmluvných strán.
3.4. Zmluvné strany sa dohodli, že poskytovanie servisných služieb a podpory bude vzájomne odsúhlasované formou Zápisu tak, že
zo Zápisu bude zrejmé :
-

číslo požiadavky na riešenie problému,
čas strávený jeho riešením,
meno a priezvisko zamestnanca Poskytovateľa, ktorý daný problém riešil.

Tieto zápisy budú potvrdené kontaktnou osobou Poskytovateľa a Zákazníka raz mesačne.
3.5. Miestom plnenia predmetu tejto Zmluvy je adresa sídla Zákazníka a v závislosti od okolností veci aj adresa sídla Poskytovateľa
predovšetkým v prípadoch, ak bude technická podpora poskytovaná formou vzdialeného prístupu.
3.6. Zmluvné strany sa dohodli, že Poskytovateľ je oprávnený využiť pre poskytovanie servisných služieb a podpory v prípade
potreby aj subdodávateľské zdroje.

2z6

3.7. Zákazník sa zaväzuje zabezpečiť vstup pre zamestnancov Poskytovateľa a jeho subdodávateľov do príslušných priestorov
Zákazníka za účelom poskytovania servisných služieb a podpory.
3.8. Zákazník sa zaväzuje na vlastné náklady zabezpečiť pre potreby Poskytovateľa jedno pracovisko vybavené PC (s primeraným
HW a SW vybavením) s takými prístupovými právami, ktoré budú potrebné pre poskytovanie servisných služieb a podpory.
3.9. Zákazník sa zaväzuje na vlastné náklady zabezpečiť pre Poskytovateľa technické podmienky pre on-line spojenie cez internet
na vývojový a testovací server Zákazníka, aby mohol bez zbytočných prieťahov vykonávať všetky úkony súvisiace s
poskytovanými službami. On-line spojenie sa vykonáva na náklady Zákazníka.
3.10. Zákazník sa zaväzuje poskytnúť Poskytovateľovi potrebnú súčinnosť pre riadne a včasné poskytovanie servisných služieb a
podpory.
Článok IV.
Cena
4.1. Cena za poskytnuté servisné služby a podporu je stanovená dohodou zmluvných strán podľa zákona č.18/1996 Z.z. o cenách v
znení neskorších predpisov v spojení vyhláškou Ministerstva financií Slovenskej republiky č. 87/1996 Z.z., ktorou sa vykonáva
zákon č. 18/1996 Z.z. o cenách, vo výške 696,00 EUR (šesťstodeväťdesiatšesť eur) / človekodeň (za jeden človekodeň sa
považuje 8 hodín poskytnutých servisných služieb a podpory), t.j. 87,00 EUR/hod (slovom osemdesiatsedem/ hod). Minimálny
mesačný rámec pre poskytovanie servisných služieb a podpory je definovaný v Prílohe č. 1 tejto Zmluvy.
Poskytovateľ je oprávnený poskytnúť servisné služby a podporu podľa článku I., bodu 1.1 Zmluvy aj na základe odôvodnených
potrieb Zákazníka uplatnených v samostatných objednávkach.
Pre maximálnu cenu plnenia predmetu Zmluvy platí článok II., bod 2.1 Zmluvy primerane.
4.2. Cena dohodnutá v zmysle predchádzajúceho bodu tohto článku Zmluvy je bez DPH. K cene bude fakturovaná DPH v zmysle
zákona č. 222/2004 Z.z. o dani z pridanej hodnoty v znení neskorších predpisov v sadzbe platnej ku dňu vzniku daňovej
povinnosti.
4.3. Dohodnutú výšku ceny uhradí Zákazník bezhotovostným prevodom na bankový účet Poskytovateľa uvedeného v záhlaví tejto
Zmluvy, pričom cena sa považuje za uhradenú pripísaním dotknutej sumy na bankový účet Poskytovateľa.
Článok V.
Platobné a fakturačné podmienky
5.1. Zmluvné strany sa dohodli, že Poskytovateľ vystaví Zákazníkovi faktúru za poskytnuté servisné služby a podporu do 15 dní odo
dňa dodania servisných služieb a podpory. V prípade nevyčerpania minimálneho mesačného rámca v zmysle Prílohy č. 1 tejto
Zmluvy sa zmluvné strany dohodli na vyhodnotení skutočného čerpania človekodní k 31.03., 30.06., 30.09., 31.12. príslušného
roka s tým, že nevyčerpané človekodni sa po vzájomnom odsúhlasení presunú do nasledujúceho kvartálu príslušného roka.
Pre rozsah plnenia predmetu Zmluvy platí článok II., bod 2.1 Zmluvy primerane.
5.2. Cenu vyfakturovanú v zmysle predchádzajúceho bodu tohto článku Zmluvy uhradí Zákazník na základe faktúry vystavenej
Poskytovateľom v lehote splatnosti 30 dní, ktorá začína plynúť odo dňa doručenia faktúry na adresu sídla Zákazníka.
5.3. Faktúra musí obsahovať náležitosti v zmysle zákona č. 222/2004 Z.z. o dani z pridanej hodnoty v znení neskorších predpisov
a musí byť na nej uvedené číslo objednávky Zákazníka, ktoré Zákazník oznámi Poskytovateľovi na jeho e – mailovú adresu:
do 5 dní odo dňa nadobudnutia účinnosti tejto Zmluvy.
5.4. Ak faktúra Poskytovateľa nebude obsahovať náležitosti v zmysle tohto článku Zmluvy, ako aj nesprávne alebo neúplné údaje,
Zákazník bude oprávnený do dátumu jej splatnosti túto faktúru Poskytovateľovi vrátiť (t.j. preukázateľným spôsobom doručiť
Poskytovateľovi originál vystavenej faktúry) na jej opravu, resp. doplnenie so špecifikáciou nedostatkov, ktoré podľa jeho
názoru bude táto faktúra obsahovať. Do doručenia takto riadne opravenej, resp. doplnenej faktúry Zákazník nebude povinný
uhradiť Poskytovateľovi vyfakturovanú sumu. Nová lehota splatnosti začne plynúť odo dňa doručenia takto riadne opravenej,
resp. doplnenej faktúry.
3z6

Článok VI.
Zmluvné sankcie a náhrada škody
6.1. Ak Poskytovateľ neodstráni vady vzniknuté pri poskytovaní servisných služieb a podpory v lehotách uvedených v Prílohe č. 1
tejto Zmluvy, v takýchto prípadoch je povinný uhradiť Zákazníkovi zmluvnú pokutu vo výške 0,05% z ceny minimálneho
mesačného rámca podľa článku IV., bodu 4.1 Zmluvy za každú aj začatú hodinu, resp. za každý aj začatý deň omeškania. Za
vady vzniknuté pri plnení predmetu tejto Zmluvy sa považujú predovšetkým zmeny, ktoré spôsobia nefunkčnosť, prípadne
výrazne limitovanú použiteľnosť systému. Táto povinnosť sa však netýka vád, keď Zákazník použije na servisnú službu a
podporu inú právnickú alebo fyzickú osobu bez súhlasu Poskytovateľa.
6.2. Za dočasné odstránenie vady sa považuje i náhradný spôsob vyriešenia problému s cieľom zabezpečiť prevádzkyschopnosť
systému.
6.3. Zmluvné strany sa dohodli, že zmluvná strana nie je v omeškaní s plnením svojich záväzkov podľa tejto Zmluvy, pokiaľ tento
svoj záväzok nemôže plniť v dôsledku omeškania druhej zmluvnej strany.
6.4. Ak jedna zo zmluvných strán spôsobí porušením svojich povinností vyplývajúcich jej z tejto Zmluvy akúkoľvek škodu druhej
zmluvnej strane, jej zodpovednosť za túto škodu a povinnosť na náhradu škody takto spôsobenej druhej zmluvnej strane sa
bude spravovať ustanoveniami § 373 a nasl. Obchodného zákonníka.
6.5. Zmluvné strany sa tiež dohodli, že v prípade, ak niektorej zo zmluvných strán vznikne v zmysle tejto Zmluvy nárok na zmluvnú
pokutu, jej nárok na náhradu škody spôsobenej porušením povinnosti zabezpečenej zmluvnou pokutou tým nie je dotknutý.
Článok VII.
Zánik Zmluvy
7.1. Zmluva zaniká uplynutím doby, na ktorú bola uzatvorená. Článok II., bod 2.1 Zmluvy platí primerane.
7.2. Pred uplynutím doby, na ktorú bola Zmluva uzatvorená, je Zmluvu možné skončiť na základe písomnej dohody zmluvných
strán k určenému dňu.
7.3. Ktorákoľvek zmluvná strana je oprávnená túto zmluvu vypovedať. Výpovedná lehota je trojmesačná a začína plynúť prvým
dňom kalendárneho mesiaca nasledujúceho po mesiaci, v ktorom bola výpoveď doručená druhej zmluvnej strane.
7.4. Jednostranne je možné túto Zmluvu skončiť taktiež odstúpením od Zmluvy v prípadoch porušenia zmluvnej povinnosti niektorou
zo zmluvných strán, ak k náprave porušenia nedôjde ani v dodatočnej primeranej lehote poskytnutej príslušnou zmluvnou
stranou na odstránenie tohto porušenia, ktorá nesmie byť kratšia ako 10 dní.
7.5. Odstúpením od Zmluvy podľa bodu 7.4 tohto článku Zmluvy táto Zmluva (a všetky práva a povinnosti z nej zmluvným stranám
vyplývajúce) zaniká s účinnosťou odo dňa doručenia oznámenia o odstúpení od Zmluvy. Odstúpenie od tejto Zmluvy sa
uskutočňuje písomným oznámením odstupujúcej zmluvnej strany od Zmluvy adresovaným druhej zmluvnej strane. Odstúpenie
od Zmluvy sa v zmysle ustanovenia § 351 Obchodného zákonníka nedotýka nároku na náhradu škody vzniknutej porušením
Zmluvy.
Článok VIII.
Spoločné ustanovenia
8.1. Komunikácia a doručovanie
Akákoľvek komunikácia súvisiaca s touto Zmluvou prebieha medzi zmluvnými stranami písomnou formou (pokiaľ sa zmluvné
strany nedohodnú inak) a to tak, že písomnosti doručované jednou zmluvnou stranou druhej zmluvnej strane budú doručované
prostredníctvom pošty ako doporučená listová zásielka alebo prostredníctvom kuriérskej služby alebo osobne alebo
prostredníctvom elektronickej pošty alebo telefaxom na adresy zmluvných strán uvedené v tomto bode tohto článku Zmluvy.
Písomnosť sa pokladá za doručenú v deň, kedy adresát potvrdí jej prijatie doručovateľovi. V prípade doručovania písomnosti
elektronickou poštou sa písomnosť pokladá za doručenú momentom, kedy bude odosielateľovi správy elektronickou poštou
4z6

doručené oznámenie o doručení správy elektronickou poštou. V prípade doručovania písomnosti telefaxom sa písomnosť
pokladá za doručenú momentom, keď bude odosielateľovi správy potvrdený úspešný prenos. Za deň doručenia písomnosti sa
považuje aj deň, v ktorý zmluvná strana, ktorá je adresátom, odoprie doručovanú písomnosť prevziať alebo v ktorý márne
uplynie odberná lehota pre vyzdvihnutie si zásielky na pošte doručovanej poštou zmluvnej strane alebo v ktorý je na zásielke
doručovanej poštou zmluvnej strane preukázateľne poštou vyznačená poznámka, že „adresát sa odsťahoval“, „adresát je
neznámy“.
Pre účely doručovania si zmluvné strany oznámili nasledovné adresy, ktoré sa použijú, pokiaľ príslušná zmluvná strana
neoznámi druhej zmluvnej strane inú adresu:
Pre Poskytovateľa :

Pre Zákazníka:

SEVITECH, a.s.
Mlynské nivy 71
821 05 Bratislava

Bratislavská teplárenská, a.s.
Turbínova 3
829 05 Bratislava – mestská časť Nové Mesto

e-mail:
telefón :
mobil:
k rukám

e-mail:
telefón :
mobil:
k rukám:

8.2. Osobitné dojednanie
Poskytovateľ si je vedomý toho, že v rámci plnenia predmetu tejto Zmluvy môže on alebo jeho zamestnanci alebo jeho zmluvní
partneri získať prístup k dôverným informáciám Zákazníka. Dôvernou informáciou sa rozumie informácia, ktorú označuje
Zákazník ako dôvernú.
Poskytovateľ sa zaväzuje, že zabezpečí dostatočné poučenie pre všetky osoby, ktoré sa na jeho strane budú zúčastňovať na
plnení predmetu tejto Zmluvy, o podstate dôvernej informácie v zmysle tejto Zmluvy a nevyhnutnosti jej utajenia v súlade
s touto Zmluvou. Prístup k dôverným informáciám bude obmedzený pre tých zamestnancov Poskytovateľa, ktorí budú tieto
informácie potrebovať pre účely plnenia predmetu tejto Zmluvy. Poskytovateľ je povinný zabezpečiť, aby záväzok utajenia
dôverných informácií v zmysle tejto Zmluvy prevzali všetky osoby, ktoré sa na jeho strane budú zúčastňovať na plnení
predmetu tejto Zmluvy.
Poskytovateľ sa zaväzuje uchovávať dôverné informácie v tajnosti a zabezpečiť vykonanie všetkých právnych a technických
opatrení zabraňujúcich ich neoprávnenému sprístupneniu tretím osobám či ich zneužitiu a to v rozsahu a spôsobom
primeraným stupňu utajenia príslušnej dôvernej informácie a jej zrejmému významu alebo významu, ktorý tejto dôvernej
informácii priradí Zákazník. Poskytovateľ môže poskytnúť tieto dôverné informácie len svojim zamestnancom alebo zmluvným
partnerom v rozsahu nevyhnutnom pre riadne plnenie predmetu tejto Zmluvy pri súčasnej realizácii vyššie uvedených opatrení.
Dôverné informácie nesmú byť kopírované alebo reprodukované bez písomného súhlasu Zákazníka.
V prípade porušenia povinností uvedených v tomto bode Zmluvy si je Zákazník oprávnený uplatniť nárok na zaplatenie
zmluvnej pokuty vo výške 1.500 EUR za každé jedno takéto porušenie.
8.3. Salvatorská doložka
V prípade, ak sa niektoré ustanovenie tejto Zmluvy ukáže (alebo sa neskôr stane) neplatným alebo neúčinným alebo
neaplikovateľným, nedotýka sa to ostatných ustanovení tejto Zmluvy, ktoré zostávajú platné a účinné. Zmluvné strany sa
zaväzujú dohodou nahradiť neplatné alebo neúčinné alebo neaplikovateľné ustanovenie novým ustanovením, ktoré zodpovedá
pôvodne zamýšľanému účelu neplatného alebo neúčinného alebo neaplikovateľného ustanovenia a to v lehote 30 dní odo dňa
doručenia výzvy jednej zmluvnej strany druhej zmluvnej strane.

5z6

Článok IX.
Záverečné ustanovenia
9.1. Právne vzťahy výslovne touto Zmluvou neupravené sa riadia všeobecne záväznými právnymi predpismi Slovenskej republiky,
a to najmä Obchodným zákonníkom.
9.2. Túto Zmluvu je možné meniť len písomnými a očíslovanými dodatkami podpísanými oboma zmluvnými stranami.
9.3. Zmluva je vyhotovená v 2 vyhotoveniach, z ktorých každá zmluvná strana dostane jedno vyhotovenie.
9.4. Zmluvné strany týmto spoločne prehlasujú, že sú si vedomé skutočnosti, že táto Zmluva je povinne zverejňovanou zmluvou v
zmysle ustanovenia § 5a zákona č. 211/2000 Z. z. o slobodnom prístupe k informáciám v znení neskorších predpisov (ďalej len
„zákon č. 211/2000 Z. z.“), v dôsledku čoho podlieha povinnému zverejneniu podľa tohto ustanovenia zákona č. 211/2000 Z. z.,
a to nepretržite počas existencie záväzkov vzniknutých z tejto Zmluvy, minimálne však po dobu 5 rokov od nadobudnutia
účinnosti tejto Zmluvy.
9.5. Táto Zmluva nadobúda platnosť dňom jej podpisu oboma zmluvnými stranami a účinnosť s poukazom na ustanovenie § 47a
ods. 2 Občianskeho zákonníka dňa 01.01.2019.
9.6. Zmluvné strany prehlasujú, že sa s obsahom Zmluvy pred jej podpisom oboznámili, ich prejav, ktorý prejavili určite
a zrozumiteľne, je slobodný a vážny, s obsahom Zmluvy súhlasia, na znak čoho ju podpisujú.

V Bratislave dňa

V Bratislave dňa

Za Poskytovateľa:

Za Zákazníka:

Ing. Jaroslav Murár
predseda predstavenstva spoločnosti
SEVITECH, a.s.

Ing. Vladimír Raček
predseda Predstavenstva spoločnosti
Bratislavská teplárenská, a.s.

Jaroslav Gajdoš
člen predstavenstva spoločnosti
SEVITECH, a.s.

Ing. Štefan Fleischer
podpredseda Predstavenstva spoločnosti
Bratislavská teplárenská, a.s.

6z6

