D2018121001

ZMLUVA O POSKYTOVANÍ SLUŽIEB
uzatvorená v zmysle § 269 a nasl. zákona č. 513/1991 Zb. Obchodného zákonníka v znení
neskorších predpisov (ďalej len ,,zmluva“)
Článok I.
ZMLUVNÉ STRANY
1. Poskytovateľ:
Sídlo:
IČO:
Zápis:
DIČ:
IČ DPH:
E-mail:
Telefón:
číslo účtu/IBAN:
SWIFT:
Zastúpený:

Disig, a.s.
Záhradnícka 151, 821 08 Bratislava
35975946
v Obchodnom registri Okresného súdu Bratislava I, oddiel Sa, vložka č.
3794/B
2022116976
SK2022116976
disig@disig.sk
+421 905 899 024
SK11 1100 0000 0026 2576 8772

TATRSKBX
Ing. Ľuboš Batěk – predseda predstavenstva
Ing. Ivan Kühn – podpredseda predstavenstva

(ďalej ako „Poskytovateľ“)
a
2. Objednávateľ:
Sídlo:
IČO:
DIČ:
IČ DPH:
E-mail:
Telefón:
číslo účtu/IBAN
Zastúpený:

Úrad geodézie, kartografie a katastra SR
Chlumeckého 2, 820 12 Bratislava 212
00166260
2020830240
nie je platcom DPH
jan.tovarnak@skgeodesy.sk
02/ 2081 6093
SK43 8180 0000 0070 0006 3089
Ing. Mária Frindrichová, predsedníčka

(ďalej ako „Objednávateľ“)
(ďalej individuálne aj ako „zmluvná strana“ alebo spolu ako „zmluvné strany“)

Článok II.
PREDMET ZMLUVY
2.1.

Predmetom tejto zmluvy je:
a) záväzok Poskytovateľa riadne a včas zriadiť a prevádzkovať u Objednávateľa službu
špecifikovanú v čl. III tejto zmluvy a podľa podmienok dohodnutých v tejto zmluve a jej
prílohách a poskytovať k nej rozšírenú hardvérovú podporu; a
b) záväzok Objednávateľa riadne a včas poskytnutú službu (zriadenie služby, prevádzkovanie
služby a rozšírená hardvérová podpora) prevziať a zaplatiť Poskytovateľovi cenu
dohodnutú podľa podmienok tejto zmluvy.

D2018121001

Článok III.
SLUŽBA
3.1.

Poskytovateľ sa na základe tejto zmluvy a v súlade s jej podmienkami zaväzuje
u Objednávateľa zriadiť a následne prevádzkovať dôveryhodnú službu uchovávania
elektronicky podpísaných auditných záznamov, ktorá umožní opatrovanie týchto
elektronických dokumentov kvalifikovanou časovou pečiatkou (ďalej len „služba“). Služba
pozostáva z jej zriadenia a následného prevádzkovania a rozšírenej hardvérovej podpory:
3.1.1. Zriadenie služby pozostáva najmä z poskytnutia samostatného hardvérového
zariadenia Objednávateľovi (ďalej len „zariadenie“), z jeho inštalácie a konfigurácie
Poskytovateľom v mieste plnenia tejto zmluvy a prípadne z ďalších úkonov, ktoré sú
potrebné pre uvedenie služby do prevádzky (ďalej len „zriadenie služby“);
Parametre a vlastnosti zariadenia a zriadenia služby:
Vlastnosti
A. Základné funkčné
požiadavky

Hodnota / Charakteristika






B. lntegračné
rozhrania






C. Dohľadové
používateľské
rozhranie





Poskytnutie integračného rozhrania pre ukladanie auditných
záznamov externými systémami objednávateľa.
Opatrenie vkladaných auditných záznamov časovou
pečiatkou s využitím kvalifikovanej dôveryhodnej služby
časových pečiatok externého poskytovateľa s cieľom
zaručenia integrity a existencie auditného záznamu v čase.
Zabezpečenie uchovávania a sprístupňovania auditných
záznamov.
Definovateľná retenčná politika pre jednotlivé uchovávané
typy auditných záznamov.
Poskytovanie dohľadového používateľského rozhrania, ktoré
umožní výkon auditu nad uchovávanými auditnými
záznamami.
Poskytnutie integračného rozhrania – webových služieb, pre
vkladanie auditných záznamov externými systémami
objednávateľa
lntegračné rozhranie musí byť poskytované prostredníctvom
protokolu H'I'I'P a nadstavbového komunikačného protokolu
Simple Object Access Protocol (SOAP) alebo REST/JSON
K integračným rozhraniam musí byť k dispozícii popisná
špecifikácia:
o pre SOAP rozhrania vo formáte Web Services
Description Language (WSDL)
o pre REST rozhrania vo formáte podľa OpenAPl
Specification (OAS)
Prístup externých systémov k integračnému rozhraniu musí
byť chránený autentifikačným mechanizmom
Dohľadové používateľské rozhranie musí byť poskytované
prostredníctvom HTTP(s) protokolu a HTML a musí byť
dostupné z prostredia internetového prehliadača, pričom
nesmie byť vyžadovaná inštalácia dodatočného
programového vybavenia
Podpora minimálne nasledujúcich verzií internetových
prehliadačov:
o Google Chrome vo verzii 45 alebo vyššej
o Mozilla Firefox vo verzii 52 alebo vyššej
o Microsoft Edge vo verzii Windows 1703 a vyššej

D2018121001









D. Požiadavky na
integráciu s
poskytovateľom
kvalifikovanej
dôveryhodnej
služby časových
pečiatok
E. Požiadavky na
rešpektovanie
záväzných
právnych
predpisov









F. Požiadavky na
výkonnosť



G. Požiadavky na
úložnú kapacitu
H. Požiadavky na
dokumentáciu





Poskytnutie funkčnosti prezerania, vyhľadávania a
zobrazovania auditných záznamov a príslušných metaúdajových atribútov auditných záznamov Extrakcia metaúdajov z vybraných auditných záznamov
Korelovanie správ na základe vybraných meta-údajových
atribútov, zoskupenie súvisiacich záznamov prislúchajúcich
k jednej transakcii/ reťazcu súvisiacich správ
Možnosť vyhľadávania a filtrovania auditných záznamov s
využitím meta-údajových atribútov a tvorba kritériových
filtrov
Poskytnutie základných auditných štatistických prehľadov o
prírastkoch a uchovávaných auditných záznamoch
Prístup k dohľadovému používateľskému rozhraniu musí byť
možné riadiť tzn. že pristupovať môže len vybraná skupina
používateľov pričom túto skupinu používateľov musí byť
možné definovať
Možnosť exportovania prehľadových zobrazení záznamov do
tabuľkového formátu .CSV a Microsoft Excel
Možnosť exportovania zvolených auditných záznamov
Pre integráciu s poskytovateľom kvalifikovanej
dôveryhodnej služby časových pečiatok musí služba
podporovať pripojenie prostredníctvom Timestamp protocol
v zmysle RFC 3161

NARIADENIE EURÓPSKEHO PARLAMENTU A RADY
(EÚ) č. 910/2014 z 23. júla 2014 o elektronickej identifikácii
a dôveryhodných službách pre elektronické transakcie na
vnútornom trhu a o zrušení smernice 1999/93/ES
Zákon č. 272/2016 Z. z. Zákon o dôveryhodných službách
pre elektronické transakcie na vnútornom trhu v platnom
znení
Výnos č. 55/2014 Z. z. Ministerstva financií Slovenskej
republiky o štandardoch pre informačné systémy verejnej
správy v platnom znení
Nástroj musí byť schopný prijať na spracovanie
prostredníctvom integračného rozhrania minimálne 100
auditných záznamov za sekundu od externých systémov
Nástroj musí poskytovať minimálne 200 GB hrubej úložnej
kapacity pre uchovávanie auditných záznamov
Integračná technická dokumentácia popisujúca integračné
rozhrania a postup pre integráciu externých aplikačných
komponentov
Používateľská príručka popisujúca funkčnosť Dohľadového
používateľského rozhrania

Súčasťou zriadenia služby je aj:
 dodanie nasledovnej dokumentácie:
o Integračná technická dokumentácia popisujúca integračné rozhrania a postup
pre integráciu externých aplikačných komponentov
o Používateľská príručka popisujúca funkčnosť Dohľadového používateľského
rozhrania
 poskytnutie školenia v minimálnom rozsahu 1 x 4 hodiny pre používateľov
dohľadového používateľského rozhrania

D2018121001

3.1.2. Prevádzkovaním služby je poskytovanie podpory pre službu, zabezpečenie jej
fungovania, aktualizácií a prípadných opráv počas obdobia 12 mesiacov od zriadenia
služby (ďalej len „prevádzkovanie služby“). Súčasťou plnenia je aj rozšírená podpora
hardvérového zariadenia, ktorá zahŕňa nárok na aktualizácie počas celého obdobia
prevádzky služby (ďalej len „rozšírená hardvérová podpora“).
3.2.

Požiadavky na zriadenie a prevádzkovanie služby sú uvedené v bode 3.1 tejto zmluvy.

3.3.

Pre vylúčenie pochybností platí, že služba podľa tejto zmluvy nezahŕňa poskytovanie
dôveryhodnej služby vytvárania kvalifikovaných časových pečiatok.

Článok IV.
ČAS PLNENIA
4.1.

Poskytovateľ sa zaväzuje poskytnúť Objednávateľovi dohodnutú službu riadne a včas.

4.2.

Poskytovateľ je povinný zriadiť službu do 20 pracovných dní odo dňa účinnosti tejto zmluvy
(zriadenie služby) a zabezpečovať jej prevádzku počas 12 mesiacov odo dňa jej zriadenia
(prevádzkovanie služby). Poskytovateľ je povinný zabezpečiť rozšírenú hardvérovú podporu
počas celého obdobia prevádzkovania služby.

Článok V.
MIESTO PLNENIA
5.1. Miestom plnenia podľa tejto zmluvy je sídlo Objednávateľa uvedené v záhlaví tejto zmluvy.

Článok VI.
CENA A PLATOBNÉ PODMIENKY
6.1. Celková cena za službu (zariadenie, zriadenie, prevádzkovanie služby a rozšírená hardvérová
podpora) je určená v súlade s podmienkami tejto zmluvy a v súlade so zákonom č. 18/1996 Z.
z. o cenách v znení neskorších predpisov a vyhláškou č. 87/1996 Z. z. Ministerstva financií
Slovenskej republiky, ktorou sa vykonáva zákon Národnej rady Slovenskej republiky č.18/1996
Z. z. o cenách v znení neskorších predpisov vo výške 47.200,00,- EUR bez DPH (slovom
štyridsaťsedemtisícdvesto EUR bez DPH). K cene bude fakturovaná DPH v zmysle zákona číslo
222/2004 Z. z. o dani z pridanej hodnoty v znení neskorších právnych predpisov.
6.2. Zmluvné strany sa dohodli, že cena podľa bodu 6.1 zmluvy zahŕňa všetky náklady
Poskytovateľa spojené s poskytovanou službou.
6.3. Poskytovateľovi vznikne právo na vystavenie faktúry za poskytnutú službu dňom podpísania
preberacieho protokolu potvrdzujúceho zriadenie služby poverenými zástupcami oboch
zmluvných strán.
6.4. Poskytovateľ zašle faktúru na adresu sídla Objednávateľa, resp. na inú adresu určenú v záhlaví
tejto zmluvy. Splatnosť faktúry je tridsať (30) dní od jej doručenia Objednávateľovi. Úhrada
faktúry bude realizovaná bezhotovostným platobným stykom na účet Poskytovateľa uvedený v
záhlaví tejto zmluvy.
6.5. Faktúra musí obsahovať všetky náležitosti podľa zákona č. 222/2004 Z. z. o DPH a zákona č.
431/2002 Z. z. o účtovníctve v účinnom znení pričom jej prílohou bude kópia preberacieho

D2018121001

protokolu v zmysle bodu 9.1 tejto zmluvy podpísaného oprávnenými zástupcami oboch
zmluvných strán.
6.6. V prípade, že faktúra (daňový doklad) bude obsahovať nesprávne alebo neúplné údaje, príp.
nebude obsahovať dohodnuté náležitosti, Objednávateľ je oprávnený vrátiť ju Poskytovateľovi
na opravu a prepracovanie. Poskytovateľ je povinný faktúru podľa charakteru nedostatku
opraviť alebo vystaviť novú. Po dobu opravy t. j. prepracovania a doplnenia nesprávnej alebo
neúplnej faktúry nie je Objednávateľ v omeškaní s jej úhradou. Lehota splatnosti opravenej resp.
doplnenej faktúry začne plynúť odznova odo dňa jej doručenia objednávateľovi podľa bodu 6.4
zmluvy.
6.7 Faktúra sa považuje za uhradenú dňom pripísania celej fakturovanej čiastky na účet
Poskytovateľa. Pokiaľ počas platnosti a účinnosti tejto zmluvy dôjde k zmene čísla účtu
ktorejkoľvek zmluvnej strany, zmluvné strany sú povinné si zmenu písomne oznámiť na adresu
sídla uvedenú v záhlaví tejto zmluvy, a to najneskôr do piatich (5) pracovných dní odo dňa kedy
zmena nastala. Zmena čísla účtu bude vo vzťahu k zmluvnej strane účinná odo dňa písomného
oznámenia zmeny bez nutnosti uzatvoriť dodatok k tejto zmluve.

Článok VII.
PRÁVA A POVINNOSTI POSKYTOVATEĽA
7.1.

Poskytovateľ sa zaväzuje poskytnúť službu podľa čl. III bod 3.1 tejto zmluvy riadne a včas
a postupovať pri plnení tejto zmluvy s odbornou starostlivosťou. Zariadenie odovzdá
Objednávateľovi v stave spôsobilom na užívanie dohodnuté podľa tejto zmluvy a vlastnícke
právo k zariadeniu prechádza na Objednávateľa dňom podpísania preberacieho protokolu
podľa bodu 9.1 tejto zmluvy.

7.2.

Poskytovateľ sa zaväzuje, že poskytne službu (zriadenie, prevádzkovanie služby a rozšírená
hardvérová podpora) v množstve, rozsahu, kvalite a v prevedení podľa podmienok
dohodnutých v tejto zmluve a že plnenie bude dohodnuté podmienky spĺňať počas celého
trvania tejto zmluvy. Zároveň sa zaväzuje, že služba bude poskytnutá v súlade s platnými
a účinnými právnymi predpismi.

7.3.

Poskytovateľ predloží do 7 pracovných dní od nadobudnutia účinnosti zmluvy zoznam
kontaktných osôb zodpovedných za plnenie tejto zmluvy v rozsahu meno, priezvisko, emailová adresa, telefónne číslo, funkcia, e-mailové adresy alebo telefonický kontakt pre
nahlasovanie vád.

7.4.

Poskytovateľ je oprávnený poskytovať službu aj prostredníctvom subdodávateľa, ktorý bol
vopred písomne odsúhlasený Objednávateľom. Realizácia služby prostredníctvom
subdodávateľa nezbavuje Poskytovateľa zodpovednosti za realizáciu služby a zodpovedá ako
keby službu poskytoval sám.

Článok VIII.
PRÁVA A POVINNOSTI OBJEDNÁVATEĽA
8.1.

Objednávateľ je povinný bezodkladne informovať Poskytovateľa o potrebe opráv alebo
údržby zariadenia ako aj o prekážkach resp. iných okolnostiach, ktoré môžu brániť
Poskytovateľovi riadne plniť predmet zmluvy.

8.2.

Objednávateľ má právo na poskytnutie služby v súlade s podmienkami tejto zmluvy.
Zariadenie môže používať výlučne za účelom využívania služieb podľa tejto zmluvy.
Objednávateľ je zároveň povinný starať sa o to, aby na zariadení nevznikla škoda.

D2018121001

8.3.

Objednávateľ nie je oprávnený dať zariadenie do podnájmu tretej osobe, vykonávať na
zariadení akékoľvek zmeny alebo úpravy alebo umožniť vykonanie zmien alebo úprav na
zariadení tretím stranám.
Článok IX.
ZRIADENIE SLUŽBY

9.1

Poskytovateľ je povinný zriadiť službu tak, aby ju Objednávateľ mohol riadne prevziať a
používať dohodnutým spôsobom na dohodnutý účel podľa podmienok tejto zmluvy. Spolu
s odovzdaním zriadenej služby poskytne Objednávateľovi dokumentáciu podľa bodu 3.1.1
tejto zmluvy, ktorá je potrebná na používanie služby. Odovzdanie a prevzatie zriadenej služby
a zariadenia potvrdia oprávnené osoby zmluvných strán v odovzdávacom/preberacom
protokole.

9.2

Ak pri preberaní zriadenej služby Objednávateľ zistí, že má vady, ktoré bránia jej používaniu,
Objednávateľ toto plnenie neprevezme a spíše s Poskytovateľom zápis o zistených vadách,
spôsobe a termíne ich odstránenia. Poskytovateľ má povinnosť odovzdať plnenie po
odstránení týchto vád. Až po odstránení vád môžu zmluvné strany pristúpiť k spísaniu
odovzdávacieho / preberacieho protokolu. Uvedené nemá vplyv na povinnosť Poskytovateľa
zriadiť službu v lehote podľa čl. IV bod 4.2 tejto zmluvy a v prípade jeho porušenia sa
Poskytovateľ dostáva do omeškania so zriadením služby.

9.3

Osoba oprávnená podpísať odovzdávací/ preberací protokol za Objednávateľa: riaditeľ odboru
informatiky, bezpečnosti a krízového riadenia
Osoba oprávnená podpísať odovzdávací/ preberací protokol za Poskytovateľa:
Tomáš Zeman
tomas.zeman@disig.sk, +421 905 899 024

Článok X.
PREVÁDZKOVANIE SLUŽBY
10.1. Poskytovateľ sa počas doby prevádzkovania služby podľa čl. IV bodu 4.2 zmluvy zaväzuje
odstrániť akékoľvek vady služby, ktoré bránia jej riadnemu užívaniu podľa tejto zmluvy.
10.2. Oznámenie vady služby (zaslané e-mailom alebo oznámené telefonicky) bude obsahovať
dátum a čas jej výskytu, popis vady, ako aj meno, priezvisko a kontakt na pracovníka
zodpovedného za plnenie zo strany Objednávateľa. Vady sa budú oznamovať prostredníctvom
kontaktov oznámených podľa bodu 7.3 tejto zmluvy.
10.3. Poskytovateľ je povinný nahlásenú vadu podľa predchádzajúceho odseku odstrániť, a to
v lehote najneskôr do 7 (siedmich) dní odo dňa jej nahlásenia.

Článok XI.
ZMLUVNÉ POKUTY
11.1.

V prípade omeškania Objednávateľa so zaplatením ceny za poskytnutú službu je
Poskytovateľ oprávnený požadovať zaplatenie úrokov z omeškania, ktoré je Poskytovateľ
oprávnený Objednávateľovi účtovať v sadzbe stanovenej všeobecne záväznými právnymi
predpismi platnými a účinnými na území Slovenskej republiky v čase vyúčtovania úrokov
z omeškania.

D2018121001

11.2

Zmluvná strana nie je v omeškaní s plnením svojich zmluvných povinností, ak je jej
omeškanie zapríčinené dôvodmi u druhej zmluvnej strany.

11.3.

Zmluvná strana nie je v omeškaní s plnením svojich zmluvných povinností v prípadoch
vyššej moci, ktorou sa rozumie každá vonkajšia udalosť alebo okolnosť výnimočného
a neodvratného charakteru, ktorú zmluvné strany nemohli rozumne predvídať pri
podpisovaní zmluvy a ktorá znemožňuje realizáciu plnenia alebo jeho časti (napr. živelné
pohromy a pod.).

11.4.

V prípade omeškania Poskytovateľa so zriadením služby, je Objednávateľ oprávnený
účtovať Poskytovateľovi zmluvnú pokutu vo výške 0,05% z celkovej ceny uvedenej v bode
6.1 zmluvy za každý začatý deň omeškania.

11.6.

Zmluvné strany sa dohodli, že zmluvná pokuta sa uplatňuje formou faktúry vystavenej
Objednávateľom. Poskytovateľ je v prípade podstatného porušenia zmluvných podmienok
povinný uhradiť Objednávateľovi zmluvnú pokutu v súlade s touto zmluvou na účet
Objednávateľa v lehote desiatich kalendárnych dní. Nedodržanie ktorejkoľvek podmienky
a požiadavky zo strany Poskytovateľa uvedenej v tejto zmluve sa bude považovať za
podstatné porušenie zmluvných podmienok.

11.7.

Zaplatenie zmluvnej pokuty nemá vplyv na nárok na náhradu škody vzniknutej v súvislosti
s porušením zmluvných povinností, ktorú je možné vymáhať samostatne.

Článok XII.
ZODPOVEDNOSŤ ZA ŠKODU
12.1. V prípade vzniku škody porušením povinností vyplývajúcich z tejto zmluvy alebo zákona
ktorejkoľvek zmluvnej strane, má druhá zmluvná strana nárok na náhradu vzniknutej škody
v zmysle ustanovení Obchodného zákonníka.
12.2. Zmluvné strany sú povinné predchádzať vzniku škôd. Zmluvné strany zodpovedajú za škody
vzniknuté porušením zmluvných povinností v súlade so všeobecne záväznými právnymi
predpismi platnými v Slovenskej republike.
Článok XIII.
ĎALŠIE DOJEDNANIA
13.1. Poskytovateľ poskytuje na zariadenie a službu záruku minimálne 12 mesiacov.
13.2. Záručná doba začína plynúť dňom podpísania preberacieho protokolu podľa bodu 9.1 zmluvy.
13.3. Záruka zahŕňa najmä bezplatnú opravu (odstránenie vady) zariadenia a služby alebo výmenu
vadných komponentov zariadenia a služby tak, aby boli zabezpečené požadované parametre
zariadenia a služby špecifikované v tejto zmluve.
13.4. Objednávateľ reklamuje vadu v záručnej dobe písomne u Poskytovateľa bezodkladne po tom,
čo sa o vade dozvedel. Pre dodržanie podmienky písomnej reklamácie postačí uplatniť
reklamáciu e-mailom na adrese kontaktnej osoby Poskytovateľa oznámenej podľa bodu 7.3
tejto zmluvy.
13.5. Poskytovateľ sa zaväzuje počas záručnej doby bezplatne odstrániť všetky vady:
13.5.1. do 24 hodín odo dňa uplatnenia reklamácie Objednávateľom pri kritickej vade, ktorá
zabraňuje plynulej prevádzke zariadenia a služby,

D2018121001

13.5.2. do 3 pracovných dní odo dňa uplatnenia reklamácie Objednávateľom pri ostatných
vadách, ktoré nezabraňujú plynulej prevádzke zariadenia a služby, ale funkcionalita
neposkytuje správne výsledky.
13.6. Dopravné náklady a prácu servisného technika počas trvania záručnej doby znáša
Poskytovateľ.
13.7. V súlade s § 430 Obchodného zákonníka, záručná doba na zariadenie a službu neplynie po
dobu, po ktorú Objednávateľ nemôže užívať predmet zmluvy pre jeho vady, za ktoré
zodpovedá Poskytovateľ.
13.8. Zmluvné strany sa dohodli, že o tejto zmluve a jej plnení zachovajú mlčanlivosť a že nebudú
údaje, s ktorými prišli do styku alebo ktoré sa dozvedeli pri plnení záväzkov, ktoré im z tejto
zmluvy vyplývajú, zverejňovať ani sprístupňovať tretím osobám; môžu tak urobiť výslovne
s písomným súhlasom druhej zmluvnej strany. Ustanovenie tohto bodu sa nepoužije na
sprístupnenie alebo poskytnutie údajov a informácií právnym, účtovným, daňovým alebo
audítorským poradcom príslušnej zmluvnej strany, na povinné zverejnenie zmluvy a plnenie
ustanovení zákona č. 211/2000 Z. z. o slobodnom prístupe k informáciám a o zmene
a doplnení niektorých zákonov (zákon o slobode informácií) v znení neskorších predpisov,
v prípade vzniku sporu súdu a právnemu zástupcovi a tiež v prípadoch uvedenia referencií
o plnení tejto zmluvy na účely účasti zmluvnej strany vo verejnom obstarávaní alebo v inom
výberovom konaní alebo súťaži.
13.9. Zmluvné strany sa pri realizácii plnenia podľa tejto zmluvy zaväzujú poskytovať si navzájom
bezodkladne všetky informácie, ktoré môžu byť potrebné pre riadne a včasné plnenie zmluvy
ako aj informovať sa navzájom o všetkých skutočnostiach alebo okolnostiach, ktoré by mohli
byť spôsobilé, či už priamo alebo nepriamo, zmariť alebo podstatne sťažiť plnenie zmluvy.
13.10. Zmluvné strany sa pri poskytovaní plnenia zaväzujú poskytovať si vzájomne súčinnosť, ktorou
sa pre účely tejto zmluvy rozumie taká súčinnosť zmluvných strán, ktorá je nevyhnutná a
náležitá pre riadne plnenie tejto zmluvy, a ktorá spočíva najmä v:
a) poskytnutí všetkých potrebných údajov a prístupov zo strany Objednávateľa, ktoré
môžu byť oprávnene požadované zo strany Poskytovateľa za účelom riadneho plnenia
predmetu tejto zmluvy,
b) zo strany Objednávateľa v zabezpečení pripravenosti príslušných priestorov,
v ktorých sa bude poskytovať služba, vrátane ich uvoľnenia a sprístupnenia,
zabezpečení prístupu zamestnancov Poskytovateľa, resp. ním určených osôb do
príslušných priestorov v súvislosti s plnením predmetu tejto zmluvy v rozsahu
potrebnom pre plnenie predmetu tejto zmluvy,
c) zabezpečení technických prostriedkov (napr.: elektrické pripojenie, sieťové
pripojenie) potrebných pre zaradenie zariadenia do infraštruktúry Objednávateľa a pre
samotnú prevádzku služby,
d) umožnením prístupu k hardvérovému a softvérovému vybaveniu Objednávateľa
v rozsahu potrebnom pre plnenie predmetu tejto zmluvy.
13.11. Všetky spory, ktoré vzniknú z tejto zmluvy, vrátane sporov o jej platnosť, výklad alebo
ukončenie sa zmluvné strany zaväzujú prednostne riešiť vzájomnými zmierovacími
rokovaniami a dohodami štatutárnych zástupcov oboch zmluvných strán. V prípade, že sa
vzájomné spory zmluvných strán vzniknuté v súvislosti s plnením záväzkov podľa zmluvy
alebo v súvislosti s ňou nevyriešia, zmluvné strany sa dohodli a súhlasia, že všetky spory
vzniknuté z tejto zmluvy budú riešené na miestne a vecne príslušnom súde Slovenskej
republiky podľa právneho poriadku Slovenskej republiky.
13.12. Zmeny a doplnky tejto zmluvy možno uskutočniť len formou písomných dodatkov k tejto
zmluve po predchádzajúcej dohode oboch zmluvných strán, inak je zmena či doplnenie
neplatné.

D2018121001

Článok XIV.
TRVANIE A ZÁNIK ZMLUVY
14.1. Táto zmluva je uzatvorená na dobu určitú, a to 24 mesiacov odo dňa jej účinnosti.
14.2. Zmluvná strana je oprávnená jednostranne odstúpiť od tejto zmluvy v prípade, ak si druhá
zmluvná strana riadne a včas nesplnila podstatnú povinnosť podľa zmluvy ani potom, ako ju
odstupujúca zmluvná strana na neplnenie písomne upozornila a druhá strana ani po písomnom
upozornení neupustí od tohto konania.
14.3. Pokiaľ vady nie sú Poskytovateľom odstránené v lehote na odstránenie vád, Objednávateľ je
oprávnený od zmluvy jednostranne odstúpiť.
14.4. Dôvodom k okamžitému odstúpeniu od zmluvy zo strany Objednávateľa sú:
14.4.1. Vstup Poskytovateľa do likvidácie,
14.4.2. vyhlásenie konkurzu na majetok Poskytovateľa,
14.4.3. vady nie sú Poskytovateľom odstránené v lehote na odstránenie vád,
14.4.4. anticipované podstatné porušenie zmluvy Poskytovateľom podľa § 348 OZ
14.5. Dôvodom k okamžitému odstúpeniu od Zmluvy zo strany Poskytovateľa sú:
14.5.1. omeškanie Objednávateľa s platením dlhšie ako 6 týždňov,
14.5.2. vstup Objednávateľa do likvidácie,
14.5.3. vyhlásenie konkurzu na majetok Objednávateľa.
14.6. Odstúpenie od zmluvy musí mať písomnú formu, musí sa v ňom uviesť dôvod odstúpenia
a musí byť doručené druhej zmluvnej strane na adresu sídla uvedenú v záhlaví tejto zmluvy.
Účinky odstúpenia od zmluvy nastanú dňom doručenia odstúpenia od zmluvy druhej zmluvnej
strane. Odstúpením od zmluvy nezaniká nárok na náhradu škody. Platným odstúpením od
zmluvy sa táto zmluva od počiatku zrušuje a zmluvné strany sú povinné si vydať dovtedy
poskytnuté plnenia.
14.7. Zmluvu možno ukončiť aj písomnou dohodou zmluvných strán.

Článok XV.
ZÁVEREČNÉ USTANOVENIA
15.1. Na vzťahy medzi zmluvnými stranami vyplývajúce z tejto zmluvy, ale ňou výslovne
neupravené, sa vzťahujú príslušné ustanovenia Obchodného zákonníka v platnom znení.
15.2. Zmluva nadobúda platnosť dňom podpisu obidvoma zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv.
15.3. Zmluva je vyhotovená v piatich 5 (piatich) rovnopisoch s platnosťou originálu, z ktorých 2
(dva) si ponechá Poskytovateľ a 3 (tri) si ponechá Objednávateľ.
15.4. V prípade, ak niektoré ustanovenie tejto zmluvy je alebo sa stane neplatným alebo neúčinným,
nedotýka sa to ostatných ustanovení tejto zmluvy, ktoré zostávajú platné a účinné. Zmluvné
strany sa v takom prípade zaväzujú dodatkom k tejto zmluve nahradiť neplatné alebo neúčinné
ustanovenie ustanovením platným, ktoré čo najlepšie zodpovedá pôvodne zamýšľanému účelu
ustanovenia neplatného alebo neúčinného. Do uzavretia takého dodatku platí zodpovedajúca
právna úprava všeobecne záväzných právnych predpisov Slovenskej republiky.
15.5. Neoddeliteľnú súčasť tejto zmluvy tvorí:
Príloha č. 1 – cenník

D2018121001

15.6. Zmluvné strany vyhlasujú, že si text tejto zmluvy riadne a dôsledne prečítali, porozumeli jej
obsahu a právnym účinkom z nej vyplývajúcich. Ich zmluvné prejavy sú dostatočne jasné,
určité a zrozumiteľné. Podpisujúce osoby sú oprávnené k podpisu tejto zmluvy a na znak
súhlasu ju podpísali.

V Bratislave dňa ___________
Objednávateľ
__________________________________
Ing. Mária Frindrichová, predsedníčka
Úrad geodézie, kartografie a katastra
V Bratislave dňa ___________

Poskytovateľ
__________________________________
Ing. Ľuboš Batěk – predseda predstavenstva
Disig, a.s.

__________________________________
Ing. Ivan Kühn – podpredseda predstavenstva
Disig, a.s.

D2018121001

Príloha č. 1 - cenník

Názov položky
Cena za zriadenie nástroja

Jednotka
súbor

Cena za poskytovanie a podporu
nástroja

mesiac

Počet
1
12

Jednotková cena
20 800,00 EUR
bez DPH
26 400,00 EUR
bez DPH

Cena spolu
20 800,00 EUR
bez DPH
26 400,00 EUR
bez DPH

