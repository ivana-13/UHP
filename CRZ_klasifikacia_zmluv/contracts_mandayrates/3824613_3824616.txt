Zmluva o poskytovaní služieb
uzatvorená v zmysle § 269 ods. 2 Obchodného zákonníka (ďalej len ako „zmluva“)
medzi zmluvnými stranami:
Objednávateľ:
Názov:
Sídlo:
Zastúpená:
IČO:
DIČ:
Číslo účtu:

Štátna školská inšpekcia
Staré grunty 52, 841 04 Bratislava
PaedDr. Viera Kalmárová, hlavná školská inšpektorka
31 797 857
2021515639
SK22 8180 0000 0070 0006 4049

a
Poskytovateľ:
Názov:
Sídlo:
Zastúpená:
IČO:
IČ DPH:
Číslo účtu:

AXON PRO, s.r.o.
Černyševského 26, 851 01 Bratislava
RNDr. Alfréd Zimmermann
31 387 811
SK 2020304440
SK93 1100 0000 0026 2808 0455

I.

Predmet zmluvy

1. Predmetom zmluvy je:
- správa, pravidelná kontrola, údržba serverov a jeho softvérov, vrátane sieťových zariadení;
- inštalácia operačných systémov a softvérov vrátane migrácie údajov;
- správa a údržba hardvéru serverov;
- zálohovanie serverov a pravidelná kontrola záloh;
- hardvérové poradenstvo a poradenstvo v oblasti správy serverov;
- konfigurácia zariadení vrátane optimalizácie ich výkonu;
- nastavenie užívateľských politík spolu s antivírusovou ochranou na základe bezpečnostnej
smernice objednávateľa;
- nastavenie bezpečnostných prvkov;
- inštalácia certifikátov;
- iné IT služby spojené s prevádzkou serverov a sieťových zariadení.
II.

Práva a povinnosti zmluvných strán

1. Poskytovateľ je povinný:
a) vykonávať vzdialenú správu serverov (27 fyzických a 11 virtuálnych serverov);
b) uskutočňovať zálohy, kontrolu a ich správu v reálnom čase prostredníctvom siete internet;
c) zabezpečiť softvérovú správu serverov , spravovanie programového vybavenia serverov,
monitorovanie serverov, správa aplikácií nutných na prevádzku serverov;
d) hardvérová správa serverov spočíva v správe technického vybavenia serverov ako aj
v poskytnutí poradenstva;
e) zabezpečiť nastavenie bezpečnostných prvkov a inštaláciu certifikátov;

f) zabezpečiť nastavenie užívateľských politík spolu s antivírusovou ochranou.
g) Poskytovať služby uvedené v tomto článku v pracovné dni od 8.30 do 17.00
2. Poskytovateľ nezodpovedá:
h) za obsah web stránok, ani jednotlivých priečinkov zdieľaných na serveri;
i) za hardvérové vady a poruchy servera, ktoré neboli zavinené poskytovateľom;
j) za škody, ktoré objednávateľovi vznikli v súvislosti s hardvérovými vadami a poruchami
servera, ktoré neboli zavinené poskytovateľom.
3. Poskytovateľ sa zaväzuje zachovávať mlčanlivosť v zmysle zákona 18/2018 Z. z. o ochrane
osobných údajov a o zmene a doplnení niektorých zákonov a všetkých skutočnostiach,
o ktorých sa dozvedel pri uskutočňovaní záloh podľa tejto zmluvy, počas trvania a po skončení
trvania zmluvy. Poskytovateľ sa zaväzuje, že všetky údaje objednávateľa, ako aj údaje
o zamestnancoch, nebudú kopírované ani uskladňované mimo serverov objednávateľa.
4. Objednávateľ je povinný:
k) umožniť vykonávanie správy serverov, najmä poskytnutím potrebnej súčinnosti
a informácií o serveroch;
l) umožniť poskytovateľovi vstup do miesta prevádzky objednávateľa, vrátane prístupu
k zálohovaným zariadeniam a umožniť poskytovateľovi vykonať potrebné úkony,
nastavenia a iné technické zásahy;
m) nevstupovať do nastavení záloh uskutočnených poskytovateľom na zabezpečenie
možnosti vzdialenej správy siete;
n) rešpektovať odborné rady, odporúčania, upozornenia, postupy poskytovateľa pre správne
a vhodné využívanie či fungovanie záloh;
o) oboznamovať poskytovateľa so zmenami v softvéri a hardvéri, ktoré spadajú pod
vykonávanie a správu záloh;
p) po podpise zmluvy odovzdať poskytovateľovi administrátorské prístupy do siete, čo bude
zaznamenané preberacím protokolom;
q) zaplatiť poskytovateľovi za správu siete podľa platobných podmienok dohodnutých v tejto
zmluve.
r) Nahlasovať požiadavky a problémy spojené so správou serverov na emailovú adresu
ssi@axonpro.sk.
III.

Platobné podmienky

1. Objednávateľ sa zaväzuje zaplatiť poskytovateľovi za každý kalendárny mesiac trvania platnosti
a účinnosti tejto zmluvy za plnenie predmetu podľa tejto zmluvy sumu 1 440,- Eur (slovom
tisícštyristoštyridsať eur) vrátane dane z pridanej hodnoty.
2. Objednávateľ sa zaväzuje zaplatiť cenu za poskytnuté služby podľa tejto zmluvy na základe
faktúry, ktorú vystaví poskytovateľ.
IV.

Záverečné ustanovenia

1. Táto zmluva sa uzatvára na dobu určitú v trvaní 2 rokov, od 1.1.2019 do 31.12.2020.
2. Právne vzťahy neupravené touto zmluvou sa riadia príslušnými ustanoveniami Obchodného
zákonníka a ostatnými všeobecne záväznými predpismi.

3. Táto zmluva sa vyhotovuje v 2 vyhotoveniach, po jednom vyhotovení pre každú zmluvnú
stranu.
4. Zmluvné strany si túto zmluvu prečítali, porozumeli jej obsahu, ktorý vyjadruje ich slobodnú
a vážnu vôľu, zmluvu neuzavreli v tiesni a za nápadne nevýhodných podmienok, na znak čoho
túto zmluvu vlastnoručne podpísali.
5. Zmluva začína platiť dňom podpisu zmluvnými stranami a účinnosť nadobúda nasledujúci deň
po zverejnení v centrálnom registri zmlúv.

V Bratislave dňa 28.12.2018

V Bratislave dňa 28.12.2018

……………………………………………
Objednávateľ
PaedDr. Viera Kalmárová

………………………………………………...
Poskytovateľ
RNDr. Alfréd Zimmermann

