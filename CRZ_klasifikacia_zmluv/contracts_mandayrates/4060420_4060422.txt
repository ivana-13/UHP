Rámcová dohoda na poskytovanie služieb č. 54/2019/OIBKR
uzavretá podľa § 2 ods. 5 písm. g) a § 83 zákona č. 343/2015 Z. z. o verejnom obstarávaní a o zmene a
doplnení niektorých zákonov v znení neskorších predpisov (ďalej len „ZVO“) a § 269 ods. 2 zákona č.
513/1991 Zb. Obchodného zákonníka v znení neskorších predpisov na:
„Odborné služby - Rollout manažmentu pre nasadenie 45 ESKN služieb a vybraných častí CSKN do
produkčnej prevádzky“ (ďalej len „rámcová dohoda“)
Uzavretá medzi zmluvnými stranami:
1. Úrad geodézie kartografie a katastra SR (ďalej aj ako „ÚGKK SR“)
Sídlo:
Chlumeckého 2,
820 12 Bratislava
Zastúpený:
Ing. Mária Frindrichová, predsedníčka
IČO:
00 166 260
DIČ:
2020830240
IČ DPH:
Nie je platcom DPH
Bankové spojenie:
.........................................................
IBAN:
........................................................
(ďalej len „objednávateľ“)
a
2. EEA s.r.o.
Sídlo:

Hattalova 12/B
831 03 Bratislava
Zastúpený:
RNDr. Erich Šašinka, konateľ
IČO:
17321204
DIČ:
2020299391
IČ DPH:
SK2020299391
Zapísaný v:
Obchodnom registri okresného súdu Bratislava I, oddiel Sro, vložka č. 1155/B
Bankové spojenie: ........................................................
Číslo účtu :
........................................................
(ďalej len „poskytovateľ“)
(Objednávateľ a poskytovateľ spolu ďalej ako „zmluvné strany“ alebo jednotlivo aj ako „zmluvná strana“)
Úvodné ustanovenia
1. Predmet tejto rámcovej dohody je vzhľadom na výšku hodnoty v zmysle ustanovenia § 5 ods. 4 ZVO
považovaný za zákazku s nízkou hodnotou.
2. Objednávateľ uskutočnil verejné obstarávanie postupom zadávania zákazky s nízkou hodnotou v súlade s
ust. § 117 ZVO na predmet zákazky „Odborné služby – Rollout manažmentu pre nasadenie 45 ESKN služieb
a vybraných častí CSKN do produkčnej prevádzky“. Výsledkom verejného obstarávania je výber úspešného
uchádzača, s ktorými je ako s poskytovateľom uzatvorená táto rámcová dohoda.
3. Zmluvné strany sa dohodli, že predmet rámcovej dohody bude realizovaný vždy podľa požiadaviek, potrieb
a podmienok objednávateľa a v závislosti od pridelenia finančných prostriedkov objednávateľovi a podľa
objednávateľom vystavenej objednávky na poskytovateľa.
4. Poskytovateľ vyhlasuje, že má oprávnenie poskytovať služby, ktoré sú predmetom tejto rámcovej dohody
a vyhlasuje, že je odborne spôsobilý vykonať predmet tejto rámcovej dohody v súlade s požiadavkami
všeobecne záväzných právnych predpisov platných v Slovenskej republike upravujúcich tento druh činností.
5. Zmluvné strany sa dohodli, že na účely tejto rámcovej dohody majú nasledujúce pojmy tento význam:
Objednávka“ je objednávka vyhotovená podľa tejto rámcovej dohody, zadaná a poslaná objednávateľom
poskytovateľovi, na základe ktorej bude poskytovateľ poskytovať objednávateľovi odborné služby podľa
Prílohy č. 1 tejto rámcovej dohody;
„Deň“ znamená, pokiaľ nie je v tejto rámcovej dohode uvedené inak, kalendárny deň;

Opis predmetu rámcovej dohody je opis predmetu zákazky uvedený v súťažných podkladoch z
verejného obstarávania, v ktorom je uvedená bližšia špecifikácia odborných služieb, ktoré bude
poskytovateľ poskytovať objednávateľovi na základe jednotlivých objednávok. Opis predmetu rámcovej
dohody tvorí Prílohu č. 1 tejto rámcovej dohody;
„Osobohodina“ je hodina práce jednej osoby poskytovateľa, ktorá sa podieľa na poskytovaní odborných
služieb podľa tejto rámcovej dohody. Počet osobohodín opisuje množstvo času potrebného na poskytnutie
odborných služieb;
„ESKN“ je Elektronický systém katastra nehnuteľností;
„CSKN“ je Centrálny systém katastra nehnuteľností.
1. Článok
Účel rámcovej dohody
1.1 Účelom tejto rámcovej dohody je upraviť vzájomné práva a povinnosti zmluvných strán pri poskytovaní
predmetu tejto rámcovej dohody, ktorým sú „odborné služby Rollout manažmentu pre nasadenie 45 ESKN
služieb a vybraných častí CSKN do produkčnej prevádzky“ uvedené v Prílohe č. 1 tejto rámcovej dohody
(ďalej len „odborné služby“).
1.2 Opis a rozsah poskytovaných odborných služieb je detailne špecifikovaný v Prílohe č. 1 tejto rámcovej
dohody.
1.3 Táto rámcová dohoda predstavuje dohodu zmluvných strán, ktorá okrem práv a povinností zmluvných
strán ustanovuje najmä maximálnu odmenu pre poskytovateľa za poskytovanie odborných služieb, ako aj
podmienky poskytovania predmetných odborných služieb.
1.4 Zmluvné strany činia nesporným, že v súlade s ustanoveniami tejto rámcovej dohody objednávateľ nie je
povinný čerpať túto rámcovú dohodu alebo realizovať plnenia na základe nej počas jej trvania.
2. Článok
Predmet rámcovej dohody
2.1 Predmetom tejto rámcovej dohody je záväzok poskytovateľa poskytovať riadne a včas, počas platnosti
a účinnosti tejto rámcovej dohody, na základe jednotlivých písomných objednávok vyhotovených
objednávateľom „odborné služby - rollout manažmentu pre nasadenie 45 ESKN služieb a vybraných častí
CSKN do produkčnej prevádzky“ uvedené v Prílohe č. 1 tejto rámcovej dohody.
2.2 Poskytovateľ bude poskytovať odborné služby na základe a podľa objednávateľom vystavenej písomnej
objednávky, obsahom ktorej budú pokyny objednávateľa k jednotlivým odborným službám.
2.3 Zmluvné strany sa dohodli, že predmet tejto rámcovej dohody sa bude počas platnosti a účinnosti
tejto rámcovej dohody realizovať formou zadávania jednotlivých písomných objednávok, ktoré je oprávnený
vyhotovovať výlučne objednávateľ. Zmluvné strany sa dohodli, že objednávky, zadávané na základe tejto
rámcovej dohody, musia zodpovedať podmienkam dohodnutým v tejto rámcovej dohode, najmä s
ohľadom na maximálne jednotkové ceny za osobohodinu poskytovania odborných služieb uvedené v čl. 3
tejto rámcovej dohody a práva a povinnosti dohodnuté v tejto rámcovej dohode.
2.4 Každá objednávka musí obsahovať najmä:
a) poradové číslo objednávky,
b) odvolanie sa na túto rámcovú dohodu, predovšetkým číslo tejto rámcovej dohody,
c) pokyn/y objednávateľa,
d) miesto dodania odborných služieb,
e) termín, do ktorého majú byť odborné služby poskytnuté,
f) formu poskytnutia odborných služieb podľa aktuálnych potrieb objednávateľa,
g) spôsob poskytnutia odborných služieb podľa aktuálnych potrieb objednávateľa,
h) dátum a miesto vyhotovenia objednávky,
i) pečiatku a podpis oprávneného zástupcu objednávateľa.
2.5 Neoddeliteľnou súčasťou každej objednávky bude pokyn objednávateľa, ktorý zadáva Projektový
manažér objednávateľa (bod 5.4 tejto rámcovej dohody). V pokyne objednávateľa sa určia, v súlade s
Opisom predmetu rámcovej dohody uvedeným v Prílohe č. 1 tejto rámcovej dohody, presné požiadavky na
zabezpečenie odborných služieb, t.j. pokyn objednávateľa obsahuje najmä popis odborných služieb a ich
rozsah.
2.6 Odborné služby budú objednávateľovi poskytnuté podľa pokynov Projektového manažéra objednávateľa
(bod 5.4 tejto rámcovej dohody - riaditeľ odboru informatiky, bezpečnosti a krízového riadenia) uvedených

v jednotlivých objednávkach, na základe jeho podkladov, a ak to konkrétna situácia bude vyžadovať alebo ak
je tak dohodnuté v tejto rámcovej dohode aj s jeho súčinnosťou.
2.7 Poskytovateľ poskytne odborné služby v rozsahu podľa príslušnej objednávky objednávateľa a podľa
pokynov objednávateľa v nej obsiahnutých.
2.8 Objednávateľ doručí písomnú objednávku na adresu sídla poskytovateľa uvedenú v záhlaví tejto
rámcovej dohody a zároveň elektronicky na e-mailovú adresu Projektového manažéra poskytovateľa
uvedenú v bode 5.4 tejto rámcovej dohody.
2.9 Poskytovateľ začne realizovať predmet plnenia a poskytovanie odborných služieb v deň prijatia
objednávky objednávateľa elektronicky na e-mailovú adresu Projektového manažéra poskytovateľa uvedenú
v bode 5.4 tejto rámcovej dohody (ďalej len „prijatie objednávky“).
2 . 1 0 Prijatím objednávky sa poskytovateľ zaväzuje, za podmienok dojednaných v tejto rámcovej dohode
a v príslušnej objednávke, poskytovať pre objednávateľa odborné služby riadne a včas, v rozsahu a
spôsobom uvedeným v objednávke a v súlade s pokynom/mi objednávateľa. Pri poskytovaní služieb je
poskytovateľ povinný dodržiavať ustanovenia tejto rámcovej dohody a objednávky.
2.11 Zmluvné strany sa dohodli, že forma a spôsob poskytnutia odborných služieb bude upresnená v
objednávke, pričom zmluvné strany sa môžu podľa aktuálnej potreby písomne dohodnúť aj na inej
forme a spôsobe poskytnutia odborných služieb ako je uvedená v objednávke.
2.12 Poskytovateľ je povinný poskytnúť odborné služby v termíne stanovenom v objednávke. Po uplynutí
termínu uvedeného v objednávke, v ktorom majú byť odborné služby poskytnuté, je poskytovateľ povinný
vyhotoviť Výkaz prác. Výkaz prác je poskytovateľ povinný predložiť objednávateľovi na schválenie do 5
( piatich) pracovných dní odo dňa uplynutia termínu uvedeného v objednávke. Výkaz prác bude obsahovať
najmä popis poskytnutých odborných služieb a počet odpracovaných osobohodín pri poskytovaní odborných
služieb v čase od prijatia objednávky podľa bodu 2.9 tohto článku rámcovej dohody do uplynutia
termínu uvedeného v objednávke (ďalej len „Výkaz prác“). Vzor Výkazu prác je uvedený v Prílohe č. 2
tejto rámcovej dohody.
2.13 Objednávateľ má právo neodsúhlasiť počet osobohodín alebo popis odborných služieb uvedený
poskytovateľom vo Výkaze prác, ak uvedené údaje nezodpovedajú skutočnosti alebo ak odborné
služby uvedené vo Výkaze prác neboli poskytnuté vôbec alebo neboli poskytnuté riadne alebo ak počet
odpracovaných osobohodín uvedený vo Výkaze prác nie je primeraný poskytnutým odborným službám. V
takom prípade poskytovateľ upraví Výkaz prác a opätovne ho predloží na schválenie objednávateľovi.
Schválenie Výkazu prác sa uskutoční podpísaním akceptačného protokolu Projektovými manažérmi
zmluvných strán (bod 5.4 tejto rámcovej dohody). Schválený výkaz prác a podpísaný akceptačný protokol
budú povinnými prílohami každej faktúry vystavenej poskytovateľom.
2.14 Pokiaľ poskytovateľ neposkytne objednávateľovi odborné služby v termíne stanovenom v objednávke
alebo pokiaľ vo Výkaze prác uvedie objednané odborné služby, ktoré neboli objednávateľovi poskytnuté
vôbec alebo neboli poskytnuté riadne, poskytovateľ sa dostáva do omeškania s poskytnutím odborných
služieb uvedených v objednávke.
3. Článok
Cena a platobné podmienky
3.1 Maximálna celková cena za celý predmet tejto rámcovej dohody je stanovená v súlade s podmienkami
uzavretia tejto rámcovej dohody a predchádzajúceho verejného obstarávania vo výške 49.900,- EUR bez
DPH (slovom: štyridsaťdeväťtisícdeväťsto EUR). K cene bude fakturovaná DPH v zmysle zákona číslo
222/2004 Z. z. o dani z pridanej hodnoty v znení neskorších právnych predpisov. Maximálna celková cena za
celý predmet tejto rámcovej dohody je 59.880,00 EUR s DPH (slovom päťdesiatdeväťtisícosemstoosemdesiat
EUR). Objednávateľ neposkytuje poskytovateľovi preddavok ani zálohovú platbu.
3.2 Jednotkové ceny za osobohodiny poskytovania odborných služieb sú stanovené dohodou zmluvných
strán v eurách podľa ustanovení zákona NR SR č. 18/1996 Z. z. o cenách v znení neskorších predpisov a
vyhlášky MF SR č. 87/1996 Z. z., ktorou sa vykonáva zákon o cenách v znení neskorších predpisov.
Jednotkové ceny za osobohodiny poskytovania odborných služieb sú špecifikované v bode 3.3 tohto článku
rámcovej dohody a sú stanovené ako ceny maximálne.
3.3 Objednávateľ zaplatí poskytovateľovi za poskytnuté odborné služby odmenu stanovenú podľa skutočne
poskytnutých odborných služieb a cien za osobohodinu nasledovne:
Cena bez DPH 65,00 EUR/osobohodina
DPH 20% 13,00 EUR
Cena s DPH 78,00 EUR/osobohodina
3.4 Cena za odborné služby špecifikované v objednávke sa vypočíta ako súčin reálne odpracovaných

osobohodín podľa schváleného Výkazu prác a podpísaného akceptačného protokolu a jednotkovej
ceny za osobohodinu poskytovania odborných služieb uvedenej bode 3.3 tohto článku rámcovej dohody
(ďalej len „odmena“).
3.5 Odmena za poskytovanie odborných služieb je stanovená tak, že zahŕňa všetky nevyhnutné a účelne
vynaložené náklady vzniknuté pri výkone odborných služieb poskytovateľa podľa tejto rámcovej dohody
vrátane nákladov poskytovateľa spojených s cestami mimo priestorov objednávateľa v Bratislave. Nad rámec
odmeny za poskytnutie odborných služieb nie je poskytovateľ oprávnený na úhradu akýchkoľvek nákladov
alebo výdavkov vynaložených na plnenie objednávky alebo v súvislosti s ňou.
3.6 Dohodnutá cena za osobohodinu poskytovania odborných služieb sa môže meniť výnimočne, a to len v
prípade zmeny všeobecne záväzných predpisov (daňové zákony, colné zákony), ktoré môžu cenu
poskytovanej odbornej služby ovplyvniť. Každá zmena dohodnutej ceny za osobohodinu poskytovania
odborných služieb je možná len po vzájomnej dohode zmluvných strán formou písomného dodatku k tejto
rámcovej dohode a v súlade s ZVO.
3.7 Objednávateľovi vzniká povinnosť na zaplatenie odmeny poskytovateľovi na základe faktúry vystavenej
poskytovateľom. Zmluvné strany sa dohodli, že fakturácia bude prebiehať priebežne, t.j. faktúry sa budú
vystavovať k jednotlivým objednávkam. Právo fakturovať vzniká poskytovateľovi dňom podpísania
akceptačného protokolu zástupcami oboch zmluvných strán.
3.8 Faktúry musia obsahovať náležitosti podľa zákona č. 222/2004 Z. z. o DPH v znení neskorších
predpisov. Prílohou faktúry je príslušná objednávka, schválený výkaz prác a akceptačný protokol podpísaný
zástupcami oboch zmluvných strán.
3.9 Lehota splatnosti faktúry je 30 (tridsať) dní odo dňa doručenia faktúry objednávateľovi na adresu uvedenú
v záhlaví tejto rámcovej dohody (adresa sídla).
3.10 Objednávateľ je oprávnený vrátiť poskytovateľovi faktúru v lehote do 5 (piatich) dní odo dňa jej
doručenia, ak bude vyhotovená v rozpore s touto rámcovou dohodou alebo všeobecne záväznými právnymi
predpismi, ak neobsahuje prílohy (objednávka, výkaz prác, akceptačný protokol) alebo obsahuje prílohy s
uvedením nesprávnych, resp. chýbajúcich údajov. V takomto prípade nová lehota splatnosti začne plynúť
doručením opravenej faktúry. Poskytovateľ je povinný bezodkladne poslať opravenú alebo novú faktúru
znovu poštou a aj v elektronickej podobe.
4. Článok
Miesto a termín plnenia
4.1 Odborné služby budú primárne vykonávané formou vykonávania práce v priestoroch sídla objednávateľa
v Bratislave. V prípade potreby, ktorá vyplynie z charakteru poskytovanej odbornej služby a po vzájomnej
konzultácií zmluvných strán, môže byť časť odborných služieb vykonávaná v iných relevantných priestoroch,
najmä v priestoroch sídla právnických osôb v zriaďovateľskej pôsobnosti objednávateľa a v priestoroch
orgánov, ku ktorým vykonáva objednávateľ riadiacu a kontrolnú pôsobnosť. Pre potreby poskytovania služieb
v priestoroch objednávateľa vytvorí objednávateľ pre poskytovateľa vhodné pracovné podmienky.
4.2 Poskytovateľ poskytuje odborné služby, ktoré sú predmetom tejto rámcovej dohody, po dohode
zmluvných strán podľa pokynov a v lehotách/termínoch zadefinovaných objednávateľom v príslušnej
objednávke a podľa aktuálnych potrieb objednávateľa.
5. Článok
Práva a povinnosti zmluvných strán
5.1 Poskytovateľ je povinný najneskôr do 10 (desiatich) dní odo dňa nadobudnutia účinnosti tejto rámcovej
dohody predložiť objednávateľovi písomné označenie osoby / písomný zoznam osôb, ktoré sa budú
podieľať na poskytovaní odborných služieb podľa tejto rámcovej dohody. V prípade akejkoľvek zmeny
v osobe/zozname osôb je poskytovateľ povinný túto zmenu písomne oznámiť objednávateľovi do 5
( piatich) pracovných dní odo dňa keď zmena nastala. Komunikácia podľa tohto bodu rámcovej dohody
bude prebiehať medzi Projektovými manažérmi zmluvných strán (bod 5.4 rámcovej dohody).
5.2 Poskytovateľ garantuje dostupnosť osoby/osôb, ktoré sa budú podieľať na poskytovaní odborných
služieb podľa potrieb objednávateľa. V prípade, ak by sa ktorákoľvek osoba, ktorá sa podieľa na
poskytovaní odborných služieb podľa tejto rámcovej dohody nemohla dostaviť v požadovanom čase na
plnenie odborných služieb, poskytovateľ sa zaväzuje nahradiť takúto osobu inou osobou rovnakej kvality
so zodpovedajúcimi vedomosťami a znalosťami problematiky po odsúhlasení objednávateľom.
5.3 Poskytovateľ sa zaväzuje, že zabezpečí, aby osoba/osoby, ktoré sa podieľajú na plnení tejto rámcovej
dohody v objektoch objednávateľa dodržiavali všetky všeobecne záväzné právne predpisy vzťahujúce sa k

vykonávaniu činností, hlavne predpisy súvisiace s bezpečnosťou práce a požiarnou bezpečnosťou, interné
predpisy objednávateľa, o ktorých ho objednávateľ preukázateľne oboznámil, najmä predpisy o vstupe do
objektov objednávateľa a prístupe k bezpečnosti systémov, a aby sa riadili organizačnými pokynmi
oprávnených zamestnancov objednávateľa, o ktorých ich objednávateľ preukázateľne poučil. Nárok na
náhradu škody spôsobenej objednávateľovi tým nie je dotknutý a bude uhradený v plnej výške vzniknutej
škody.
5.4 Na účely plnenia tejto rámcovej dohody sa zmluvné strany dohodli na nasledovných kontaktných
osobách:
Kontaktné osoby objednávateľa:
1. Kontaktná osoba vo veciach obchodných a zmluvných (ďalej aj „Projektový manažér“):
Ing. Pavel Hajdin, riaditeľ odboru informatiky, bezpečnosti krízového riadenia ÚGKK SR
tel.: ........................................................
e-mail: ........................................................
Kontaktné osoby poskytovateľa:
1. Kontaktná osoba vo veciach obchodných a zmluvných (ďalej aj „Projektový manažér“):
Ing. František Konkoľ, obchodný riaditeľ
tel.: ........................................................
e-mail: ........................................................
2. Kontaktná osoba vo veciach technických:
Bc. Rastislav Filípek
tel.: ........................................................
e-mail: ........................................................
Zmluvné strany sú povinné si navzájom písomne oznámiť akúkoľvek zmenu týkajúcu sa kontaktných osôb do
piatich (5) pracovných dní odo dňa keď zmena nastala. Pri zmene kontaktných osôb nie je potrebné
vyhotoviť dodatok k tejto rámcovej dohode.
5.5 Odborné služby podľa tejto rámcovej dohody bude poskytovateľ poskytovať na základe podkladov, ktoré
objednávateľ odovzdá poskytovateľovi, a ktorých poskytnutie je závislé od objednávateľa. Za správnosť a
úplnosť týchto podkladov zodpovedá objednávateľ. Poskytovateľ je zodpovedný́ za odborné usmernenie
objednávateľa o úplnosti a správnosti týchto podkladov.
5.6 Poskytovateľ sa zaväzuje poskytovať odborné služby v súlade s ustanoveniami tejto rámcovej dohody,
podľa pokynov objednávateľa, v súlade so záujmami objednávateľa, ktoré sú mu známe a/alebo ktoré mu
vzhľadom na okolnosti pri vynaložení všetkej odbornej starostlivosti mali byť známe, alebo ktoré mal
poskytovateľ poznať v súlade s príslušnými právnymi predpismi. Poskytovateľ sa zaväzuje, že bude pri
realizácii plnenia podľa tejto rámcovej dohody plne rešpektovať aj vnútorné predpisy, smernice a inú
dokumentáciu objednávateľa, pokiaľ s nimi bude riadne oboznámený.
5.7 Poskytovateľ je povinný plniť predmet tejto rámcovej dohody s odbornou starostlivosťou, riadne a včas v
dohodnutom termíne/lehotách a rozsahu.
5.8 Objednávateľ je oprávnený kedykoľvek aktualizovať svoje pokyny. Za objednávateľa je oprávneným na
aktualizáciu pokynu, resp. jeho upresnenie Projektový manažér (bod 5.4 rámcovej dohody).
5.9 Poskytovateľ sa zaväzuje bez zbytočného odkladu po tom, ako sa o tom dozvedel, písomne informovať
objednávateľa o akýchkoľvek okolnostiach dôležitých pre riadne poskytnutie predmetu tejto rámcovej dohody
a akýchkoľvek okolnostiach, ktoré môžu mať vplyv na pokyny objednávateľa voči poskytovateľovi.
5.10 Poskytovateľ sa zaväzuje písomne upozorniť objednávateľa na nevhodnosť pokynu alebo ním
navrhovaného postupu (na účely tohto ustanovenia sa nevhodným pokynom rozumie v rozpore so všeobecne
záväznými právnymi predpismi, zjavne ekonomicky nevýhodný pokyn), podkladov a/alebo iných pokynov
týkajúcich sa poskytovania odborných služieb podľa tejto rámcovej dohody. Poskytovateľ je povinný v tomto
písomnom upozornení zdôvodniť nevhodnosť postupu, podkladov alebo pokynov a navrhnúť nápravné
opatrenie. V prípade, že objednávateľ (Projektový manažér uvedený v bode 5.4 tejto rámcovej dohody)
písomne oznámi poskytovateľovi, že trvá na vykonaní pokynu, ktorý poskytovateľ označil za nevhodný,
poskytovateľ je povinný tento pokyn realizovať, pokiaľ platné právne predpisy neustanovujú inak, pričom však
poskytovateľ nezodpovedá za akúkoľvek škodu, ktorá vykonaním takéhoto pokynu objednávateľovi vznikla.
5.11 Poskytovateľ je povinný zachovávať mlčanlivosť o informáciách poskytnutých objednávateľom v
súvislosti s poskytovaním odborných služieb podľa tejto rámcovej dohody.
5.12 Poskytovateľ ani objednávateľ nebude zodpovedný za omeškanie pri plnení povinností alebo za
nevykonanie povinností, ak boli spôsobené okolnosťou vylučujúcou zodpovednosť, tak ako je táto definovaná
ustanoveniami § 374 Obchodného zákonníka.

5.13 Poskytovateľ je povinný poskytnúť súčinnosť pri vykonávaní finančnej kontroly, vnútorného auditu a
vládneho auditu orgánov verejnej správy podľa zákona č. 357/2015 Z. z. o finančnej kontrole a audite a o
zmene a doplnení niektorých zákonov a pri vykonávaní kontroly orgánmi Európskej únie.
5.14 Poskytovateľ berie na vedomie, že odmena za poskytnuté odborné služby je prostriedkom vyplateným
zo štátneho rozpočtu Slovenskej republiky. Poskytovateľ berie na vedomie, že na použitie týchto
prostriedkov, kontrolu ich použitia a ich vymáhanie v prípade porušenia finančnej disciplíny sa vzťahuje
režim upravený v osobitných predpisoch (napríklad zákon č. 523/2004 Z. z. o rozpočtových pravidlách
verejnej správy a o zmene a doplnení niektorých zákonov v znení neskorších predpisov, zákon č.
357/2015 Z. z. o finančnej kontrole a audite a o zmene a doplnení niektorých zákonov).
5.15 Zmluvné strany vyhlasujú, že pokiaľ príslušné právne predpisy neustanovia inak, výsledky činnosti
poskytovateľa pri poskytovaní odborných služieb nebudú predmetom práva duševného vlastníctva. Ak v
zmysle platných všeobecne záväzných právnych predpisov Slovenskej republiky výsledok činnosti
poskytovateľa pri poskytovaní odborných služieb (vrátane jeho zamestnancov, iných osôb alebo
akýchkoľvek tretích osôb, ktoré na poskytnutie odborných služieb použil) bude chránený ako autorské
dielo, momentom prevzatia odbornej služby, t.j. podpísaním akceptačného protokolu oboma zmluvnými
stranami, poskytovateľ bezodplatne poskytuje výhradne objednávateľovi v neobmedzenom rozsahu
licenciu na akékoľvek všeobecne záväznými právnymi predpismi vymedzené dovolené použitie tohto
autorského diela po dobu trvania autorských práv (ďalej len „Autorská licencia“). Odplata za
poskytnutie Autorskej licencie je zahrnutá v odmene za danú odbornú službu. Objednávateľ v rozsahu
Autorskej licencie je oprávnený udeliť tretím osobám sublicenciu, ako aj postúpiť ju na tretiu osobu. Za
prípadné nároky tretích osôb z dôvodu poskytnutia Autorskej licencie objednávateľovi zodpovedá
poskytovateľ.
5.16 Hmotne zachytený výsledok činnosti poskytovateľa pri poskytovaní odborných služieb alebo jeho časť
sa stáva po jeho akceptovaní, t.j. po podpísaní akceptačného protokolu zástupcami oboch zmluvných
strán, vlastníctvom objednávateľa.
5.17 Komunikačným jazykom medzi objednávateľom a poskytovateľom pri plnení predmetu tejto rámcovej
dohody je slovenský jazyk, pričom v slovenskom jazyku budú aj všetky písomné materiály vypracované
poskytovateľom pri plnení predmetu tejto rámcovej dohody, pokiaľ nebude určené inak.
6. Článok
Zodpovednosť za škody
6.1 Nároky zmluvných strán z titulu náhrady škody sa riadia ustanoveniami § 373 a nasl. Obchodného
zákonníka. Zmluvné strany sa zaväzujú k vyvinutiu maximálneho úsilia na predchádzanie škodám a na
minimalizáciu vzniknutých škôd. V rámci tejto prevenčnej povinnosti sú zmluvné strany povinné najmä
rešpektovať vzájomné zadania, pokyny a odporúčania, ktoré sú významné z hľadiska plnenia tejto rámcovej
dohody.
6.2 Zmluvné strany sa dohodli, že ak splnenie podmienky ustanovenej v tejto rámcovej dohode alebo
poskytovanie odborných služieb vyžaduje súčinnosť zmluvných strán, najmä ak ide o dodanie dokumentov a
podkladov obsahujúcich vecné zadanie, nie je porušením rámcovej dohody alebo objednávky, ak k splneniu
podmienky alebo poskytnutiu odborných služieb nedôjde z dôvodu neposkytnutia súčinnosti druhou zmluvnou
stranou; to platí aj pokiaľ ide o kvalitu a rozsah plnenia.
6.3 Poskytovateľ nezodpovedá za škody spôsobené v dôsledku okolností vylučujúcich zodpovednosť. V
súlade s ustanoveniami § 374 Obchodného zákonníka za okolnosti vylučujúce zodpovednosť sa považuje
prekážka, ktorá nastala nezávisle od vôle povinnej strany a bráni jej v splnení jej povinností, ak nemožno
rozumne predpokladať, že by povinná strana túto prekážku alebo jej následky odvrátila alebo prekonala, a
ďalej, že by v dobe vzniku záväzku túto prekážku predvídala. Zodpovednosť nevylučuje prekážka, ktorá
vznikla najprv v dobe, keď povinná strana bola v omeškaní s plnením svojej povinnosti alebo vznikla z jej
hospodárskych pomerov. Účinky vylučujúce zodpovednosť sú obmedzené len na dobu, pokiaľ trvá prekážka,
s ktorou sú tieto povinnosti spojené.
6.4 Poskytovateľ nezodpovedá za škody, ktoré vznikli poskytnutím neúplných alebo nepresných podkladov,
resp. informácií zo strany objednávateľa, na ktorých neúplnosť alebo nepresnosť poskytovateľ objednávateľa
upozornil a objednávateľ na ich použití výslovne trval.
6.5 Pri omeškaní poskytovateľa s realizáciou odborných služieb podľa čl. 2 bod 2.14 tejto rámcovej dohody
alebo pri porušení akejkoľvek povinnosti vyplývajúcej z tejto rámcovej dohody poskytovateľom, má
objednávateľ nárok na zmluvnú pokutu vo výške 0,05 % z ceny uvedenej v čl. 3 bod 3.1 tejto rámcovej
dohody, a to za každý aj začatý deň omeškania alebo v prípade porušenia povinností vyplývajúcich z
tejto rámcovej dohody za každé jednotlivé porušenie.
6.6 Pri omeškaní objednávateľa s úhradou faktúr má poskytovateľ nárok na úroky z omeškania vo výške

stanovenej všeobecne záväzným právnym predpisom.
6.7 Zmluvné strany sa dohodli, že zmluvná pokuta sa uplatňuje formou faktúry. Lehota na zaplatenie
zmluvnej pokuty je 15 (pätnásť) kalendárnych dní odo dňa doručenia faktúry na zaplatenie zmluvnej
pokuty príslušnej zmluvnej strane. Zmluvné strany sa dohodli, že uplatnením nároku na zaplatenie
zmluvnej pokuty podľa predchádzajúcej vety nie je dotknuté právo dotknutej zmluvnej strany na náhradu
škody, ktorá vznikla z nesplnenia povinnosti zabezpečenej zmluvnou pokutou.
7. Článok
Osobitné ustanovenia
7.1 Každá zo zmluvných strán je oprávnená sprístupniť informáciu podliehajúcu povinnosti mlčanlivosti v
rozsahu požadovanom právoplatným rozhodnutím súdu alebo iného štátneho orgánu alebo právnymi
predpismi SR, vrátane zákona č. 211/2000 Z. z. o slobodnom prístupe k informáciám a o zmene a doplnení
niektorých zákonov v znení neskorších predpisov. Pred takým sprístupnením informuje o požiadavke na
sprístupnenie druhú zmluvnú stranu a vykoná primerané opatrenia potrebné na ochranu dôverných informácií
druhej zmluvnej strany. Dotknutá zmluvná strana je v prípade takéhoto sprístupnenia povinná neodkladne na
výzvu druhej zmluvnej strany označiť údaje a informácie, ktoré tvoria predmet jej obchodného tajomstva a z
tohto dôvodu nemôžu byť sprístupnené.
7.2 Dôvernými informáciami nie sú informácie, ktoré sa bez porušenia rámcovej dohody stali verejne
známymi, informácie získané oprávnene inak, ako od druhej zmluvnej strany a informácie, ktorých používanie
upravujú osobitné predpisy, napr. informácie, ktoré je objednávateľ povinný sprístupniť podľa zákona č.
211/2000 Z. z. o slobodnom prístupe k informáciám a o zmene a doplnení niektorých zákonov v znení
neskorších predpisov (zákon o slobode informácií) alebo iných právnych predpisov.
7.3 Ustanovenie bodu 7.1 sa nevzťahuje na splnenie povinnosti zverejňovať zmluvy podľa zákona č.
211/2000 Z. z. o slobodnom prístupe k informáciám a o zmene a doplnení niektorých zákonov v znení
neskorších predpisov a Uznesenia vlády Slovenskej republiky č. 491/2010 alebo iného v budúcnosti prijatého
právneho predpisu alebo uznesenia vlády SR. Poskytovateľ je povinný na účely zverejnenia bezodkladne na
výzvu objednávateľa označiť údaje a informácie, ktoré tvoria predmet jeho obchodného tajomstva a z tohto
dôvodu nemôžu byť zverejnené.
7.4 Poskytovateľ nesmie plnenie podľa tejto rámcovej dohody ako celok odovzdať na realizáciu inému
subjektu. Poskytovateľ vyhlasuje, že predmet tejto rámcovej dohody bude plniť sám bez použitia
subdodávateľov.
7.5 Akákoľvek písomná komunikácia medzi zmluvnými stranami v tejto súvislosti sa bude adresovať
príslušnej zmluvnej strane na nižšie uvedenú adresu a bude sa považovať za doručenú v prípade:
a. doručenia faxom po tom, ako bolo odosielateľovi doručené potvrdenie, že prenos údajov prebehol v
poriadku,
b. osobného doručenia, prostredníctvom kuriérskej služby alebo inak, po jej prijatí,
c. doručenie e-mailom po doručení potvrdenia od príjemcu o prijatí, alebo
d. doporučenej zásielky k dátumu uvedenému na potvrdení o doručení alebo na potvrdení o tom, že zásielku
nie je možné doručiť.
7.6 Písomná komunikácia bude adresovaná nasledovne:
Zásielky pre objednávateľa:
Do pozornosti: Úrad geodézie, kartografie a katastra SR
Ing. Pavel Hajdin
Adresa: ........................................................
Telefón: ........................................................
E-mail: ........................................................
WEB: ........................................................
Zásielky pre poskytovateľa:
Do pozornosti: EEA s. r. o.
Bc. Rastislav Filípek
Adresa: ........................................................
Telefón: ........................................................
E-mail: ........................................................
WEB:
........................................................
7.7 Dôležité písomnosti podľa tejto rámcovej dohody (ako napr. oznámenia o odstúpení a iné písomné
oznámenia) sa musia doručovať osobne alebo prostredníctvom doporučenej zásielky.

8. Článok
Ukončenie rámcovej dohody
8.1. Táto rámcová dohoda sa uzatvára na dobu 6 (šesť) mesiacov od nadobudnutia účinnosti rámcovej
dohody alebo do vyčerpania sumy uvedenej v čl. 3 bod 3.1 tejto rámcovej dohody, podľa toho, ktorá udalosť
nastane skôr. Objednávateľ nie je povinný vyčerpať celý objem sumy uvedený v čl. 3 bod 3.1 tejto rámcovej
dohody.
8.2. Táto rámcová dohoda môže byť predčasne ukončená len na základe nasledujúcich dôvodov:
a. písomnou dohodou zmluvných strán ku dňu uvedenému v takejto dohode,
b. odstúpením od rámcovej dohody podľa bodov 8.3 – 8.4,
c. výpoveďou aj bez udania dôvodu s 3-mesačnou výpovednou dobou (výpovedná doba začína plynúť od 1.
dňa mesiaca nasledujúceho po mesiaci, v ktorom bola výpoveď doručená druhej zmluvnej strane),
d. zánikom poskytovateľa alebo objednávateľa bez právneho nástupcu,
e. momentom, kedy celková zaplatená cena predmetu plnenia dosiahne predpokladanú hodnotu zákazky
uvedenú v čl. 3 bode 3.1 tejto rámcovej dohody, tým však nie je dotknutá platnosť a účinnosť ustanovení
týkajúcich sa zodpovednosti za škodu, zmluvných pokút, autorskej licencie a ostatných záväzkov zmluvných
strán, z ktorých obsahu vyplýva, že majú pretrvať aj po ukončení rámcovej dohody.
8.3. Každá zo zmluvných strán je oprávnená odstúpiť od rámcovej dohody pri podstatnom porušení
zmluvných záväzkov a požadovať náhradu škody, ktorá jej týmto vznikla. Podstatnými povinnosťami
zmluvných strán sú všetky povinnosti vyplývajúce z tejto rámcovej dohody,
8.4. Objednávateľ je oprávnený odstúpiť od tejto rámcovej dohody aj z nasledovných dôvodov:
a. ak súd právoplatne uzná kohokoľvek zo štatutárneho orgánu poskytovateľa alebo zamestnancov
poskytovateľa za vinných z trestného činu bezprostredne súvisiaceho s uzatváraním a/alebo plnením tejto
rámcovej dohody a/alebo objednávok vystavených na základe a v súlade s touto rámcovou dohodou,
b. strata nevyhnutnej kvalifikácie poskytovateľa vrátane, ale nielen: strata (živnostenského) oprávnenia na
vykonávanie činností, ktoré bezprostredne súvisia s predmetom tejto rámcovej dohody, pokiaľ poskytovateľ
opätovne nezíska túto kvalifikáciu do 15 dní, alebo
c. keď sa pre poskytovateľa stalo plnenie podstatných zmluvných povinností úplne nemožným,
d. ak poskytovateľ nedodá predmet plnenia v požadovanej kvalite špecifikovanej v článku I. a článku II. tejto
rámcovej dohody najviac 3-krát.
8.5. V prípade výpovede zo strany objednávateľa v zmysle bodu 8.2 písm. c. sa poskytovateľ zaväzuje riadne
dokončiť všetky dohodnuté plnenia, na ktoré je povinný podľa požiadavky prijatej ešte pred vypovedaním tejto
rámcovej dohody, resp. v čase plynutia výpovednej lehoty.
8.6. Ku dňu účinnosti výpovede zaniká záväzok poskytovateľa poskytovať odborné služby, na ktorých výkon
sa zaviazal. Ak by týmto prerušením vznikla objednávateľovi škoda, je poskytovateľ povinný ho upozorniť,
aké opatrenia treba urobiť na jej odvrátenie. Ak objednávateľ tieto opatrenia nemôže urobiť ani
prostredníctvom tretích osôb a požiada poskytovateľa, aby ich urobil sám, je poskytovateľ povinný tak urobiť.
8.7. Ak zistí niektorá zo zmluvných strán pri plnení tejto rámcovej dohody prekážku, ktorá znemožňuje riadne
plnenie dohodnutým spôsobom, oznámi to bezodkladne druhej zmluvnej strane a začne s ňou okamžite
rokovať v dobrej viere o odstránení takejto prekážky. Pokiaľ sa zmluvné strany nedohodnú do 30 (tridsať) dní
odo dňa doručenia oznámenia, môže ktorákoľvek zmluvná strana odstúpiť od tejto rámcovej dohody, resp.
zrušiť/vypovedať plnenia podľa tejto rámcovej dohody.
9. Článok
Ochrana osobných údajov
9.1 Poskytovateľ za účelom poskytovania odborných služieb v zmysle tejto rámcovej dohody je
v nevyhnutnom rozsahu oprávnený na prístup k osobným údajom, ktoré sa nachádzajú v nasledovných
informačných systémoch objednávateľa: Informačný systém geodézie, kartografie a katastra (ďalej len
„informačný systém“).
9.2 Poskytovateľ podľa Nariadenia Európskeho parlamentu a Rady (EÚ) 2016/679 z 27. apríla 2016
o ochrane fyzických osôb pri spracúvaní osobných údajov o voľnom pohybe takýchto údajov, ktorým sa
zrušuje smernica 95/46/ES (všeobecné nariadenie o ochrane údajov) (ďalej len „GDPR“) a na neho
nadväzujúceho zákona č. 18/2018 Z. z. o ochrane osobných údajov a o zmene a doplnení niektorých
zákonov (ďalej len „zákon č. 18/2018 Z. z.“) vystupuje ako „tretia strana“ pri prístupe k osobným údajom
obsiahnutým v informačných systémoch objednávateľa. „Tretia strana“ je podľa GDPR fyzická alebo
právnická osoba, orgán verejnej moci, agentúra alebo iný subjekt než dotknutá osoba, prevádzkovateľ,

sprostredkovateľ a osoby, ktoré sú na základe priameho poverenia prevádzkovateľa alebo sprostredkovateľa
poverené spracúvaním osobných údajov.
9.3 V rámci predmetného informačného systému uvedeného v bode 9.1 tejto rámcovej dohody má
poskytovateľ prístup k osobným údajom dotknutých osôb, ktorými sa rozumejú fyzické osoby, t.j. vlastníci
a účastníci konaní, ktorých osobné údaje sú obsiahnuté v Informačnom systéme geodézie, kartografie a
katastra (ďalej len „dotknuté osoby“).
9.4 Poskytovateľ sa zaväzuje pri plnení tejto rámcovej dohody dodržiavať ustanovenia GDPR a zákona č.
18/2018 Z. z.
9.5 Poskytovateľ je oprávnený osobné údaje, ku ktorým má prístup za účelom plnenia tejto rámcovej dohody
iba prehliadať a nie je oprávnený vykonávať s nimi akékoľvek ďalšie operácie. Poskytovateľ nie je oprávnený
osobné údaje, ku ktorým má prístup za účelom plnenia tejto rámcovej dohody, ďalej spracúvať.
9.6 Za bezpečnosť sprístupnených osobných údajov zodpovedá poskytovateľ tým, že ich chráni najmä pred
odcudzením, stratou, poškodením, neoprávneným prístupom, zmenou alebo rozširovaním. Poskytovateľ sa
za týmto účelom zaväzuje prijať primerané technické, organizačné a personálne opatrenia.
9.7 Objednávateľ je oprávnený požadovať od poskytovateľa preukázanie vykonania všetkých predpísaných
bezpečnostných opatrení na ochranu osobných údajov podľa bodu 9.6 tejto rámcovej dohody.
9.8 Poskytovateľ sa zaväzuje preukázateľne poučiť svojich zamestnancov o ich právach a povinnostiach pri
ochrane osobných údajov vyplývajúcich z platných právnych predpisov, ako aj o zodpovednosti v prípade ich
porušenia.
9.9 Poskytovateľ sa zaväzuje bezodkladne oznámiť objednávateľovi každý prípad podozrenia úniku, straty,
zničenia, zneužitia alebo iného nenáležitého nakladania s osobnými údajmi.
9.10 Poskytovateľ nie je oprávnený sprístupnené osobné údaje poskytnúť ani sprístupniť inej fyzickej osobe
alebo právnickej osobe, ani nie je oprávnený tieto osobné údaje zverejniť a po ukončení platnosti tejto
rámcovej dohody je povinný vykonať všetky opatrenia k tomu, aby osobné údaje, ku ktorým mal prístup
počas plnenia tejto rámcovej dohody nemohli byť ďalej použité, predovšetkým aby nedošlo k ich
neoprávnenému šíreniu, sprístupňovaniu, poskytovaniu alebo zverejňovaniu, alebo k akejkoľvek
spracovateľskej alebo inej operácií a odovzdá objednávateľovi všetky doklady súvisiace s osobnými údajmi
obsiahnutými v informačných systémoch objednávateľa, ku ktorým mal počas plnenia tejto rámcovej dohody
prístup.
9.11 Ak poskytovateľ akýmkoľvek spôsobom poruší ktorúkoľvek zo svojich povinností uvedených v tomto
článku tejto rámcovej dohody, je objednávateľ oprávnený uplatniť si voči poskytovateľovi nárok na zaplatenie
zmluvnej pokuty vo výške 5 000 € (slovom päťtisíc eur). Objednávateľ je oprávnený uplatniť si voči
poskytovateľovi právo na zaplatenie zmluvnej pokuty vo výške podľa tohto bodu rámcovej dohody za každé
porušenie povinnosti podľa tohto článku tejto rámcovej dohody. Bod 6.7 tejto rámcovej dohody sa primerane
vzťahuje aj na uplatnenie tejto zmluvnej pokuty.
9.12 Poskytovateľ berie na vedomie, že v prípade porušenia ustanovení GDPR alebo zákona č. 18/2018 Z.
z. je Úrad na ochranu osobných údajov Slovenskej republiky oprávnený uložiť sankcie. Pokiaľ Úrad
na ochranu osobných údajov Slovenskej republiky udelí objednávateľovi sankcie v súvislosti s činnosťou
poskytovateľa a porušením jeho povinností pri ochrane osobných údajov podľa tejto rámcovej dohody,
poskytovateľ sa zaväzuje zaplatiť sankcie uložené v dôsledku porušenia jeho povinností. Uvedené platí
aj v prípade, že porušenie spôsobí ktorákoľvek z osôb, ktoré konali v mene poskytovateľa alebo v zastúpení
poskytovateľa na základe zákonného zmocnenia, poverenia alebo plnej moci. Poskytovateľ v tomto prípade
zodpovedá ako keby porušenie spôsobil sám.
Článok 10
Záverečné ustanovenia
10.1 Táto rámcová dohoda sa riadi a vykladá v súlade s právnym poriadkom Slovenskej republiky. Ak nie je
dohodnuté v tejto rámcovej dohode inak, riadia sa právne vzťahy z nej vyplývajúce a vznikajúce
ustanoveniami ZVO, Obchodného zákonníka, zákona č. 40/1964 Zb. Občianskeho zákonníka v znení
neskorších predpisov a súvisiacimi všeobecne záväznými právnymi predpismi.
10.2 Všetky spory, ktoré vzniknú z rámcovej dohody, vrátane sporov o jej platnosť, výklad alebo zrušenie,
budú riešené pred vecne a mieste príslušným súdom podľa právneho poriadku Slovenskej republiky. Vecne a
miestne príslušný súd pre rozhodovanie takýchto sporov je všeobecný súd v zmysle zákona č. 160/2015 Z. z.
Civilného sporového poriadku.
10.3 Táto rámcová dohoda nadobúda platnosť a je pre zmluvné strany záväzná odo dňa jej podpisu
oprávnenými zástupcami oboch zmluvných strán; táto rámcová dohoda nadobúda účinnosť dňom
nasledujúcim po dni jej zverejnenia podľa osobitného zákona.
10.4 Poskytovateľ súhlasí so zverejnením tejto rámcovej dohody vrátane jej príloh bez vynechania

ktorejkoľvek časti jej textu a dodatkov na zverejnenie jej údajov v tejto rámcovej dohode, v jej prílohách a
dodatkoch a to zverejnenie objednávateľom počas trvania jeho povinnosti podľa osobitného zákona.
10.5 Zmeny a doplnky tejto rámcovej dohody je možno vykonávať iba písomným dodatkom k nej v súlade
s ustanoveniami ZVO. Zmluvné strany sa dohodli, že pokiaľ dôjde k zmene v adrese sídla alebo bankového
spojenia (IBAN) zmluvnej strany, uvedenú zmenu si zmluvné strany písomne oznámia do 5 (piatich)
pracovných dní odo dňa kedy zmena nastala, pričom nie je potrebné vyhotoviť dodatok k tejto rámcovej
dohode.
10.6 Neoddeliteľnou súčasťou tejto rámcovej dohody sú:
a. Príloha č. 1 – Opis predmetu rámcovej dohody
b. Príloha č. 2 – Vzor výkazu prác
10.7 Ak sa niektoré z ustanovení tejto rámcovej dohody stane nevynútiteľným alebo neplatným podľa
platného práva, bude toto ustanovenie neúčinné len do tej miery, do akej je nevynútiteľné či neplatné. Ďalšie
ustanovenia tejto rámcovej dohody ostávajú naďalej záväzné a v plnej platnosti a účinnosti. Pokiaľ nastane
takáto situácia, zmluvné strany nahradia nevynútiteľné či neplatné ustanovenie iným ustanovením, ktoré sa
mu svojím obsahom a účelom bude najviac približovať.
10.8 Táto rámcová dohoda je vyhotovená v štyroch (4) vyhotoveniach, z ktorých tri (3) vyhotovenia obdrží
objednávateľ a jedno (1) vyhotovenie obdrží poskytovateľ.
10.9 Žiadna zo zmluvných strán nie je oprávnená postúpiť túto rámcovú dohodu ako celok alebo akúkoľvek
jej časť bez predchádzajúceho písomného súhlasu druhej zmluvnej strany.
10.10 Zmluvné strany vyhlasujú, že si text rámcovej dohody riadne a dôsledne prečítali, jej obsahu a
právnym účinkom z nej vyplývajúcim porozumeli, ich zmluvné prejavy sú dostatočne jasné, určité a
zrozumiteľné, podpisujúce osoby sú oprávnené k podpísaniu rámcovej dohody a na znak súhlasu ju
podpisujú.

V Bratislave dňa:
Za objednávateľa:

Za poskytovateľa:

__________________________
Úrad geodézie, kartografie a katastra SR
Ing. Mária Frindrichová – predsedníčka

_____________________________
EEA spol. s r.o.
RNDr. Erich Šašinka – konateľ

Príloha č. 1 k rámcovej dohode na poskytovanie služieb č. 54/2019/OIBKR
Opis predmetu rámcovej dohody
Súčasťou poskytovaných služieb bude najmä:

Činnosti rollout manažmentu pre nasadenie 45 ESKN služieb a vybraných častí CSKN do produkčnej
prevádzky
Predmetom zákazky je poskytovanie odborných poradenských služieb súvisiacich s rollout manažmentu pre
nasadenie 45 ESKN služieb a vybraných častí CSKN do produkčnej prevádzky pozostávajúce nasledovných
činností:
- Podpora prác pri zavedení 45 ESKN služieb do produkčnej prevádzky,
- Podpora pracovísk katastrálnych odborov okresných úradov (ďalej len „KO OÚ“) v súvislosti s rutinnou
prevádzkou 45 ESKN služieb,
- Podpora informatikov pre zabezpečenie bezporuchovej, plynulej a bezpečnej prevádzky 45 ESKN služieb,
- Podpora prevádzky CSKN na pracoviskách KO OÚ.
Por.č.

Oblasť

Popis

1

Podpora prác pri zavedení 45 - Zabezpečenie úloh vyplývajúcich z implementačného
ESKN služieb do produkčnej plánu pre 45 ESKN služieb.
prevádzky
- Zabezpečenie úloh vyplývajúcich z harmonogramu
nasadenia pre 45 ESKN služieb.
- Zabezpečenie úloh vyplývajúcich z rollout plánu pre 45
ESKN služieb.

2

Podpora pracovísk KO OÚ - Podpora pri produkčnej prevádzke 45 ESKN služieb na
v súvislosti
s rutinnou pracoviskách KO OÚ.
prevádzkou 45 ESKN služieb
- Podpora pri školení zamestnancov KO OÚ pre 45 ESKN
služieb.
- Podpora metodiky a pracovných postupov pri využívaní
45 ESKN služieb.

3

Podpora informatikov pre
zabezpečenie bezporuchovej,
plynulej
a
bezpečnej
prevádzky 45 ESKN služieb

4

Podpora prevádzky CSKN na - Podpora pri produkčnej prevádzke vybraných častí
pracoviskách KO OÚ
CSKN na pracoviskách KO OÚ.
- Podpora pri školení zamestnancov KO OÚ pre vybrané
časti CSKN.
- Podpora metodiky a pracovných postupov pri využívaní
vybraných častí CSKN.

- Podpora školení pre oblasť portálu a vybrané časti
CSKN.
- Podpora pre rollout na pracovné stanice na
pracoviskách KO OÚ.

Jednotlivé služby budú poskytované na základe aktuálnych potrieb a požiadaviek objednávateľa.

Príloha č. 2 k rámcovej dohode na poskytovanie služieb č. 54/2019/OIBKR
Vzor výkazu prác

VÝKAZ PRÁC
Číslo Rámcovej dohody o poskytnutí služieb: ...../2019/OIBKR
Číslo Objednávky: ....................................
Výkaz prác za obdobie od: ................................... do: ................................

Objednávateľ:

Úrad geodézie kartografie a katastra Slovenskej republiky Chlumeckého 2,
P.O. Box 57, 82012 Bratislava 212, IČO: 00166260

Poskytovateľ:
Názov:

Por. č.

Odborné služby Rollout manažmentu pre nasadenie 45 ESKN služieb
a vybraných častí CSKN do produkčnej prevádzky
Počet
osobohodín
Meno a priezvisko osoby, odpracovaných
ktorá sa podieľa na
osobou
poskytovaní odborných
poskytovateľa
služieb podľa rámcovej
pri poskytovaní
dohody
odborných
služieb

Podrobný popis poskytnutých
odborných služieb a projektové
výstupy z poskytnutých
odborných služieb

V ................................, dňa .................................
................................................
Poskytovateľ
(Meno, priezvisko, podpis a pečiatka oprávneného zástupcu poskytovateľa)

