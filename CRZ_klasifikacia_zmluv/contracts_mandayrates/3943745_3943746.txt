ZMLUVA O POSKYTOVANÍ PREVÁDZKOVEJ PODPORY A ÚDRŽBY
INFORMAČNÉHO SYSTÉMU APS
uzatvorená v zmysle § 269 ods. 2 Obchodného zákonníka (ďalej ako „zmluva“)
medzi zmluvnými stranami:
Objednávateľ:
Centrum vedecko-technických informácií SR
Sídlo:
Lamačská cesta 8/A, 81104 Bratislava
Zastúpený:
prof. RNDr. Ján Turňa, CSc., generálny riaditeľ
IČO:
00 151 882
DIČ:
2020798395
IČ DPH:
SK 2020798395
Bankové spojenie: Štátna pokladnica,
IBAN :
SK05 8180 0000 0070 0006 4743
Právna forma:
Príspevková organizácia zriadená Ministerstvom školstva, vedy, výskumu a
športu Slovenskej republiky
(ďalej ako „CVTI SR“ alebo „Objednávateľ“)
Dodávateľ:
obchodné meno:
Sídlo:
Zastúpený:
Bankové spojenie:
IBAN:
IČO:
DIČ:
IČ DPH:
zapísaný v:

SVOP spol. s r.o.
Pod rovnicami 2, 841 04 Bratislava
Mgr. Ján Grman, PhD.

30775264
2020314945
SK2020314945
Obchodný register Okresného súdu Bratislava I,
oddiel : Sro, vložka č. 2223/B
právna forma:
spoločnosť s ručením obmedzeným
(ďalej ako „Dodávateľ)
(spolu ako „zmluvné strany“, každý samostatne ako „zmluvná strana“)
uzatvárajú túto zmluvu v nasledovnom znení:
Článok 1
Základné ustanovenia
1. Zmluva sa uzatvára na základe výsledku verejného obstarávania uskutočneného v súlade so
zákonom č. 343/2015 Z. z. o verejnom obstarávaní a o zmene a doplnení niektorých zákonov v
znení neskorších predpisov.
2. Systém na odhaľovanie plagiátov (ďalej APS – antiplagiátorský systém) je informačný systém
prevádzkovaný CVTI SR na základe poverenia MŠVVaŠ SR, ktorý využívajú povinne slovenské
vysoké školy. Informačný systém APS porovnáva práce prichádzajúce do informačného systému
CRZP s prácami už tam uloženými a s dokumentmi stiahnutými z internetu. Výsledkom

1

porovnávania je protokol o kontrole originality obsahujúci celkový index podobnosti (z
porovnávania s CRZP a internetom), parciálne indexy podobnosti (podobnosti s jednotlivými
prácami z CRZP a z internetu) a konkrétne podobnosti v detaile(jednotlivé vety, odseky).
Protokol sa automatizovane odosiela na príslušné vysoké školy.
3. Pod informačným systémom APS (ďalej Systém) prevádzkovaným v DC VaV (v Dátovom centre
pre vedu a výskum) rozumieme všetky jeho komponenty aj s ich funkcionalitami, ktorý je v
prevádzke od apríla 2010 a spolupracuje s informačným systémom CRZP.
Článok 2
Predmet zmluvy
1. Predmetom tejto zmluvy je:
a) záväzok Dodávateľa poskytovať Objednávateľovi prevádzkovú podporu in-formačného
systému APS, jeho údržbu, servis a úpravy dodávateľským spôsobom (ďalej „služby“) podľa
ustanovení a príloh tejto zmluvy,
b) záväzok Objednávateľa riadne a včas vykonané služby dohodnutým spôsobom prevziať a
zaplatiť za ne Dodávateľovi dohodnutú cenu v zmysle ustanovení tejto zmluvy.
2. Služba nezahŕňa podporu, údržbu a servis technických zariadení, na ktorých je APS
prevádzkované. Predmetom zmluvy nie je rutinné zálohovanie dát ani ich bezpečnosť.
3. Neoddeliteľnú súčasť tejto zmluvy tvorí Príloha č. 1 zmluvy – Opis predmetu zákazky. Súčasťou
predmetu plnenia zmluvy Dodávateľom je na základe špecifikácií uvedených v Prílohe č. 1 (ďalej
ako „špecifikácia“) zmluvy poskytovať:
a) technickú podporu (služby podpory a služby údržby)
b) úpravy softvéru
c) odborné konzultácie
Článok 3
Práva a povinnosti zmluvných strán
1. Dodávateľ je povinný:
a) poskytnúť služby Objednávateľovi s náležitou odbornou starostlivosťou, v súlade so
špecifikáciou zadefinovanou v ustanoveniach tejto zmluvy a v jej prílohách, na svoje náklady
a na svoje nebezpečenstvo, v dohodnutom čase a mieste plnenia, a v súlade s pokynmi
Objednávateľa;
b) pri poskytovaní Služieb je Dodávateľ povinný chrániť oprávnené záujmy Objednávateľa, ktoré
sú mu známe, alebo ktoré s vynaložením náležitej odbornej starostlivosti Dodávateľ má
poznať;
c) poskytnúť služby, ktoré spĺňajú okrem špecifikácií tiež všetky požiadavky príslušných
právnych predpisov a platných technických noriem záväzných pre takéto služby;
d) spĺňať všetky kvalifikačné, odborné, technické a iné predpoklady, mať predpísané povolenia
a skúšky a spĺňať akékoľvek iné predpoklady stanovené príslušnými právnymi predpismi a
záväznými technickými normami pre riadne poskytnutie služieb a realizovať služby len
prostredníctvom osôb spĺňajúcich všetky predmetné požiadavky pre poskytovanie služieb;
e) na základe žiadosti Objednávateľa zabezpečiť prítomnosť kvalifikovaných špecialistov
(expertov), ktorá je nevyhnutná pre poskytovanie služieb v dohodnutom mieste plnenia

2

f) pri poskytovaní služieb dodržiavať bezpečnostné, technické a iné prevádzkové predpisy a
smernice Objednávateľa, prípadne iné vnútorné predpisy, s ktorými ho Objednávateľ riadne
a včas oboznámil;
g) pred poskytovaním služieb vykonať alebo zabezpečiť všetky povinné technické, funkčné či iné
skúšky a/alebo certifikácie, ak je takéto konanie vyžadované v súlade so špecifikáciou alebo
príslušnými všeobecne záväznými právnymi predpismi alebo príslušnými technickými
normami;
h) písomne oznámiť Objednávateľovi bez zbytočného odkladu všetky zmeny týkajúce sa najmä
jeho identifikačných a kontaktných údajov uvedených v zmluve, predmetu činnosti, vstupu
do likvidácie, alebo začatia konania podľa zákona č. 7/2005 Z. z. o konkurze a
reštrukturalizácii a o zmene a doplnení niektorých zákonov v znení neskorších predpisov;
i) včas oznámiť Objednávateľovi všetky prekážky a skutočnosti, ktoré by mohli spôsobiť
omeškanie Dodávateľa s riadnym a včasným poskytnutím služieb, nemožnosť dodatočného
poskytnutia služieb, alebo by odôvodňovali posun záväzného termínu pre poskytnutie
služieb;
j) písomne predložiť Objednávateľovi na schválenie každého subdodávateľa, ktorý by mal
realizovať pre Dodávateľa časť poskytovania služieb podľa zmluvy a bez udelenia súhlasu
Objednávateľa takého subdodávateľa nepoužiť na poskytnutie žiadnej časti služieb.
Objednávateľ je povinný sa písomne vyjadriť bez zbytočného odkladu od obdržania písomnej
žiadosti Dodávateľa, či s použitím subdodávateľa súhlasí alebo nie. Objednávateľ nesmie
súhlas s použitím subdodávateľa bezdôvodne odmietnuť. Ak sa Objednávateľ k žiadosti
Dodávateľa nevyjadrí do troch pracovných dní, má sa za to, že Objednávateľ s použitím
Subdodávateľa súhlasí. Ak Dodávateľ použije na poskytnutie služieb alebo jeho časti
akúkoľvek tretiu osobu, zodpovedá voči Objednávateľovi v celom rozsahu tak ako keby dané
služby poskytoval sám;
k) zabezpečiť, aby všetky osoby poskytujúce služby podľa tejto zmluvy boli s Dodávateľom
zmluvne viazané a podliehali výhradne riadeniu Dodávateľa. Akékoľvek nároky či požiadavky
Objednávateľa voči týmto osobám si Objednávateľ uplatňuje priamo u Dodávateľa v plnom
rozsahu
l) odovzdať Objednávateľovi aktualizovaný súbor zdrojových kódov ku dňu doručenia
posledného pracovného výkazu, na základe ktorého je Dodávateľom vystavená
a Objednávateľom uhradená faktúra. Po dobu účinnosti tejto zmluvy je Dodávateľ povinný
udržiavať ich v repozitári zdrojových kódov Objednávateľa, zriadenom Objednávateľom vo
svojej infraštruktúre a každú zmenu do neho bezodkladne preniesť.
2. Objednávateľ je:
a) Dodávateľovi za povinný poskytnúť účelom riadneho poskytnutia služby v potrebnej dobe
nevyhnutnú súčinnosť. Súčinnosťou Objednávateľa sa nerozumie plnenie alebo suplovanie
povinností Dodávateľa vyplývajúcich z tejto zmluvy či príslušných všeobecne záväzných
právnych predpisov; povinný včas a preukázateľne informovať Dodávateľa o všetkých
bezpečnostných, technických a iných prevádzkových predpisoch a smerniciach
Objednávateľa, ktoré Objednávateľ požaduje od Dodávateľa dodržať;
b) povinný zabezpečiť potrebnú súčinnosť svojich pracovníkov nutnú pre činnosti Dodávateľa
súvisiacich s plnením zmluvy. Pracovníci Objednávateľa sú povinní:
- byť dostupní e-mailom, telefonicky, alebo osobne v prípade riešenia problému a/alebo
iného incidentu alebo požiadavky v súvislosti s poskytovaním služby,

3

c)
d)

e)
f)
g)

h)

- komunikovať Dodávateľovi špecifické požiadavky na dostupnosť služby,
- spolupracovať pri riešení servisných požiadaviek a/alebo požiadaviek na zmenu.
povinný poskytnúť Dodávateľovi prístup do svojich prevádzkových priestorov po dobu
potrebnú k splneniu záväzkov Dodávateľa vyplývajúcich zo zmluvy.
povinný na základe vzájomnej dohody a v rámci bezpečnostných štandardov Objednávateľa
umožniť pracovníkom Dodávateľa lokálny aj diaľkový prístup k dohodnutým zariadeniam a
komponentom APS za účelom plnenia podľa zmluvy.
povinný zabezpečiť potrebnú súčinnosť pracovníkov dodávateľov SW aplikácii tretích strán,
nutnú pre činnosti Dodávateľa súvisiacich s plnením zmluvy.
povinný zabezpečiť spoľahlivú prevádzku prostriedkov internetovej a e-mailovej
komunikácie, firewally a prvky lokálnej počítačovej siete, ktoré priamo využíva APS.
povinný oznámiť Dodávateľovi akékoľvek zmeny, ktoré plánuje realizovať v HW a SW
prostredí APS a v prostrediach s týmto prostredím priamo súvisiacich a to aspoň 1(jeden)
mesiac pred plánovaným zámerom. Povinnosť sa nevzťahuje na mimoriadne situácie, ktorých
riešenie vyžaduje zmeny v HW a/alebo SW prostredí bezodkladne. O týchto zmenách je
Objednávateľ povinný Dodávateľa informovať, ako sa o tejto skutočnosti dozvedel.
oprávnený pokynmi usmerňovať výkon služieb a plnenie povinností Dodávateľa v zmysle
zmluvy, pričom také pokyny Objednávateľa nesmú ísť nad rámec zmluvy, dopĺňať ju ani ju
meniť. V prípade, ak Dodávateľ o to Objednávateľa požiada, Objednávateľ je povinný
vyhotoviť pokyn podľa tohto bodu písomne a doručiť ho Dodávateľovi. Takéto pokyny
Objednávateľa sú pre Dodávateľa záväzné. Dodávateľ sa zaväzuje bez zbytočného odkladu
písomne upozorniť Objednávateľa na prípadnú nevhodnú povahu jeho pokynov alebo vecí
prevzatých Dodávateľom od Objednávateľa na účely poskytovania služieb, ak takú
nevhodnosť Dodávateľ zistil, alebo mohol Dodávateľ zistiť pri vynaložení odbornej
starostlivosti potrebnej na realizáciu služieb. Dodávateľ, ktorý poruší svoju povinnosť v
zmysle tohto bodu zmluvy, zodpovedá za vady alebo kvalitu služieb spôsobené použitím
nevhodných vecí Objednávateľa alebo nevhodných pokynov Objednávateľa. Ak Dodávateľ
včas upozornil Objednávateľa na nevhodnú povahu jeho pokynu, Dodávateľa taký pokyn
zaväzuje len ak Objednávateľ bez zbytočného odkladu písomne oznámil Dodávateľovi, že na
takom pokyne napriek upozorneniu na jeho nevhodnosť Objednávateľ trvá. Dodávateľ však
nenesie zodpovednosť za prípadné vady služieb, a iné negatívne následky spojené s
dodržaním takého pokynu, na ktoré Objednávateľa vyslovene upozornil. Ustanovenie tohto
bodu sa primerane použije na veci, prevzaté Dodávateľom od Objednávateľa za účelom
poskytovania služieb, na nevhodnosť ktorých Dodávateľ Objednávateľa upozornil v súlade s
týmto bodom zmluvy.
Článok 4
Miesto a čas plnenia zmluvy

1. Miestom plnenia podľa zmluvy je každé miesto, kde majú byť Objednávateľovi poskytnuté
Služby. Miesto pre poskytnutie služieb je určené v príslušnej špecifikácii ako sídlo Objednávateľa
- CVTI SR, Lamačská cesta 8/A, Bratislava a Dátové centrum pre výskum a vývoj (DC VaV),
Univerzitná 1, 010 01 Žilina.
2. Dodávateľ sa zaviazal poskytovať služby Objednávateľovi na dobu - 12 mesiacov, ktorá začína
plynúť dňom nasledujúcim po dni nadobudnutia účinnosti tejto zmluvy, pričom táto doba končí

4

dňom, ktorý sa pomenovaním zhoduje s dňom, na ktorý pripadá udalosť, od ktorej sa doba
začína.
3. Ak nie je v zmluve dohodnuté inak, služby sa považujú za poskytnuté Dodávateľom a
akceptované Objednávateľom až momentom, keď Objednávateľ potvrdí ich poskytnutie
podpisom písomného protokolu o poskytnutí služieb (pracovný výkaz o poskytnutí služieb), v
ktorom bude uvedený rozpis poskytnutých služieb s uvedením dátumu poskytnutia služby a
množstva (jednotky). Pracovný výkaz o poskytnutí služieb potvrdený podpisom Objednávateľa
je podkladom pre fakturáciu ceny služieb.
Článok 5
Vlastnícke právo a nebezpečenstvo škody
1. Ak predmetom služieb alebo ich súčastí je aj vytvorenie alebo zabezpečenie vytvorenia nového
autorského diela, alebo iného predmetu práv duševného či priemyselného vlastníctva, v rozsahu
v akom to príslušné všeobecne záväzné kogentné právne predpisy vyslovene nezakazujú,
Dodávateľ momentom prebratia služieb Objednávateľom prevádza na Objednávateľa všetky
práva viažuce sa k takémuto autorskému dielu alebo predmetu práv duševného vlastníctva, bez
obmedzenia na to, či ide v danom prípade o majetkové autorské práva, práva ku know-how,
práva na (technické) riešenie (patent), práva na design či úžitkový vzor, alebo iné práva
duševného či priemyselného vlastníctva tak, aby Objednávateľ bol výlučne a neobmedzene
oprávnený tieto nerušene a neobmedzene aplikovať, užívať, požívať, šíriť, rozmnožovať,
prepracovať, spracovať, adaptovať, ďalej vyvíjať, chrániť, vrátane práva na zabezpečenie
patentovej ochrany k riešeniu, práva na ochranu designu, práva na ochranu úžitkovým vzorom
resp. obdobné spôsoby ochrany príslušných práv duševného a priemyselného vlastníctva a
nakladať s nimi bez osobitného súhlasu Dodávateľa, pričom jednorazová odmena za prevod je
obsiahnutá v cene služieb;
2. V rozsahu, v akom príslušné všeobecne záväzné kogentné právne predpisy neumožňujú prevod
práv tak ako je uvedené v bode 1. tohto článku, Dodávateľ poskytuje Objednávateľovi
momentom prebratia služieb Objednávateľom trvalú, výhradnú a neobmedzenú, bez
osobitného súhlasu Dodávateľa prevoditeľnú licenciu (súhlas) na používanie takéhoto
autorského diela a/alebo takýchto predmetov práv duševného a priemyselného vlastníctva tak,
aby Objednávateľ bol výlučne a neobmedzene oprávnený tieto nerušene pod svojim vlastným
obchodným menom akýkoľvek známym spôsobom aplikovať, užívať, požívať, šíriť, rozmnožovať,
prepracovať, spracovať, adaptovať, ďalej vyvíjať a nakladať s nimi na ľubovoľný účel, prípadne v
rovnakom rozsahu ich previesť či poskytnúť čiastočne alebo v celosti tretej strane, pričom takáto
licencia sa poskytuje bezodplatne.
3. Ak súčasťou alebo výsledkom poskytovania služieb, alebo v súvislosti s poskytnutím služieb
Dodávateľ pre Objednávateľa vytvorí a predloží hmotnú vec, dokument alebo tovar,
Objednávateľ momentom poskytnutia služby nadobúda vlastnícke právo k takejto hmotnej veci,
dokumentu alebo tovaru (ďalej ako „tovar“). Dodávateľ nesie nebezpečenstvo škody na tovare
a zostáva vlastníkom tovaru až do momentu jeho prevzatia Objednávateľom. Prevzatím tovaru
Objednávateľom podľa predošlej vety prechádza vlastnícke právo k prevzatému tovaru a
nebezpečenstvo škody na prevzatom tovare na Objednávateľa.
4. Dodávateľ zodpovedá za vady, ktoré má poskytnutá služba, ako aj za vady, ktoré sa vyskytnú po
poskytnutí služby v záručnej dobe. Vadou sa rozumie odchýlka v kvalite, rozsahu a parametroch

5

služieb poskytnutých podľa tejto zmluvy, stanovených všeobecnými záväznými predpismi,
technickými normami a touto zmluvou. Zmluvné strany sa dohodli, že záručná doba je 24
mesiacov.
5. Na nároky Objednávateľa z vád sa vzťahujú ustanovenia § 436 a nasl. Obchodného zákonníka v
znení neskorších predpisov.
6. Objednávateľ je povinný poskytnuté služby skontrolovať v rámci osvedčovaní poskytnutia
služieb. Objednávateľ je povinný písomne oznámiť Dodávateľovi vady za poskytnuté služby
(ďalej len „Oznámenie o vadách“):
a) bez zbytočného odkladu po tom, čo ich zistí;
b) bez zbytočného odkladu po tom, čo ich mal zistiť pri vynaložení odbornej starostlivosti pri
prehliadke a kontrole poskytovaní služieb
c) bez zbytočného odkladu po tom, čo mohli byť zistené neskôr pri vynaložení odbornej
starostlivosti Objednávateľa;
d) najneskôr v posledný deň záručnej doby.
7. Objednávateľ v zaslanom oznámení o vadách alebo bez zbytočného odkladu po tomto oznámení
oznámi Dodávateľovi voľbu nároku z vád. Práva zo zodpovednosti za vady sa musia uplatniť u
Dodávateľa v záručnej dobe, inak zaniknú. Čas od uplatnenia práva až po vykonanie opravy sa
do záručnej doby nepočíta. Dodávateľ je povinný vydať Objednávateľovi potvrdenie o tom, kedy
právo uplatnil, ako aj o vykonaní opravy a o čase jej trvania. Ak Objednávateľ v oznámení o
vadách požaduje odstránenie vady, Dodávateľ je povinný vadu odstrániť najneskôr do 24 hodín
od jej nahlásenia.
8. V prípade, že Dodávateľ oznámené vady neodstráni v dohodnutej lehote napriek tomu, že ich
uznal, alebo vadu nemožno odstrániť alebo sa vada vyskytne znovu, alebo by bolo podľa
stanoviska Dodávateľa odstránenie vád časovo alebo finančne náročné alebo inak neprimerané
s ohľadom na okolnosti a účel poskytovania služieb, má Objednávateľ právo po
predchádzajúcom písomnom upozornení:
a) dať vady odstrániť na náklady Dodávateľa,
b) od tejto zmluvy odstúpiť alebo
c) primerane znížiť cenu za poskytnuté služby podľa Čl. 6 tejto zmluvy.
9. V prípade omeškania Dodávateľa s odstránením vád v lehote určenej Objednávateľom, alebo ak
je zrejmé, že Dodávateľ nie je schopný vady riadne odstrániť v určenej lehote, je Objednávateľ,
ak od zmluvy neodstúpi, oprávnený popri nároku na poskytnutie primeranej zľavy z ceny tiež
odstrániť vady sám alebo prostredníctvom tretej osoby na náklady Dodávateľa, pričom o tejto
skutočnosti je Objednávateľ povinný Dodávateľa bezodkladne písomne informovať.
10.Dodávateľ je povinný začať s odstraňovaním vád bez zbytočného odkladu od uplatnenia nároku
na odstránenie vád Plnenia a vadu odstrániť v primeranej lehote určenej Objednávateľom. V
prípade, ak Dodávateľ neodstráni vady v lehote určenej Objednávateľom, považuje sa takéto
porušenie za podstatné porušenie zmluvy a Objednávateľ je oprávnený od zmluvy odstúpiť.
11.Ak Objednávateľ požaduje zľavu z ceny, táto sa určí ako rozdiel medzi hodnotou, ktorú by malo
poskytnutie služieb bez vád, a hodnotou, ktorú má poskytnutie služieb s vadami v čase, kedy
poskytnutie služieb malo byť poskytnuté.
12.Dodávateľ je povinný po odstránení vady vyzvať Objednávateľa na skontrolovanie a potvrdenie
splnenia povinnosti odstrániť vadu obdobným spôsobom ako Objednávateľ v potvrdzuje
poskytnutie služby. Náklady na odstránenie vád, ako aj preukázateľné náklady Objednávateľa na
uplatnenie nárokov z vád, znáša Dodávateľ.

6

13.Uplatnením nárokov z vád nie je dotknutý nárok Objednávateľa na zaplatenie zmluvnej pokuty,
náhradu škody alebo iného nároku, ktorý Objednávateľovi v dôsledkom vád vznikol.
Článok 6
Cena a platobné podmienky
1. Objednávateľ za riadne a včasné splnenie záväzkov Dodávateľa poskytnúť služby zaplatí
Dodávateľovi cenu spôsobom a v rozsahu uvedenom v bode 2 tohto článku zmluvy.
2. Celková cena za poskytnuté služby je stanovená dohodou zmluvných strán maximálnou výškou
17 808,00 € s DPH (slovom sedemnásťtisícosemstoosem eur s DPH) (14 840,00 € bez DPH) a je
výsledkom procesu verejného obstarávania ako cena predložená v Návrhu na plnenie kritérií
úspešného uchádzača, ktorý je Prílohou č. 2 zmluvy. Cena za predmet zmluvy pozostáva z
celkovej maximálnej ceny za poskytovanie technickej podpory APS, softvérových úprav APS a za
odborné konzultácie pre APS.
Č. p.

Predmet ceny

Maximálne
množstvo

1.

Technická podpora

324 hod.

Celková
maximálna cena
bez DPH
11 340,00 €

Celková maximálna
cena s DPH

2.

Softvérové úpravy

50 hod.

1 750,00 €

2 100,00 €

3.

Odborné konzultácie

50 hod.

1 750,00 €

2 100,00 €

13 608,00 €

3. Dodávateľ a Objednávateľ sa dohodli, že cena uvedená v bode 2 tohto článku je pevná, konečná
a nemenná. Cena predstavuje odplatu za splnenie všetkých zmluvných záväzkov Dodávateľa
vyplývajúcich zo zmluvy a pokrýva tiež všetky a akékoľvek interné či externé náklady alebo
výdavky Dodávateľa na splnenie zmluvy, t. j. na riadne a včasné dodanie, poskytnutie a
vykonanie dojednaných služieb ako aj primeraného zisku, ak zmluva, alebo príslušné všeobecne
záväzné právne predpisy neustanovujú inak. Cena zahŕňa tiež odplatu za udelenie všetkých
licencií a súhlasov udeľovaných Dodávateľom vo vzťahu k poskytovaní služieb Objednávateľovi
podľa zmluvy.
4. Celkovú cenu je Objednávateľ povinný uhradiť v dvoch polročných platbách (po uplynutí polroku
a roku od podpisu zmluvy) na základe faktúr vystavených Dodávateľom, pričom každá faktúra
bude obsahovať za dané fakturačné obdobie:
a) fakturáciu ceny za poskytnutie technickej podpory APS ako časti ceny podľa bodu 2, číslo
položky (č. p.) 1,
b) fakturáciu ceny realizovaných softvérových úprav APS na zmeny ako časti ceny podľa bodu 2,
číslo položky (č. p.) 2.
c) fakturáciu ceny realizovaných odborných konzultácií k APS ako časti ceny podľa bodu 2, číslo
položky (č. p.) 3.
5. Právo na zaplatenie ceny vznikne uplynutím príslušného polroku, v ktorom bolo poskytnuté
plnenie predmetu zmluvy.
6. Zálohy a preddavky na účely úhrady ceny alebo jej časti sa neposkytujú.
7. Daň z pridanej hodnoty je účtovaná v zmysle platných predpisov v deň vystavenia faktúry.

7

8. Prílohou faktúry je Pracovný výkaz o poskytnutých službách.
9. Faktúra je splatná do 30 dní odo dňa jej doručenia Objednávateľovi.
10.Objednávateľ je oprávnený pred uplynutím lehoty splatnosti vrátiť bez zaplatenia faktúru, ktorá
neobsahuje náležitosti podľa zák. č. 222/2004 Z. z. v platnom znení, náležitosti daňového
dokladu alebo náležitosti stanovené ďalšími príslušnými právnymi predpismi alebo má iné
nedostatky v obsahu podľa tejto zmluvy. Objednávateľ je povinný vyznačiť vo vrátenej faktúre
dôvod vrátenia. Dodávateľ je v tomto prípade povinný podľa povahy nesprávnosti faktúru
opraviť alebo nanovo vyhotoviť. Oprávneným vrátením faktúry prestáva plynúť pôvodná lehota
splatnosti. Lehota splatnosti plynie znovu odo dňa doručenia opravenej alebo nanovo
vyhotovenej faktúry Objednávateľovi.
11.Objednávateľ si splní svoj záväzok zaplatiť cenu alebo jej časť bankovým prevodom v prospech
účtu Dodávateľa, ktorý je uvedený v zmluve. Za deň zaplatenia fakturovanej sumy sa považuje
deň pripísania peňažnej sumy na bankový účet Dodávateľa.
Článok 7
Sankcie
1. V prípade porušenia povinnosti Dodávateľa poskytnúť služby riadne a včas podľa zmluvy, je
Objednávateľ oprávnený požadovať od Dodávateľa zaplatenie zmluvnej pokuty v rozsahu a za
podmienok definovaných v tomto článku.
2. V prípade nenastúpenia na odstránenie vady alebo neodstránenie vady v lehotách určených v
prílohe č. 1 zmluvy, má Objednávateľ nárok na zmluvnú pokutu vo výške:
a) 200 EUR za každú (aj začatú) hodinu omeškania a každú kritickú vadu (vadu nahlásenú
kritickým incidentom a s lehotami podľa prílohy č. 1 tejto zmluvy,
b) 200 EUR za každý (aj začatý) deň omeškania a každú vadu, ktorá nie je kritická (vadu
nahlásenú iným ako kritickým incidentom a s lehotami podľa prílohy č. 1 tejto zmluvy, počnúc
30. dňom omeškania,
najviac však celkovo do maximálnej výšky ceny predmetu zmluvy za všetky omeškania spolu.
3. Dodávateľ nebude v omeškaní, ak záväzok na plnenia alebo činnosti podľa tejto zmluvy nemohol
riadne a včas splniť pre okolnosti, ktoré po uzavretí tejto zmluvy vznikli v dôsledku ním
nepredvídateľných a neodvrátiteľných skutočností mimoriadnej povahy (vyššia moc) – lehoty
pre plnenia alebo činnosti zhotoviteľa podľa tejto zmluvy sa predĺžia o dobu zodpovedajúcu
dobe trvania takýchto okolností.
4. Dodávateľ nebude v omeškaní, ak mu Objednávateľ neposkytne požadovanú súčinnosť.
5. Objednávateľ si vyhradzuje právo zameniť zmluvné pokuty uvedené v bode 2 tohto článku za
služby úpravy softvéru od Dodávateľa, a to nasledovne:
a) Dodávateľ poskytne bezodplatne 6 človekohodín na Objednávateľom odsúhlasené a
objednané služby na úpravu softvéru v Systéme za každú (aj začatú) hodinu omeškania a
každú kritickú vadu,
b) Dodávateľ poskytne bezodplatne 6 človekohodín na Objednávateľom odsúhlasené a
objednané služby na úpravu softvéru v Systéme za každý deň omeškania a každú vadu, ktorá
nie je kritická, počnúc 30. dňom omeškania.
6. Dodávateľ sa zaväzuje zaplatiť zmluvnú pokutu vyúčtovanú v súlade s bodom 2 tohto článku
Objednávateľovi na jeho bankový účet uvedený v zmluve, a to najneskôr do 15 dní potom, čo
bude Dodávateľovi doručená výzva na jej úhradu.

8

7. Uplatnením nároku na zaplatenie zmluvnej pokuty nie je dotknutý nárok Objednávateľa na plnú
náhradu škody.
Článok 8
Zodpovednosť za škodu a okolnosti vylučujúce zodpovednosť
1. Zmluvné strany si vzájomne zodpovedajú za škody vzniknuté dôsledkom porušenia ich
povinností zo zmluvy a platných právnych predpisov SR.
2. Nárok na náhradu škody nevzniká oprávnenej strane ak povinná strana preukáže, že k porušeniu
jej zákonnej alebo zmluvnej povinnosti došlo v dôsledku okolností vylučujúcich zodpovednosť.
3. Za okolnosti vylučujúce zodpovednosť sa považuje prekážka, ktorá nastala nezávisle od vôle
povinnej strany a bráni jej v splnení jej povinnosti, ak nemožno rozumne predpokladať, že by
povinná strana túto prekážku alebo jej následky odvrátila alebo prekonala, a ďalej, že by v čase
vzniku záväzku túto prekážku predvídala. Zodpovednosť však nevylučuje prekážka, ktorá vznikla
až v čase, keď povinná strana bola v omeškaní s plnením svojej povinnosti, alebo vznikla z jej
hospodárskych pomerov. Účinky vylučujúce zodpovednosť sú obmedzené iba na dobu, dokiaľ
trvá prekážka, s ktorou sú tieto účinky spojené.
4. Poškodená strana, resp. oprávnená strana nemá nárok na náhradu škody, ak nesplnenie
povinnosti povinnej strany bolo spôsobené okolnosťou vylučujúcou zodpovednosť, porušením
povinností poškodenou stranou alebo nedostatkom súčinnosti, na ktorú bola poškodená strana
povinná.
5. Zmluvná strana, ktorá porušuje svoju povinnosť, alebo ktorá s prihliadnutím na všetky okolnosti
má vedieť alebo mohla vedieť, že poruší svoju povinnosť, je povinná oznámiť druhej zmluvnej
strane povahu prekážky, ktorá jej bráni alebo bude brániť v plnení jej povinnosti ako aj o jej
dôsledkoch tohto porušenia, a to písomne bez zbytočného odkladu po tom, čo sa o prekážke
dozvedela, alebo pri náležitej starostlivosti mohla dozvedieť.
6. Zmluvná strana, ktorej bezprostredne hrozí škoda, je povinná s prihliadnutím na okolnosti
prípadu vykonať všetky opatrenia na odvrátenie škody alebo na jej zmiernenie. Zmluvná strana,
ktorá bezprostrednú hrozbu škody spôsobila, musí nahradiť náklady, ktoré vznikli druhej
zmluvnej strane pri odvracaní bezprostredne hroziacej škody alebo pri zmiernení jej následkov.
Článok 9
Ochrana dôverných informácií
1. Za dôvernú informáciu budú zmluvné strany považovať na účely zmluvy akýkoľvek údaj, podklad,
poznatok, dokument, alebo akúkoľvek inú informáciu, bez ohľadu na formu jej zachytenia s
výnimkami uvedenými v bode 2 tohto článku:
a) ktorá sa týka zmluvnej strany (najmä informácie o jej činnosti, štruktúre, hospodárskych
výsledkoch, finančné, štatistické a účtovné informácie, informácie o jej majetku, aktívach a
pasívach, pohľadávkach a záväzkoch, informácie o jej technickom a programovom vybavení,
know-how, hodnotiace štúdie a správy, podnikateľské stratégie a plány, informácie týkajúce
sa predmetov chránených právom priemyselného alebo iného duševného vlastníctva
zmluvnej strany,
b) ktorá sa týka zamestnancov a obchodných partnerov zmluvných strán,
c) ktorá sa týka zmluvných vzťahov zmluvných strán,

9

2.

3.

4.

5.

6.

d) ktorá je výslovne zmluvnou stranou označená ako „dôverná“, „utajená“, „chránená
zákonom“ alebo iným obdobným označením, a to od okamihu oznámenia tejto skutočnosti
druhej zmluvnej strane, alebo
e) pre ktorú je stanovený všeobecne záväznými právnymi predpismi Slovenskej republiky
osobitný režim nakladania (najmä obchodné tajomstvo, bankové tajomstvo,
telekomunikačné tajomstvo, daňové tajomstvo, osobné údaje a utajované skutočnosti),
Dôverné informácie nie sú informácie, ktoré:
a) boli alebo sú preukázateľne sprístupnené, zverejnené alebo poskytnuté zmluvnou stranou,
ktorej sa tieto informácie týkajú tretej osobe bez záväzku mlčanlivosti pred uzavretím zmluvy,
b) sa preukázateľne stanú všeobecne známymi a verejne dostupnými po uzavretí zmluvy z iného
dôvodu ako z dôvodu porušenia záväzku mlčanlivosti podľa tejto zmluvy
c) boli preukázateľne vytvorené, vyvinuté či získané samostatne druhou zmluvnou stranou, od
tretej strany, ktorá ich legitímne získala alebo vyvinula, a ktorá nie je viazaná povinnosťou
mlčanlivosti ohľadom nej.
Zmluvné strany sú povinné zaistiť ochranu, utajenie a mlčanlivosť ohľadom dôverných informácií
spôsobom obvyklým pre ochranu, zabezpečenie mlčanlivosti a utajovanie takýchto vlastných
dôverných informácií. Zmluvné strany sú povinné zabezpečiť ochranu a utajenie dôverných
informácií aj zo strany svojich zamestnancov, zástupcov, ako aj iných spolupracujúcich tretích
strán, ak im takéto informácie boli poskytnuté.
Dôverné informácie poskytnuté, odovzdané, oznámené, sprístupnené a/alebo akýmkoľvek iným
spôsobom získané jednou zmluvnou stranou od druhej zmluvnej strany na základe a/alebo v
akejkoľvek súvislosti so zmluvou, môžu byť použité výhradne na účely plnenia zmluvy
Zmluvné strany sa zaväzujú dôverné informácie ako aj všetky informácie poskytnuté, odovzdané,
oznámené, sprístupnené alebo akýmkoľvek iným spôsobom získané zmluvnými stranami na
základe zmluvy alebo v akejkoľvek súvislosti so zmluvou udržiavať v tajnosti, a zachovávať o nich
mlčanlivosť, chrániť ich pred zneužitím, poškodením, zničením, znehodnotením, stratou a
odcudzením, a to i po ukončení platnosti a účinnosti zmluvy.
Zmluvná strana nie je oprávnená bez predchádzajúceho písomného súhlasu druhej zmluvnej
strany dôverné informácie poskytnúť, odovzdať, oznámiť, sprístupniť, zverejniť, publikovať,
rozširovať, vyzradiť ani použiť inak než na účely zmluvy, a to ani po ukončení platnosti a účinnosti
zmluvy, s výnimkou prípadu ich poskytnutia, odovzdania, oznámenia alebo sprístupnenia:
a) odborným poradcom zmluvnej strany (vrátane právnych, účtovných, daňových a iných
poradcov, alebo audítorov), ktorí sú buď viazaní všeobecnou profesionálnou povinnosťou
mlčanlivosti stanovenou alebo uloženou zákonom alebo sú povinní zachovávať mlčanlivosť
na základe písomnej dohody so zmluvnou stranou,
b) subdodávateľom (schváleným v súlade s ustanoveniami tejto zmluvy), ak sa subdodávateľ
podieľa na plnení zmluvy, a ak je to potrebné pre účely plnenia povinností podľa zmluvy,
pričom subdodávateľ musí byť viazaný minimálne rovnakým rozsahom povinností vo vzťahu
k ochrane dôverných informácií, ako sú viazané zmluvné strany podľa zmluvy,
c) oprávnenej osobe na základe povinnosti ustanovenej zákonom, rozhodnutím súdu,
prokuratúry alebo rozhodnutím iného oprávneného orgánu verejnej moci v medziach ich
právomoci, pričom v tomto prípade zmluvná strana, ktorá je povinná informácie sprístupniť,
bezodkladne doručí druhej zmluvnej strane písomné oznámenie o tejto skutočnosti ešte pred
sprístupnením týchto informácií.

10

Článok 10
Nadobudnutie platnosti a účinnosti zmluvy
1. Táto zmluva nadobúda platnosť dňom jej podpísania zástupcami oboch zmluvných strán a
účinnosť dňom nasledujúcim po dni jej zverejnenia v Centrálnom registri zmlúv vedenom
Úradom vlády Slovenskej republiky. Ak sa do troch mesiacov od uzavretia zmluvy zmluva
nezverejní platí, že k uzavretiu zmluvy nedošlo.
2. Táto zmluva sa uzatvára na dobu určitú, a to na 12 mesiacov odo dňa účinnosti tejto zmluvy.
Článok 11
Ukončenie zmluvy
1. Zmluva môže zaniknúť okrem riadneho splnenia všetkých práv a povinností zmluvných strán z
nej vyplývajúcich, na základe dohody zmluvných strán alebo spôsobmi uvedenými v zmysle
príslušných ustanovení zák. č. 513/1991 Zb. Obchodný zákonník v znení neskorších predpisov a
v tomto článku.
2. Objednávateľ je oprávnený od Zmluvy odstúpiť ak:
a) Dodávateľ poruší svoju povinnosť podľa zmluvy podstatným spôsobom,
b) Dodávateľ poruší svoju povinnosť podľa zmluvy iným než podstatným spôsobom, a takéto
porušenie nenapraví ani v dodatočnej lehote (30 dní) poskytnutej Objednávateľom po prijatí
písomného upozornenia na túto skutočnosť s odvolaním sa na toto ustanovenie
c) tak ako zmluva uvádza v iných ustanoveniach,
d) Dodávateľ neodôvodnene odmietne, alebo zanedbá plnenie záväzného pokynu
Objednávateľa v súlade s touto zmluvou
e) Dodávateľ postúpi svoje práva zo zmluvy alebo uzatvorí zmluvu o subdodávke v rozpore s
podmienkami tejto zmluvy
f) na majetok Dodávateľa je vyhlásený konkurz, konkurzné konanie bolo zastavené pre
nedostatok majetku alebo je Dodávateľovi povolená reštrukturalizácia,
g) Dodávateľ vstúpi do likvidácie, preruší alebo iným ako vyššie uvedeným spôsobom skončí
svoju podnikateľskú činnosť,
h) Dodávateľ predá svoj podnik alebo časť podniku a podľa Objednávateľa sa tým zhorší
vymožiteľnosť práv a povinností zo zmluvy,
i) Dodávateľ stratí iné právne alebo vecné predpoklady na riadne plnenie Zmluvy.
3. Dodávateľ je oprávnený od zmluvy odstúpiť ak:
a) Objednávateľ poruší svoju povinnosť podľa zmluvy podstatným spôsobom,
b) Objednávateľ poruší svoju povinnosť podľa zmluvy iným než podstatným spôsobom, a takéto
porušenie nenapraví ani v dodatočnej lehote (30 dní) poskytnutej Dodávateľom po prijatí
písomného upozornenia na túto skutočnosť s odvolaním sa na toto ustanovenie
c) u Dodávateľa existujú zákonné dôvody pre odmietnutie poskytnutia služby,
4. Pre účely zmluvy sa porušenie povinnosti zmluvnej strany považuje za podstatné, v prípade ak:
a) také porušenie zmluva za podstatné porušenie vyslovene označujú, alebo
b) ak strana porušujúca zmluvu vedela v čase uzavretia zmluvy alebo v tomto čase bolo rozumné
predvídať s prihliadnutím na účel zmluvy, ktorý vyplynul z jej obsahu alebo z okolností, za
ktorých bola zmluva uzavretá, že druhá strana nebude mať záujem na plnení povinností pri
takom porušení zmluvy.

11

5. Odstúpenie musí mať písomnú formu, účinné je dňom jeho doručenia druhej zmluvnej strane.
Odstúpením od zmluvy zmluva zaniká ku dňu doručenia oznámenia jednej zmluvnej strany o
odstúpení od zmluvy druhej zmluvnej strane. Týmto dňom zanikajú všetky práva a povinnosti
zmluvných strán vyplývajúce z tejto zmluvy, okrem nárokov na náhradu škody, nárokov na
vyrovnanie zmluvných alebo zákonných záväzkov.
6. Zmluvu môže kedykoľvek ktorákoľvek zmluvná strana písomne vypovedať, a to aj bez uvedenia
dôvodu. Výpoveď musí byť daná v písomnej forme a doručená druhej zmluvnej strane na adresu
uvedenú v záhlaví tejto zmluvy. Za platné doručenie sa považuje aj vrátenie zásielky, ktorú si jej
adresát neprevzal, pričom v takom prípade sa za deň doručenia považuje deň vrátenia
nedoručenej zásielky odosielateľovi. Výpovedná lehota je mesačná a začína plynúť prvým dňom
mesiaca nasledujúceho po mesiaci v ktorom bola výpoveď doručená, pričom Dodávateľ má
právo požadovať úhradu 1/12 ceny za poskytnutie prevádzkovej podpory počas celej výpovednej
doby. Ku dňu účinnosti výpovede zaniká záväzok Dodávateľa poskytovať službu, na ktorú sa
zaviazal. Ak by týmto prerušením poskytovania služby vznikla Objednávateľovi škoda, je
Dodávateľ povinný ho upozorniť, aké opatrenia treba urobiť na jej odvrátenie.
Článok 12
Komunikácia zmluvných strán a poverené osoby
1. Akékoľvek oznámenia druhej zmluvnej strane, pre ktoré ustanovenia tejto zmluvy vyžadujú
písomnú formu, budú doručené na adresu druhej zmluvnej strany uvedenú v záhlaví zmluvy,
alebo touto zmluvnou stranou po uzavretí zmluvy na tento účel písomne oznámenú.
2. Každá správa, súhlas, schválenie alebo rozhodnutie, ktoré sa požadujú na základe zmluvy, sa
vyhotovia, ak nie je stanovené inak, v písomnej podobe. Odosielateľ akejkoľvek písomnej správy
môže požadovať písomné potvrdenie príjemcu.
3. Každá komunikácia týkajúca sa platnosti alebo účinnosti zmluvy, jej zániku či zmeny musí byť
písomná a doručovaná výhradne poštou ako doporučená zásielka, kuriérom alebo osobne.
4. Akákoľvek písomnosť doručovaná v súvislosti so zmluvou sa považuje za doručenú druhej
zmluvnej strane v prípade doručovania prostredníctvom:
a) faxu, okamihom vytlačenia potvrdenia o odoslaní faxovej správy z faxu použitého
odosielateľom, ktoré potvrdí doručenie zasielanej písomnosti na číslo faxu príjemcu počas
obvyklého pracovného času adresáta; alebo
b) elektronickej pošty (e–mail) dňom, kedy zmluvná strana, ktorá prijala e-mail od odosielajúcej
zmluvnej strany, potvrdila jeho prijatie odoslaním potvrdzujúceho e-mailu odosielajúcej
zmluvnej strane. Prijímajúca zmluvná strana je povinná doručiť odosielajúcej zmluvnej strane
potvrdenie o prijatí e-mailu do 48 hodín, inak sa bude takýto email považovať za nedoručený.
Pre potreby doručovania prostredníctvom elektronickej pošty (e–mail)
c) alebo pošty, kuriérom alebo v prípade osobné doručovania, doručením písomnosti
adresátovi s tým, že v prípade doručovania prostredníctvom pošty musí byť písomnosť
zaslaná doporučene s doručenkou preukazujúcou doručenie na adresu príslušnej zmluvnej
strany. V prípade doručovania inak ako poštou, je možné písomnosť doručovať aj na inom
mieste ako na adrese príslušnej zmluvnej strany, ak sa na tomto mieste zmluvná strana v čase
doručenia zdržuje. Za doručenú písomnosť v súvislosti s touto zmluvou druhej strane sa
považuje: osobné doručenie písomnosti druhej strane, ktorá je povinná potvrdiť prevzatie
písomnosti, k doručeniu môže dôjsť priamo oprávnenou osobou strany alebo

12

5.
6.

7.
8.

prostredníctvom kuriéra, a to oprávnenej osobe druhej strany; ak strana odmietne prevziať
písomnosť, považuje sa táto písomnosť za doručenú odmietnutím jej prevzatia, alebo
zaslanie písomnosti ako doporučenej poštovej zásielky prostredníctvom pošty; v prípade, ak
sa zaslaná zásielka vráti späť ako nedoručená z akéhokoľvek dôvodu, sa táto považuje za
doručenú dňom jej vrátenia,
Objednávateľ a Dodávateľ sa zaväzujú bezodkladne oznámiť druhej zmluvnej strane akúkoľvek
zmenu svojich kontaktných údajov uvedených v zmluve.
Jazyk zmluvy a celej písomnej komunikácie medzi Objednávateľom a Dodávateľom, ako aj a
tretími osobami v súvislosti so zmluvou, je slovenský jazyk, ak zmluva vyslovene neuvádza, alebo
zmluvné strany nedohodnú inak.
Zmluvné strany menujú oprávnené osoby zodpovedné za komunikáciu týkajúcu sa používania a
prevádzkovania APS a riadenie problémov.
Eskalačný proces – V prípade, že príde k nezhodám medzi zmluvnými stranami o postupe a
kvalite riešenia incidentov a dodávaných služieb, platí nasledovná eskalačná matica:
Eskalačná úroveň

Dodávateľ

Objednávateľ

Eskalačná úroveň 1

riaditeľ SVOP

administrátor APS

Eskalačná úroveň 2

riaditeľ SVOP

vedúci ORIS

Eskalačná úroveň 3

riaditeľ SVOP

Generálny riaditeľ CVTI SR

Článok 13
Osobitné ustanovenia vyplývajúce
z povahy zdroja financovania z fondov Európskeho spoločenstva
1. Dodávateľ je povinný strpieť výkon kontroly/auditu a poskytnúť súčinnosť pri výkone kontroly
orgánu oprávnenému vykonávať kontrolu podľa § 6 a § 10 zákona č. 292/2014 Z. z. o príspevku
poskytovanom z európskych štrukturálnych a investičných fondov a o zmene a doplnení
niektorých zákonov a podľa článku 123 a nasl. nariadenia Rady (ES) č. 1303/2013 zo 17.
decembra 2013 resp. subjektom a osobám povereným oprávnenými orgánmi podľa § 6 a § 10
zákona č. 292/2014 a podľa článku 123 a nasl. nariadenia Rady (ES) č. 1303/2013 zo 17.
decembra 2013 na výkon kontroly. Za strpenie výkonu kontroly/auditu a poskytnutie súčinnosti
pri výkone kontroly/auditu neprináleží predávajúcemu žiadna odmena, náhrada ani iné plnenie.
2. Dodávateľ je povinný predovšetkým oznámiť nákladovú štruktúru plnenia zákazky na základe
požiadavky Objednávateľa alebo oprávneného orgánu a nimi poverených subjektov a osôb,
dodať podpornú dokumentáciu účtovného a iného charakteru za účelom doloženia
požadovaných podkladov pre výkon kontroly/auditu podľa tohto bodu zmluvy. Za účelom
preventívneho riešenia problémov spojených s preukazovaním realizácie tejto zákazky je
oprávnený požadovať tieto podklady aj Objednávateľ.
3. Nestrpenie kontroly/auditu, neposkytnutie súčinnosti a nedodanie požadovaných podkladov zo
strany Dodávateľa sa bude považovať za závažné porušenie tejto zmluvy.
4. V prípade vzniku škody v dôsledku nestrpenia kontroly/auditu, neposkytnutia súčinnosti a
nedodania požadovaných podkladov zo strany Dodávateľa, je povinný Dodávateľ túto škodu

13

nahradiť v plnej miere. Povinnosť strpieť kontrolu sa ustanovuje po dobu upravenú vo všeobecne
záväzných predpisoch pre implementáciu projektov zo štrukturálnych fondov EÚ v
programovom období 2014-2020 do 31.12.2028.
Článok 14
Ostatné a záverečné ustanovenia
1. Zmluvné strany sa dohodli, že zmluva a právne vzťahy ňou založené a s nimi súvisiace sa budú
spravovať právnym poriadkom Slovenskej republiky, predovšetkým zákonom č. 513/1991 Zb.
Obchodný zákonník v znení neskorších predpisov. Na záväzkový vzťah z tejto zmluvy sa nepoužijú
(všeobecné) obchodné podmienky žiadnej zo zmluvných strán.
2. Zmluvné strany sa dohodli, že prípadné spory vyplývajúce zo zmluvných vzťahov tejto zmluvy
budú riešiť predovšetkým osobným rokovaním, až následne súdnou cestou, príslušným súdom
SR.
3. Ak sa zistí, že niektoré z ustanovení tejto zmluvy je neplatné alebo neúčinné, neplatnosť alebo
neúčinnosť ustanovenia nebude mať za následok neplatnosť alebo neúčinnosť ďalších
ustanovení zmluvy, ani samotnej zmluvy. Zmluvné strany sa zaväzujú, že neplatné alebo
neúčinné ustanovenie bez zbytočného odkladu nahradia tak, aby bol v čo najväčšom možnom
rozsahu dosiahnutý účel, ktorý v čase uzavretia tejto zmluvy sledovali neplatným alebo
neúčinným ustanovením. Obdobne budú zmluvné strany postupovať aj v prípade, ak sa zistí, že
niektoré z ustanovení tejto zmluvy je nevykonateľné.
4. Túto zmluvu je možné meniť a dopĺňať len formou písomných dodatkov podpísaných oboma
zmluvnými stranami.
5. Nadpisy v tejto zmluve slúžia len prehľadnosti a pri výklade zmluvných ustanovení sa neberú do
úvahy. Rovnako ich nemožno považovať ani za definície, zmeny či objasnenia zmluvných
ustanovení.
6. Žiadna zo zmluvných strán nie je oprávnená bez predchádzajúceho písomného súhlasu druhej
zmluvnej strany postúpiť akékoľvek svoje práva alebo povinnosti vyplývajúce zo Zmluvy na tretiu
stranu.
7. Vedľajšie ústne dohody k zmluve nejestvujú. Zmluva predstavuje úplné a komplexné dojednanie
zmluvných strán vo vzťahu k predmetu zmluvy a nahrádza všetky predchádzajúce dohody a
dohovory vo vzťahu k predmetu zmluvy.
8. Akúkoľvek zmenu adresy na doručovanie, ako aj ostatných kontaktných údajov (napr. číslo účtu,
e-mailovej adresy) je zmluvná strana, u ktorej k zmene došlo, povinná bezodkladne písomne
oznámiť druhej zmluvnej strane spolu s uvedením nového kontaktného údaju, najmä novej
adresy pre doručovanie, nového čísla účtu, prípadne novej e-mailovej adresy.
9. Táto zmluva je vyhotovená v štyroch rovnopisoch, pričom každá zmluvná strana získa po dvoch
vyhotoveniach.
10.Dodávateľ týmto vyhlasuje, že je spôsobilý túto zmluvu uzatvoriť a plniť záväzky v nej
obsiahnuté.
11.Objednávateľ týmto vyhlasuje, že je spôsobilý túto zmluvu uzatvoriť a plniť záväzky v nej
obsiahnuté.
12.Zmluvné strany vyhlasujú, že zmluvu uzatvorili slobodne a vážne, nie v tiesni a ani za inak
nápadne nevýhodných podmienok, jej obsahu porozumeli a preto ju po jej prečítaní na znak
súhlasu vlastnoručne podpisujú.

14

13.Prílohu č. 1 tejto zmluvy tvorí dokument Opis predmetu zákazky, Prílohu č. 2 tejto zmluvy tvorí
dokument Návrh na plnenie kritérií.

V Bratislave, dňa

V ................ , dňa

Objednávateľ:

Dodávateľ:

..........................................................
prof. RNDr. Ján Turňa, CSc.,
generálny riaditeľ CVTI SR

..........................................................
Mgr. Ján Grman, PhD.
konateľ

15

Príloha č. 1

Opis predmetu zákazky
1. Názov predmetu zákazky
„Poskytovanie služby technickej podpory a servisu na informačný systém Antiplagiátorský systém
(APS)“

2. Východisková situácia
Vysoké školy posielajú všetky záverečné práce (bakalárske, diplomové, dizertačné) a kvalifikačné práce
(rigorózne, habilitačné) do Centrálneho registra záverečných prác v zmysle Vyhlášky MŠVVaŠ SR
z 1.júla 2011, ktorou sa vykonávajú niektoré ustanovenia zákona č. 131/2002 Z.z. o vysokých školách.
CVTI SR ako organizácia zriadená MŠVVaŠ SR je povinná v rámci úloh, ktoré jej boli určené zrealizovať
overenie miery originality prác (bakalárske, diplomové, dizertačné) a kvalifikačné práce (rigorózne,
habilitačné), prostredníctvom Antiplagiátorského systému (APS). MŠVVaŠ SR je správcom APS a CVTI
SR je jeho prevádzkovateľom.
CVTI SR disponuje licenciou pre účely a realizáciu Poskytovania služieb technickej podpory a servisu na
informačný systém ANTIPLAG a je oprávnené poskytnúť sublicenciu poskytovateľovi predmetu zákazky
na použitie informačného systému ANTIPLAG v rozsahu potrebnom na zabezpečenie predmetu
zákazky, a to na základe licenčnej zmluvy č. 59/CVTISR/2019 zo dňa 28.02.2019.
Náležitosti informačného systému APS
Informačný systém APS porovnáva práce prichádzajúce do informačného systému CRZP s prácami už
tam uloženými a s dokumentmi stiahnutými z internetu. Výsledkom porovnávania je protokol o
kontrole originality obsahujúci celkový index podobnosti (z porovnávania s CRZP a internetom),
parciálne indexy podobnosti (podobnosti s jednotlivými prácami z CRZP a z internetu) a konkrétne
podobnosti v detaile(jednotlivé vety, odseky). Protokol sa automatizovane odosiela na príslušné
vysoké školy.

3. Predmet zákazky
Predmetom zákazky je záväzok dodávateľa poskytovať objednávateľovi podporu informačného
systému APS, t. j. jeho technickú podporu, údržbu, servis, maintenance a úpravy (ďalej aj ako „služby“)
na 12 mesiacov od účinnosti zmluvy v rozsahu a za podmienok špecifikovaných v častiach 4. a 5.
V rámci prevádzkovej podpory a údržby sa Dodávateľ zaväzuje poskytovať servisné služby
v zodpovedajúcej kvalite zaisťujúcej správnu, spoľahlivú a bezpečnú prevádzku systému APS.
Servisnými službami sa pre účel zmluvy rozumie podpora produkčnej prevádzky a zaistenie údržby
systému APS. Systém APS musí byť schopný prevádzky s dostupnosťou najmenej 98% (nerátajú sa
plánované odstávky a výpadky infraštruktúry).
Tieto služby nezahŕňajú podporu, údržbu a servis technických zariadení, na ktorých je systém APS
u objednávateľa prevádzkovaný. Predmetom zákazky nie je zálohovanie dát ani ich bezpečnosť.

Pojmy a definície
Informačný systém APS
Pod informačným systémom APS (ďalej Systém) prevádzkovaným v DC VaV (v Dátovom centre pre
vedu a výskum) rozumieme všetky jeho komponenty aj s ich funkcionalitami, ktorý je v prevádzke od
apríla 2010.
Porucha
Pod pojmom porucha sa rozumie čiastočné alebo úplné znefunkčnenie služby častí infraštruktúry
Systému.

16

Príloha č. 1

Servisná požiadavka
Požiadavka, ktorá sa dá zabezpečiť rutinnými alebo dobre definovanými postupmi (zmena hesla,
zavedenie nového užívateľa a pod.).
Incident
Porucha alebo servisná požiadavka, neplánované prerušenie IT služby alebo zníženie kvality IT služby.
Zlyhanie konfiguračnej položky, ktoré zatiaľ nemalo dopad na službu je tiež incidentom.
Problém
Príčina jedného alebo viacerých incidentov. Príčina zvyčajne nie je známa v tom čase, keď sa tvorí
záznam o probléme.
Obnova (Recovery)
Návrat konfiguračnej položky alebo IT služby do prevádzky. Obnova IT služby často zahŕňa aj obnovenie
dát do známeho konzistentného stavu. Po obnove, ešte predtým, ako sa IT služba sprístupní
používateľom, môžu byť potrebné ďalšie kroky (Obnova služby).
Vyriešenie (resolution)
Činnosť, ktorá rieši hlavnú príčinu incidentu alebo problému, alebo implementuje náhradné riešenie.
Zmenová požiadavka
Pod zmenovou požiadavkou sa rozumie doplnenie novej alebo úprava existujúcej funkčnosti častí
infraštruktúry Systému.
Reakčný čas podpory
Reakčný čas podpory je definovaný ako doba trvania medzi časom nahlásenia problému, incidentu
alebo požiadavky a časom spätného hlásenia na miesto zadania spolu s informáciou o začatí riešenia
konkrétnym riešiteľom na strane Dodávateľa.
Doba riešenia (Fix-Time)
Je čas od spätného hlásenia na miesto zadania (koniec reakčného času) po čas, kedy je daný problém
úspešne vyriešený, resp. je poskytnuté náhradné riešenie. Do doby riešenia sa nezapočítava čas
overovania riešenia na strane Objednávateľa.
Hotline / Helpdesk I. úrovne
Predstavuje centrálny vstupný bod na nahlasovanie problémov, incidentov a požiadaviek. Úlohou prvej
úrovne helpdesku je rozoznanie typu problému resp. incidentu a jeho presmerovanie na ďalšiu úroveň
Servicedesku.
Helpdesk II. úrovne
Rieši problémy, incidenty a požiadavky týkajúce sa systémovej podpory infraštruktúry Systému
zaregistrované na Hotline / Helpdesk I. úrovne a posunuté priamo na druhú úroveň. Pod riešením sa
rozumie obnovenie služby v definovanom časovom rámci. Táto úroveň je zabezpečovaná v spolupráci
s oprávnenými pracovníkmi Objednávateľa.
Helpdesk III. úrovne
Pokiaľ riešenie problému, incidentu alebo požiadavky vyžaduje zmenu (napr. kódu, architektúry,
procesu a pod.), prechádza do zmenového konania v Helpdesku III. úrovne.

17

Príloha č. 1

4. Požiadavky na predmet zákazky:
Požaduje sa dodanie služieb viazaných k zabezpečeniu prevádzky informačného systému APS v CVTI SR
v nasledovnom rozsahu a v tomto členení:
1. Technická podpora na 12 mesiacov
- pravidelná preventívna údržba
- permanentné dopĺňanie porovnávacieho korpusu
- mesačné generovanie štatistických údajov zo systému pre rýchly prístup v zabezpečenej zóne
- dodávky nových verzií systému a ich zavedenie, vrátane dokumentácie
- konfigurácia a parametrizácia systému
- vykonávanie dohodnutých zmien v systéme
- zaškoľovanie a preškoľovanie administrátorov
- technické zabezpečenie nových používateľov v systéme
- diagnostikovanie všetkých SW komponentov systému,
- dohľad nad všetkými SW komponentmi systému,
- sústavný monitoring činností jednotlivých modulov systému i funkcionality systému ako celku,
- definovanie požiadaviek na zálohovanie systému a zálohovanie komponentov (servery,
databázy) pred plánovanými zásahmi do systému
- analýza zistených chýb v jednotlivých moduloch systému, identifikácia druhu a miesta chyby,
odstraňovanie zistených chýb v systéme
- reporting o stave riešenia chýb
- rekonfigurácia a reindexácia indexových serverov podľa požiadavky
2. Úpravy softvéru
- úpravy funkcionalít systému APS podľa špecifických požiadaviek zákazníka počas doby trvania
zmluvy v rozsahu 50 analyticko-programátorských hodín
- rozvoj, úpravy a skvalitňovanie porovnávacieho korpusu
- vykonávanie dohodnutých zmien v systéme
- generovanie požadovaných výstupov
- sprístupnenie štatistík o prístupoch do systému, využívaní jednotlivých služieb a pod. v
administrátorskom rozhraní cez Google Analytics
- podpora pri mimoriadnych udalostiach (napr. porušenie integrity systému následkom zlyhania
HW)
3. Odborné konzultácie
Technická podpora na 12 mesiacov:
Úpravy softvéru:
Odborné konzultácie :

max. 324 hodín
max. 50 hodín
max. 50 hodín

1. Technická podpora
Služby podpory
Dodávateľ sa zaväzuje zaisťovať operatívnu podporu, v rámci ktorej budú môcť poverení pracovníci
Objednávateľa hlásiť Dodávateľovi zistené problémy, incidenty a požiadavky prevádzky Systému.
Len pre tieto účely sa Dodávateľ zaväzuje prevádzkovať elektronický helpdesk systém pre správu
incidentov, problémov a požiadaviek:
a) telefónna linka,
b) e-mailová adresa,
c) webová aplikácia pre evidenciu incidentov.

18

Príloha č. 1

Dodávateľ sa zaväzuje poskytovať podporu Helpdesk II. úrovne a Helpdesk III. úrovne v rozsahu 8
hodín denne podľa servisného intervalu uvedeného v týchto požiadavkách.
Komunikačné kanály uvedené v rámci elektronického helpdesk systému sú jediné prípustné pre
hlásenie zistených porúch a požiadaviek v rámci servisnej podpory Systému.
Kategórie nahlásených incidentov sa stanovujú nasledovne:
a) Kategória A – Kritický incident - znemožňuje prevádzku Systému, alebo jeho častí popr.
spôsobuje zásadné incidenty pre správnu, spoľahlivú a bezpečnú prevádzku Systému.
b) Kategória B – Podstatný incident - obmedzuje prevádzku častí Systému, resp. je k dispozícii
alternatívny proces pre zaistenie správnej spoľahlivej a bezpečnej prevádzky Systému.
c) Kategória C – Nepodstatný incident - incidenty, ktoré nespadajú do kategórie A ani do
kategórie B.
Termíny pre odstránenie nahlásených incidentov sa počítajú v rámci servisného intervalu a
stanovujú sa nasledovne:
a) Kategória A – Kritický incident: Dodávateľ je povinný začať práce na riešení kritického incidentu
najneskôr do 4 hodín od nahlásenia incidentu. Dodávateľ je povinný pokračovať v práci na
obnovení služby do okamihu vyriešenia alebo do poskytnutia náhradného riešenia. Dodávateľ je
povinný obnoviť službu najneskôr do 2 pracovných dní od prijatia oznámenia incidentu. Použitie
náhradného riešenia, ktorým sa eliminuje vplyv incidentu na prevádzku Systému nezbavuje
Dodávateľa povinnosti službu obnoviť.
b) Kategória B – Podstatný incident: Dodávateľ je povinný začať práce na riešení podstatného
incidentu najneskôr do 12 hodín od nahlásenia incidentu, Dodávateľ je povinný pokračovať v práci
na obnovení služby do okamihu vyriešenia alebo do poskytnutia náhradného riešenia. Dodávateľ
je povinný obnoviť službu najneskôr do 15 pracovných dní od doručenia oznámenia incidentu.
Použitie náhradného riešenia, ktorým sa eliminuje vplyv incidentu na prevádzku Systému,
nezbavuje Dodávateľa povinnosti službu obnoviť.
c) Kategória C – Nepodstatný incident: Dodávateľ je povinný odstrániť príčinu incidentu v rámci
nasadenia nasledujúcej verzie Systému, popr. v rámci pravidelnej plánovanej odstávky, pokiaľ
nedôjde k inej dohode.
Ak povaha poskytovanej služby podpory neumožňuje, aby bola služba podpory vykonaná v danom
čase, po vzájomnej dohode bude služba podpory vykonaná aj v termínoch mimo servisného
intervalu, a to aj v dňoch pracovného pokoja alebo voľna, ako aj v nočných hodinách. V takýchto
dňoch je Objednávateľ povinný umožniť vstup pracovníkom Dodávateľa do sídla Objednávateľa
alebo na iné určené miesto a zabezpečiť zodpovednú osobu, ktorá bude prítomná počas celej doby
vykonávania činnosti Dodávateľa.
Spôsob nahlásenia incidentu sa stanovuje nasledovne:
Oprávnení pracovníci Objednávateľa po zistení incidentu oznámia prostredníctvom stanovených
komunikačných kanálov incident na elektronický helpdesk Systému. Nahlásenie incidentu musí
obsahovať hlavne:
a) popis incidentu
b) popis akcií, ktoré incident vyvolali
c) návrh kategórie incidentu
d) čas ohlásenia incidentu

19

Príloha č. 1

e) meno osoby, ktorá incident identifikovala prípadne nahlásila
Dodávateľ je povinný vykonať bezodkladne po prijatí hlásenia incidentu kontrolu jeho formálnej
úplnosti; ďalej zaevidovať hlásenie do webovej aplikácie evidencie incidentov, (ak nebola táto
použitá pre hlásenie incidentu) a postúpiť hlásenie k hodnoteniu incidentu.
Dodávateľ je povinný posúdiť nahlásený incident, a to hlavne z hľadiska:
a) dopadu na zabezpečenie procesov poskytovania služieb Objednávateľa svojim zákazníkom
b) technických príčin vzniku incidentu
c) spôsobu odstránenia incidentu
Pokiaľ dôjde k rozporu v hodnotení či sa jedná o incident, popr. k rozporu v stanovení kategórie
incidentu, sú oprávnené osoby vo veciach technických povinní sa pokúsiť nájsť zhodu. Do
dosiahnutia zhody platí hodnotenie a kategória ohlásená Objednávateľom. Jednanie o zhode nemá
odkladný účinok na stanovené termíny odstránenia incidentov. Ak nedôjde k zhode, je platné
hodnotenie a stanovenie kategórie incidentu ohlásenej Objednávateľom.
Dodávateľ je povinný všetky údaje súvisiace so životným cyklom hlásenia incidentu evidovať vo
webovej aplikácii pre evidenciu incidentov a zabezpečiť možnosť získať informácie o nahlásených
problémoch, incidentoch a požiadavkách všetkým kontaktným pracovníkom Objednávateľa
prostredníctvom on-line prístupu.
Dodávateľ sa zaväzuje, že v rámci riešenia požiadaviek budú vyvinuté alebo upravené SW
komponenty obsahovať len a iba zdokumentovanú funkcionalitu a nebudú obsahovať
funkcionalitu nepožadovanú Objednávateľom, ktorá nie je potrebná pre zabezpečenie funkčnosti
SW komponentov (tzv. back-doors) a všetky zmeny riadne premietne do repozitára zdrojových
kódov Objednávateľa.
Dodávateľ je povinný odstrániť incident v čo najkratšom možnom termíne; zároveň je pre prípad
možného nedodržania stanovených termínov Dodávateľ oprávnený navrhnúť Objednávateľovi
alternatívne riešenie pre dobu potrebnú pre odstránenie incidentu. Objednávateľ je oprávnený
toto riešenie odmietnuť.
Dodávateľ je povinný v rámci odstránenia incidentu aktualizovať súvisiacu dokumentáciu, ak
spôsob zapracovania incidentu má dopad na dokumentáciu. V takom prípade je Dodávateľ povinný
dodať aktualizovanú dokumentáciu do 30 kalendárnych dní od odstránenia incidentu.
Služby údržby
Dodávateľ je povinný vykonávať údržbu Systému, čím sa rozumie zaistenie správnej, spoľahlivej a
bezpečnej prevádzky Systému, čo predstavuje hlavne:
a) pravidelné vykonávanie administrácie všetkých SW komponentov Systému vrátane
konfigurácie a parametrizácie Systému,
b) pravidelné vykonávanie technických a výkonových optimalizácii všetkých SW komponentov
Systému,
c) diagnostika, monitoring a dohľad nad prevádzkou Systému a jeho komponent a ich
funkcionalitou,
d) pravidelné vykonávanie preventívnych kontrol Systému a odstraňovanie problémov, ak budú
zistené,
e) pravidelné vykonávanie profylaktiky pre predchádzanie problémov,
f) vyhodnocovanie prevádzky Systému,
g) vykazovanie prácnosti v človekodňoch v rámci vykonávania údržby Systému,
h) vykonávanie Objednávateľom odsúhlasených a prípadne aj Objednávateľom vyžiadaných
pravidelných úkonov údržby akými sú napr. update, upgrade, patch najnovších verzií ,

20

Príloha č. 1

i) vykonávanie Objednávateľom odsúhlasených nevyhnutných úprav na odstránenie zistených
bezpečnostných rizík Systému počas trvania prevádzkovej podpory a údržby,
j) vykonávanie aktualizácie dokumentácie k Systému po úpravách popísaných v h) až i), pričom
aktualizovanú dokumentáciu odovzdá do 30 dní od vykonania úprav popísaných v h) až i),
k) zabezpečenie prípadnej reinštalácie Systému,
l) zaškoľovanie a preškoľovanie administrátorov,
m) technické zabezpečenie nových používateľov,
n) definovanie požiadaviek na zálohovanie Systému a zálohovanie komponentov (servery,
databázy) pred plánovanými zásahmi do Systému
o) analýza zistených chýb v jednotlivých moduloch Systému, identifikácia druhu a miesta chyby,
odstraňovanie zistených chýb v Systéme, reporting o stave riešenia chýb,
p) generovanie požadovaných výstupov
q) sprístupnenie štatistík o prístupoch do Systému, využívaní jednotlivých služieb a pod. v
administrátorskom rozhraní cez Google Analytics
r) podpora pri mimoriadnych udalostiach (napr. porušenie integrity Systému následkom zlyhania
HW)
t) mesačné aktualizovanie údajov zo Systému pre rýchly prístup v zabezpečenej zóne
u) rekonfigurácia a reindexácia indexových serverov podľa požiadavky
v) rozvoj, úpravy a permanentné dopĺňanie porovnávacieho korpusu
w) Dodávateľ je povinný upozorniť Objednávateľa na všetky známe skutočnosti, ktoré môžu mať
negatívny vplyv na zaistenie správnej, spoľahlivej a bezpečnej prevádzky Systému,
x) Dodávateľ je oprávnený za účelom údržby Systému využívať plánované a Objednávateľom
odsúhlasené odstávky Systému
y) Dodávateľ je povinný dodávať služby podpory a údržby v hlavnej pracovnej dobe, t.j. v
pracovné dni od 08:00 - 16:00. Výnimka z poskytovania podpory počas:
a)
pravidelných odstávok Systému
b)
dní pracovného pokoja (sobota, nedeľa)
c)
štátnych sviatkov v rámci Slovenskej republiky
z) Objednávateľ a Dodávateľ sa môžu dohodnúť aj na iných servisných intervaloch pre jednotlivé
softvérové časti Systému - ak k takej dohode nedôjde, platí tento servisný interval.
Pravidelné okná údržby
Každá pravidelná údržba (update, upgrade, patch) sa môže vykonávať vo vopred naplánovaných
časoch (oknách údržby) a to aj mimo servisného intervalu. Dodávateľ je povinný poskytovať
Objednávateľovi včasné upozornenia o všetkých plánovaných časoch údržby Systému.
Reporty o prevádzke Systému
Dodávateľ je povinný vytvárať pravidelné polročné reporty o riešení incidentov a o zmenách v
dokumentácii a tieto poskytovať Objednávateľovi vždy v jeden týždeň pred fakturáciou.
Preberacie konanie
Zadanie požiadavky oprávnenou osobou prostredníctvom niektorého komunikačného kanála sa
považuje za nahlásenie požiadavky a začínajú sa počítať termíny pre jej vybavenie.
Dodávateľ je oprávnený konzultovať nahlásený problém s oprávnenou osobou Objednávateľa,
ktorá problém nahlásila.
Dodávateľ poskytne návrh riešenia na testovanie v testovacom prostredí Objednávateľa.
Objednávateľ zabezpečí testovanie návrhu riešenia, v prípade nutnosti aj za asistencie Dodávateľa.

21

Príloha č. 1

V prípade zistenia nedostatkov v návrhu riešenia je Dodávateľ povinný zabezpečiť iné riešenie
nahláseného problému a následne nové riešenie poskytnúť na testovanie v testovacom prostredí
Objednávateľa.
V prípade, že návrh riešenia po testovaní nemá nedostatky, po schválení Objednávateľom toto
riešenie na-sadí Dodávateľ do produkčného prostredia Objednávateľa. Tieto procesy prebiehajú
dovtedy, dokiaľ má návrh riešenia nedostatky.
Po nasadení riešenia do produkčného prostredia Objednávateľa prebehne testovanie. V prípade
zistenia nedostatkov je Dodávateľ povinný zabezpečiť iné riešenie nahláseného problému a vyššie
uvedené procesy prebiehajú dovtedy, dokiaľ má riešenie nedostatky.
Po úspešnom testovaní riešenia v produkčnom prostredí je možné uzavrieť požiadavku, a to
potvrdením riešenia zo strany Objednávateľa niektorým z komunikačných kanálov.

2. Softvérové úpravy
a) pri update, upgrade alebo patch najnovších verzií Systému vykonanie nevyhnutných úprav
softvéru Systému APS
b) úpravy softvéru Systému APS podľa špecifických požiadaviek zákazníka počas doby trvania
zmluvy v rozsahu 50 analyticko-programátorských hodín
c) vykonávanie Objednávateľom odsúhlasených nevyhnutných úprav softvéru na odstránenie
zistených bezpečnostných rizík Systému počas trvania prevádzkovej podpory a údržby,

3. Odborné konzultácie
a) konzultácie v rozsahu 50 hodín sa vykonajú operatívne podľa potreby prostredníctvom
elektronickej pošty alebo telefonicky; v odôvodnených prípadoch sa po vzájomnej dohode môžu
konzultácie vykonať osobne
b) konzultačná činnosť týkajúca sa technickej prevádzky Systému
c) analytická a metodická podpora pri prevádzke
d) poradenská služba (hot-line) - elektronickým spôsobom alebo telefonicky

5. Miesto a termín poskytovania služieb
Miestom poskytovania služieb je:
a) CVTI SR, Lamačská cesta, Bratislava
b) Dátové centrum pre výskum a vývoj (DC VaV), Univerzitná 1, 010 01 Žilina
Služby budú poskytované priebežne 12 mesiacov odo dňa účinnosti zmluvy.

22

Príloha č. 2

Strana 23 z 23

