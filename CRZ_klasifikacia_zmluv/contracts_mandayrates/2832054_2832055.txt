Ev. č. zmluvy 21471-24/2017-BA

Zmluva
o poskytovaní štandardnej technickej podpory na licenčný softvér
(maintenance) využívaný v informačnom systéme Sociálnej poisťovne
uzatvorená podľa § 269 ods. 2 Obchodného zákonníka

Článok I
Zmluvné strany
Poskytovateľ:
Sídlo:

Atos IT Solutions and Services s.r.o.
Dúbravská cesta 4/1714
841 04 Bratislava
V mene poskytovateľa koná:
Ing. Emil Fitoš
konateľ
Bankové spojenie:
UniCredit Bank Czech Republic and Slovakia a.s.
Číslo účtu:
1097895000/111
IBAN:
SK27 1111 0000 0010 9789 5000
SWIFT:
NUCRSKBX
IČO:
45 650 276
DIČ:
2023110661
IČ DPH:
SK2023110661
Zapísaný v Obchodnom registri Okresného súdu Bratislava I, oddiel: Sro, vložka č. 66638/B
(ďalej len „poskytovateľ“)

Objednávateľ:
Sídlo:
Štatutárny orgán:
Bankové spojenie:
IBAN:
SWIFT:
IČO:
DIČ:
(ďalej len „objednávateľ“)

Sociálna poisťovňa
Ul. 29. augusta 8 a 10
813 63 Bratislava
Ing. Ľubomír Vážny
generálny riaditeľ Sociálnej poisťovne
Štátna pokladnica
SK40 8180 0000 0070 0016 4314
SPSRSKBA
30 807 484
2020592332

Východiskovým podkladom na uzatvorenie tejto zmluvy o poskytovaní štandardnej technickej
podpory na licenčný softvér (maintenance) využívaný v informačnom systéme Sociálnej
poisťovne (ďalej len „zmluva“) sú súťažné podklady a ponuka poskytovateľa zo dňa
25.11.2016 predložená na časť 2 predmetu zákazky do verejnej súťaže vyhlásenej Vestníku
verejného obstarávania č. 203/2016 dňa 19.10.2016 pod značkou 14670-MSS v rámci
zadávania nadlimitnej zákazky podľa zákona č. 343/2015 Z. z. o verejnom obstarávaní a
o zmene a doplnení niektorých zákonov (ďalej len „zákon o verejnom obstarávaní“) a
výsledok elektronickej aukcie, ktorý sa použil pri vyhodnocovaní ponúk.

1/11

Ev. č. zmluvy 21471-24/2017-BA

Článok II
Predmet zmluvy
2.1 Predmetom zmluvy je poskytovanie štandardnej technickej podpory na licenčný softvér
(maintenance) využívaný v informačnom systéme Sociálnej poisťovne podľa
požiadaviek uvedených v prílohe č. 1 k zmluve, ktorá tvorí neoddeliteľnú súčasť zmluvy
v rozsahu:
a) poskytovanie štandardnej technickej podpory pre licenčný softvér Genesys a NICE.
2.2 Poskytovateľ sa zaväzuje poskytovať predmet zmluvy v súlade s touto zmluvou
a objednávateľ sa zaväzuje zaplatiť za toto plnenie cenu za podmienok dohodnutých v
tejto zmluve.
Článok III
Termín a miesto plnenia
3.1 Poskytovateľ sa zaväzuje poskytovať technickú podporu podľa článku II bodu 2.1 písm.
a) zmluvy a bodu 2 prílohy č. 1 k tejto zmluve po dobu 36 mesiacov od nadobudnutia
účinnosti zmluvy.
3.2 Dokladom o začatí poskytovania technickej podpory podľa bodu 3.1 tohto článku zmluvy
je odovzdávací/preberací protokol o poskytovaní štandardnej technickej podpory
potvrdený poverenými zástupcami oboch zmluvných strán.
3.3 Miestom plnenia je Sociálna poisťovňa, ústredie, Ul. 29. augusta 8 a 10, 813 63
Bratislava.
Článok IV
Cena
4.1 Cena za predmet zmluvy je stanovená dohodou zmluvných strán v eurách podľa zákona
Národnej rady Slovenskej republiky č. 18/1996 Z. z. o cenách v znení neskorších
predpisov a vyhlášky Ministerstva financií Slovenskej republiky č. 87/1996 Z. z., ktorou
sa vykonáva zákon č. 18/1996 Z. z. o cenách v znení neskorších predpisov. Podrobná
cenová kalkulácia predmetu zmluvy je uvedená v prílohe č. 2 k tejto zmluve
s možnosťou jej úpravy len v prípade:
4.1.1 zmien vyplývajúcich zo všeobecne záväzných právnych predpisov a európskej
legislatívy,
4.1.2 ak bude cena znížená.
4.2 Celková cena za predmet zmluvy je zmluvnými stranami dohodnutá vo výške:
Cena v EUR bez DPH
214 900,00
20 % sadzba DPH v EUR
42 980,00
Celková cena v EUR s DPH
257 880,00
(slovom: dvestopäťdesiatsedemtisícosemstoosemdesiat eur)
4.3 Úhrada za predmet zmluvy uvedený v článku II v bode 2.1 zmluvy a v bode 2 prílohy č. 1
k tejto zmluve bude realizovaná bezhotovostným platobným stykom vo forme ročných
paušálnych poplatkov v zmysle prílohy č. 2 k tejto zmluve.
4.4 Dohodnutá zmluvná cena zahŕňa všetky náklady poskytovateľa spojené s plnením
predmetu zmluvy, a tiež všetky dane, clá, poplatky, platby vyberané v rámci
uplatňovania nesadzobných opatrení ustanovené osobitnými predpismi, ako aj iné
náklady súvisiace s plnením predmetu zmluvy.
2/11

Ev. č. zmluvy 21471-24/2017-BA

4.5 Poskytovateľovi nevznikne nárok na úhradu akýchkoľvek dodatočných nákladov, ktoré si
nezapočítal do celkovej ceny za predmet zmluvy. Zmluvná cena zohľadňuje primerané,
preukázateľné náklady a primeraný zisk poskytovateľa.
4.6 DPH bude účtovaná podľa všeobecne záväzných právnych predpisov platných v čase
zdaniteľného plnenia. Prípadná zmena sadzby výšky DPH nevyžaduje úpravu formou
dodatku k zmluve.
Článok V
Platobné podmienky
5.1 Zmluvné strany sa dohodli na bezhotovostnom platobnom styku bez zálohovej platby.
5.2 Fakturácia poplatkov za služby štandardnej technickej podpory podľa článku II bodu 2.1
zmluvy a bodu 2 prílohy č. 1 k tejto zmluve vo výške ceny za príslušný rok podľa článku
IV bodu 4.3 zmluvy sa uskutoční do piateho dňa v prvom mesiaci poskytovania
štandardnej technickej podpory príslušného roka.
5.3 Poplatky sú splatné jednorazovo vopred za príslušný rok podľa bodu 5.2 tohto článku
zmluvy a budú uhradené objednávateľom v lehote splatnosti faktúr najneskôr do 30 dní
odo dňa doručenia faktúry do podateľne objednávateľa. Fakturácia poplatkov sa
uskutočňuje v eurách.
5.4 Neoddeliteľnou prílohou faktúr za každý rok bude doklad o začatí poskytovania
štandardnej technickej podpory podľa článku II bodu 2.1 zmluvy v príslušnom roku, ktorý
tvorí odovzdávací/preberací protokol potvrdený poverenými zástupcami oboch
zmluvných strán.
5.5 Poskytovateľom vystavená faktúra ako daňový doklad musí byť vyhotovená v súlade s
ustanoveniami zákona č. 222/2004 Z. z. o dani z pridanej hodnoty v znení neskorších
predpisov. Poskytovateľ sa zaväzuje vyhotovené faktúry zaslať listinne poštou
a súčasne aj v textovo čitateľnom súbore vo formáte PDF elektronicky na e-mailovú
adresu objednávateľa faktury@socpoist.sk, a to bezodkladne po ich vyhotovení.
Poskytovateľ vyhlasuje, že obsah faktúr zaslaných poštou sa bude zhodovať s obsahom
faktúr zaslaných v elektronickej podobe na e-mailovú adresu objednávateľa. Miesto
doručenia faktúr v listinnej podobe v listinnej forme je Sociálna poisťovňa, ústredie, Ul.
29. augusta 8 a 10, 813 63 Bratislava. Všetky faktúry a objednávky vyplývajúce z tejto
zmluvy podliehajú povinnosti zverejnenia zo strany objednávateľa.
5.6 V prípade, ak faktúra vystavená poskytovateľom nebude obsahovať všetky zákonom
stanovené náležitosti alebo bude obsahovať nesprávne alebo neúplné údaje,
objednávateľ má právo takúto faktúru vrátiť poskytovateľovi na jej doplnenie, resp.
opravu a poskytovateľ je povinný podľa charakteru nedostatku vystaviť novú, opravenú,
resp. doplnenú faktúru s novou lehotou splatnosti. Poskytovateľ je zároveň povinný
bezodkladne poslať opravenú alebo novú faktúru znovu aj v elektronickej podobe na emailovú adresu uvedenú v bode 5.5 tohto článku zmluvy.
5.7 Zmluvné strany sa dohodli, že objednávateľ má právo znížiť cenu/jej časť o hodnotu
zmluvnej pokuty dohodnutej v zmluve, uplatnenej objednávateľom voči poskytovateľovi.
Poskytovateľ je v takom prípade povinný vystaviť faktúru zníženú o uplatnenú zmluvnú
pokutu.
Článok VI
Pravidlá poskytovania štandardnej technickej podpory
6.1 Poskytovateľ sa zaväzuje poskytovať technickú podporu na licenčný softvér
(maintenance), ktorá je predmetom tejto zmluvy, minimálne v rozsahu uvedenom
v článku II v bode 2.1 zmluvy a v prílohe č. 1 k tejto zmluve.
3/11

Ev. č. zmluvy 21471-24/2017-BA

6.2 Poskytovateľ je oprávnený na poskytovanie štandardnej technickej podpory na licenčný
softvér (maintenance) v zmysle predmetu zmluvy. Doklad preukazujúci túto skutočnosť
tvorí prílohu č. 3 k tejto zmluve.
6.3 Poskytovateľ vyhlasuje, že má k dispozícii certifikovaných špecialistov na poskytovanie
technickej podpory na licenčný softvér využívaný v informačnom systéme Sociálnej
poisťovne v súlade s požiadavkami objednávateľa na preukázanie technickej a odbornej
spôsobilosti podľa § 34 ods. 1 písm. g) zákona o verejnom obstarávaní. Poskytovateľ sa
zaväzuje, že požadované služby bude poskytovať objednávateľovi prostredníctvom
osôb, ktorými preukazoval splnenie podmienok účasti technickej a odbornej spôsobilosti
podľa § 34 ods. 1 písm. g) zákona o verejnom obstarávaní. Nahradenie, alebo doplnenie
týchto osôb inými osobami je možné len so súhlasom objednávateľa. V prípade
nahradenia osôb musia osoby, ktoré ich nahradia, spĺňať rovnaké podmienky ako sa
požadovali v rámci preukázania splnenia podmienok účasti technickej a odbornej
spôsobilosti podľa § 34 ods. 1 písm. g) zákona o verejnom obstarávaní.
6.4 V prípade zmeny niektorého z certifikovaných špecialistov, ktorý je uvedený v prílohe č.
6 k tejto zmluve, je poskytovateľ povinný písomne oznámiť objednávateľovi najneskôr do
5 pracovných dní odo dňa uskutočnenia tejto zmeny písomnou formou na adresu
uvedenú v záhlaví zmluvy, údaje o navrhovanom novom certifikovanom špecialistovi.
Nový certifikovaný špecialista musí spĺňať podmienky podľa bodu 6.3 tohto článku
zmluvy. Zmena nového certifikovaného špecialistu sa vykoná zápisom o zmene prílohy k
zmluve, ktorý nadobudne platnosť dňom jeho podpísania oprávnenými zástupcami
oboch zmluvných strán a účinnosť dňom nasledujúcim po dni jeho zverejnenia
v Centrálnom registri zmlúv vedenom na Úrade vlády Slovenskej republiky (ďalej len
„register“); vzor zápisu o zmene prílohy k zmluve tvorí prílohu č. 5 k tejto zmluve;
osobami oprávnenými konať vo veciach zmeny prílohy č. 6 k zmluve sú:
za poskytovateľa: Ing. Benjamín Würfl, PhD.
za objednávateľa: riaditeľ sekcie informatiky.
Článok VII
Zmluvné pokuty, úrok z omeškania a náhrada škody
7.1 V prípade omeškania poskytovateľa so začatím poskytovania technickej podpory podľa
článku II bodu 2.1 tejto zmluvy a podľa prílohy č. 1 k tejto zmluve v dohodnutom termíne
podľa článku III bodu 3.1 tejto zmluvy, uhradí poskytovateľ objednávateľovi zmluvnú
pokutu vo výške 500 EUR za každý, aj začatý deň omeškania, ak sa zmluvné strany
nedohodnú inak.
7.2 V prípade omeškania objednávateľa s úhradou faktúry v dohodnutej lehote je
poskytovateľ oprávnený uplatniť si nárok na úrok z omeškania maximálne vo výške
určenej nariadením vlády Slovenskej republiky č. 21/2013 Z. z., ktorým sa vykonávajú
niektoré ustanovenia Obchodného zákonníka v znení nariadenia vlády č. 303/2014 Z. z.
7.3 V prípade, ak poskytovateľ neposkytne služby technickej podpory podľa článku II bodu
2.1 tejto zmluvy a podľa prílohy č. 1 k tejto zmluve v dohodnutom rozsahu, uhradí
poskytovateľ objednávateľovi zmluvnú pokutu vo výške 100 EUR za každý deň
omeškania a za každé jedno porušenie, ak sa zmluvné strany nedohodnú inak.
7.4 V prípade, ak počas záručnej doby poskytovateľ neodstráni vady predmetu zmluvy
v dohodnutej lehote, uhradí poskytovateľ objednávateľovi zmluvnú pokutu vo výške 100
EUR, za každú hodinu omeškania, ak sa zmluvné strany nedohodnú inak.
7.5 Poskytovateľ sa zaväzuje nahradiť objednávateľovi všetku škodu, ktorú mu spôsobil ako
dôsledok neposkytnutia služieb technickej podpory riadne a včas podľa článku II a III
tejto zmluvy a podľa prílohy č. 1 k tejto zmluve. Uplatnením zmluvnej pokuty
objednávateľom, resp. jej uhradením poskytovateľom sa poskytovateľ nezbavuje
povinnosti pokračovať v plnení predmetu zmluvy.
4/11

Ev. č. zmluvy 21471-24/2017-BA

7.6 Okrem povinnosti poskytovateľa vyplývajúcej z bodu 7.5 tohto článku zmluvy sa
poskytovateľ zaväzuje, že uhradí objednávateľovi akékoľvek škody, náklady, straty alebo
výdavky, ktoré vznikli alebo vzniknú ako dôsledok akéhokoľvek konania alebo
opomenutia konania pri výkone povinností poskytovateľa, vyplývajúcich z tejto zmluvy
alebo v dôsledku nesplnenia, vadného alebo oneskoreného plnenia ktoréhokoľvek
záväzku poskytovateľa vyplývajúceho z tejto zmluvy.
7.7 Uhradením zmluvnej pokuty nezanikajú nároky zmluvných strán na náhradu škody, ktorá
prevyšuje výšku zmluvnej pokuty/úroku z omeškania. Zmluvnú pokutu a úrok z
omeškania dohodnuté touto zmluvou hradí povinná zmluvná strana nezávisle na tom, či
a v akej výške vznikne druhej zmluvnej strane škoda. Dohodnutá zmluvná pokuta a úrok
z omeškania uhradí povinná zmluvná strana oprávnenej zmluvnej strane do 30 dní odo
dňa ich uplatnenia na základe riadne vystavenej faktúry.
7.8 V prípade vzniku škody porušením povinností vyplývajúcich zo zmluvy budú zmluvné
strany postupovať v súlade s príslušnými ustanoveniami Obchodného zákonníka
a ostatných všeobecne záväzných právnych predpisov.
7.9 V súlade s § 364 Obchodného zákonníka sa zmluvné strany dohodli na započítaní
vzájomných pohľadávok. Objednávateľ je oprávnený započítať zmluvné pokuty podľa
tohto článku zmluvy proti cene za predmet zmluvy alebo jej časti.
Článok VIII
Skončenie zmluvy
8.1 Zmluva môže skončiť:
a) uplynutím doby, na ktorú bola uzatvorená,
b) písomnou dohodou zmluvných strán,
c) výpoveďou ktorejkoľvek zo zmluvných strán,
d) odstúpením od zmluvy ktoroukoľvek zo zmluvných strán.
8.2 Zmluvný vzťah môže byť skončený písomnou dohodou zmluvných strán alebo
výpoveďou ktorejkoľvek zo zmluvných strán aj bez uvedenia dôvodu. Zmluvné strany sa
dohodli na trojmesačnej výpovednej lehote, ktorá začína plynúť prvým dňom
kalendárneho mesiaca nasledujúceho po doručení písomnej výpovede druhej zmluvnej
strane.
8.3 Pri podstatnom porušení zmluvných povinností môže oprávnená zmluvná strana
písomne odstúpiť od zmluvy a požadovať od povinnej zmluvnej strany v súlade so
všeobecne záväznými právnymi predpismi náhradu škody, ktorá jej vinou vznikla.
8.4 Objednávateľ môže od zmluvy odstúpiť:
a) v prípade podstatného porušenia tejto zmluvy poskytovateľom; za podstatné
porušenie zmluvných povinností sa považuje každé opakované porušenie akejkoľvek
povinnosti vyplývajúcej z tejto zmluvy alebo všeobecne záväzných právnych
predpisov; za opakované sa považuje preukázateľné porušenie dva krát a viac krát.
b) v prípade nepodstatného porušenia zmluvy, len ak poskytovateľ nesplní svoju
povinnosť ani v dodatočne primeranej lehote, ktorá mu bola poskytnutá,
c) podľa § 19 zákona o verejnom obstarávaní.
8.5 Odstúpeniu objednávateľa od zmluvy musí predchádzať upozornenie poskytovateľa na
neplnenie zmluvných povinností a na možnosť skončenia tejto zmluvy odstúpením.
8.6 Poskytovateľ môže od zmluvy odstúpiť v prípade, ak je objednávateľ v omeškaní
s úhradou riadne vystavenej faktúry o viac ako 30 dní odo dňa jej doručenia do
podateľne objednávateľa. Skončeniu zmluvy musí predchádzať upozornenie na
neplnenie platobných povinností objednávateľa a na možnosť ukončenia tejto zmluvy
odstúpením.
5/11

Ev. č. zmluvy 21471-24/2017-BA

8.7 Odstúpenie od zmluvy musí byť uskutočnené písomnou formou a účinnosť nadobudne
dňom jeho doručenia druhej zmluvnej strane. Úplná alebo čiastočná zodpovednosť
zmluvnej strany bude vylúčená v prípadoch zásahu vyššej moci.
8.8 V prípade, ak tento zmluvný vzťah skončí spôsobom podľa bodu 8.1 písm. b) až d)
tohto článku zmluvy v priebehu príslušného roka, poskytovateľ má nárok iba na alikvotnú
čiastku z ročného paušálneho poplatku a je povinný zostávajúcu časť z tohto poplatku
objednávateľovi vrátiť do 30 dní odo dňa skončenia zmluvy.
8.9 Pod vyššou mocou sa rozumejú okolnosti, ktoré nastanú po uzatvorení zmluvy ako
výsledok nepredvídateľných a zmluvnými stranami neovplyvniteľných prekážok.
V prípade, že takáto okolnosť bude brániť v plnení povinností podľa zmluvy
poskytovateľovi alebo objednávateľovi, bude povinná zmluvná strana dotknutá vyššou
mocou zbavená zodpovednosti za čiastočné alebo úplné nesplnenie záväzkov
vyplývajúcich z tejto zmluvy primerane počas doby, po ktorú pôsobili tieto okolnosti.
Článok IX
Dôvernosť informácií a mlčanlivosť
9.1 Zmluvné strany, ich zamestnanci ako aj ich subdodávatelia a ich zamestnanci sú povinní
zachovávať v tajnosti všetky dôverné informácie, ktoré sú uvedené v tejto zmluve a v jej
prílohách a/alebo ktoré budú uvedené v jej dodatkoch a prílohách, a/alebo ktoré im boli
poskytnuté, alebo ktoré inak získali v súvislosti so zmluvou alebo s ktorými sa
oboznámili počas plnenia zmluvy, resp. ktoré súvisia s predmetom plnenia, s údajmi
ktoré podliehajú ochrane podľa zákona č. 122/2013 Z. z. o ochrane osobných údajov a o
zmene a doplnení niektorých zákonov v znení zákona č. 84/2014 Z. z. (ďalej len
„zákon“), s údajmi z informačného systému objednávateľa a s údajmi získanými v rámci
predzmluvných rokovaní, ktoré súvisia so zmluvou s výnimkou nasledujúcich prípadov:
a) ak je poskytnutie informácie od dotknutej zmluvnej strany uložené na základe
všeobecne záväzných právnych predpisov alebo na základe povinnosti uloženej
postupom podľa všeobecne záväzných právnych predpisov (napr. zákon č. 211/2000
Z. z. o slobodnom prístupe k informáciám a o zmene a doplnení niektorých zákonov
(zákon o slobode informácií) v znení neskorších predpisov,
b) ak je informácia verejne dostupná z iného dôvodu ako je porušenie povinnosti
mlčanlivosti dotknutou zmluvnou stranou, informácie, ktoré už sú v deň podpísania
zmluvy verejne známe alebo ktoré je možné už v deň podpísania tejto zmluvy získať
z bežne dostupných informačných prostriedkov,
c) ak sa jedná o informácie, ktoré sa stanú po podpísaní zmluvy verejne známymi alebo
ktoré možno po tomto dni získať z bežne dostupných informačných prostriedkov,
d) ak je informácia poskytnutá odborným poradcom dotknutej zmluvnej strany (vrátane
právnych, účtovných, daňových a iných poradcov), ktorí sú buď viazaní všeobecnou
profesionálnou povinnosťou mlčanlivosti alebo, ak sa voči dotknutej zmluvnej strane
zaviazali povinnosťou mlčanlivosti,
e) ak je to potrebné pre účely akéhokoľvek súdneho, rozhodcovského, správneho alebo
iného konania, ktorého je dotknutá zmluvná strana účastníkom,
f) ak je informácia poskytnutá so súhlasom druhej zmluvnej strany,
g) sprístupnenie skutočností, informácií a údajov zo strany objednávateľa iným štátnym
orgánom Slovenskej republiky a/alebo štátnym rozpočtovým a/alebo príspevkovým
organizáciám Slovenskej republiky a/alebo obciam a/alebo vyšším územným celkom
a/alebo iným osobám, na ktoré bude prenesený výkon štátnej správy v oblasti
predmetu tejto zmluvy a/alebo osobám, ktorým objednávateľ bude poskytovať
informácie,
6/11

Ev. č. zmluvy 21471-24/2017-BA

9.2

9.3

9.4

9.5
9.6

9.7

9.8

h) sprístupnenie informácií subdodávateľom poskytovateľa, ktoré je nevyhnutné za
účelom splnenia povinností poskytovateľa podľa tejto zmluvy; poskytovateľ je v
takomto prípade pred poskytnutím údajov povinný zaviazať príslušného
subdodávateľa povinnosťou mlčanlivosti ako aj povinnosťou, aby subdodávateľ
zaviazal svojich zamestnancov, ktorí sa zúčastnia plnenia povinností poskytovateľa
podľa tejto zmluvy, takisto povinnosťou mlčanlivosti,
i) sprístupnenie informácií zamestnancom poskytovateľa, ktoré je nevyhnutné za
účelom splnenia povinností poskytovateľa podľa tejto zmluvy; poskytovateľ je v
takomto prípade pred poskytnutím údajov povinný zaviazať príslušného zamestnanca
povinnosťou mlčanlivosti,
j) zverejnenie tejto zmluvy, jej dodatkov, objednávok a faktúr súvisiacich so zmluvou na
webovej stránke objednávateľa a v registri.
Zmluvné strany sa zaväzujú, že dôverné informácie bez predchádzajúceho písomného
súhlasu druhej zmluvnej strany nevyužijú pre seba alebo pre tretie osoby, neposkytnú
tretím osobám a ani neumožnia prístup tretích osôb k dôverným informáciám. Za tretie
osoby sa nepokladajú členovia orgánov zmluvných strán, subdodávatelia, audítori alebo
právni poradcovia zmluvných strán, ktorí sú ohľadne im sprístupnených informácií
viazaní povinnosťou mlčanlivosti na základe všeobecne záväzných právnych predpisov.
Zmluvné strany, subdodávatelia a ich zamestnanci sa zaväzujú, že všetky zúčastnené
osoby a subjekty budú s poskytnutými informáciami a zistenými skutočnosťami nakladať
ako s dôvernými informáciami. Poskytovateľ je v tejto súvislosti povinný uviesť zoznam
všetkých svojich činností a subdodávateľov, ktorými má v úmysle zabezpečiť akúkoľvek
časť plnenia predmetu zmluvy (činností) a iných osôb, využitím ktorých technických
a odborných kapacít chce preukázať technickú spôsobilosť alebo odbornú spôsobilosť.
Poskytovateľ sa zaväzuje oboznámiť a následne zabezpečiť od svojich zamestnancov
realizujúcich predmet plnenia zmluvy dodržiavanie:
a) povinnosti ochrany údajov a záväzku mlčanlivosti o údajoch, s ktorými počas výkonu
prác pre objednávateľa prišli do styku, a to aj po ukončení pracovného, resp.
služobného pomeru,
b) povinnosti zachovávať mlčanlivosť o osobných údajoch, s ktorými počas výkonu prác
pre objednávateľa prišli do styku, ako aj o zákaze ich využitia pre osobnú potrebu,
zverejnenia, poskytnutia a sprístupnenia s výnimkou orgánov činných v trestnom
konaní a vo vzťahu k Úradu pre ochranu osobných údajov pri plnení jeho úloh.
Požiadavka v bode 9.4 tohto článku zmluvy bude zabezpečená podpísaním vyhlásenia o
mlčanlivosti zo strany príslušného zamestnanca.
Všetky podklady poskytnuté poskytovateľovi a evidované údaje musia byť po ukončení
obchodných vzťahov bez vyzvania odovzdané objednávateľovi alebo podľa jeho
rozhodnutia vymazané alebo skartované. Táto povinnosť sa vzťahuje aj na vyhotovené
kópie. Toto ustanovenie neplatí v prípade vzájomných zmlúv a projektovej dokumentácie
medzi zmluvnými stranami, ktoré ale nesmú byť bez súhlasu objednávateľa
sprístupnené tretej osobe inak, ako to dovoľuje táto zmluva.
Poskytovateľ sa zaväzuje, že sa v žiadnom prípade bez vedomia objednávateľa
nepokúsi získať prístup k informáciám, ktoré:
a) sú prenášané na poskytovanej infraštruktúre a sú súčasťou prenášaných údajov,
b) nie sú pre neho potrebné na výkon poskytovanej služby a ani ich žiadnym spôsobom
nezneužije v prípade, ak sa k nim neoprávnene dostane.
Poskytovateľ v súlade s § 21 zákona poučí svojich zamestnancov a zamestnancov
subdodávateľov a všetky osoby, ktoré v rámci spolupráce so poskytovateľom majú
prístup k informačným systémom objednávateľa, a to najmä s dôrazom na povinnosť
mlčanlivosti (§ 22 zákona) a sankciami za porušenie tejto mlčanlivosti (§ 68 ods. 7 písm.
d) zákona).
7/11

Ev. č. zmluvy 21471-24/2017-BA

9.9

Poskytovateľ sa zaväzuje, že pred každým plánovaným servisným zásahom zašle na
adresu dispecing@socpoist.sk zoznam zamestnancov poskytovateľa, vykonávajúcich
servisný zásah, s termínom prístupu v štruktúre dodanej objednávateľom a pri každom
neplánovanom (operatívnom) zásahu vyplní a zašle požadované údaje pokiaľ možno
pred, inak ihneď po vykonaní zásahu.
9.10 Zmluvné strany sa zaväzujú, že upovedomia druhú zmluvnú stranu o porušení
povinnosti mlčanlivosti bez zbytočného odkladu po tom, ako sa o takomto porušení
dozvedeli.
9.11 Zmluvné strany sa zaväzujú, že budú ochraňovať dôverné informácie druhej zmluvnej
strany s rovnakou starostlivosťou ako ochraňujú vlastné dôverné informácie rovnakého
druhu, vždy však najmenej v rozsahu primeranej odbornej starostlivosti.
9.12 Ustanovenia predchádzajúcich bodov budú platiť aj po dobe platnosti a účinnosti
zmluvy, a to až do doby, kedy sa informácie stanú verejne známymi.
Čl. X
Záručné podmienky a zodpovednosť za vady

10.1 Poskytovateľ sa zaväzuje, že poskytne predmet zmluvy podľa podmienok dohodnutých
v tejto zmluve.
10.2 Poskytovateľ sa zaväzuje, že na predmete tejto zmluvy podľa článku II a podľa prílohy
č. 1 k tejto zmluve nie sú žiadne právne vady a vyhlasuje, že je oprávnený vykonávať
a udeliť všetky práva spojené s dodaním predmetu zmluvy a zodpovedá za ich
nerušený výkon objednávateľom.
10.3 V prípade, že tretia osoba akýmkoľvek spôsobom uplatní práva na dodaný predmet
zmluvy, ktoré sú nezlučiteľné s právami vykonávanými objednávateľom, poskytovateľ
sa zaväzuje vykonať všetky opatrenia potrebné na nápravu a nerušený výkon práv
objednávateľa, vrátane prípadných návrhov na začatie súdneho konania.
10.4 Poskytovateľ poskytne objednávateľovi na realizované služby štandardnej technickej
podpory záručnú dobu 24 mesiacov, ktorá začne plynúť od ich protokolárneho
odovzdania a prevzatia. Záruka sa vzťahuje na prevádzkyschopnosť a funkčnosť
predmetu zmluvy za predpokladu riadnej starostlivosti a údržby predmetu zmluvy
objednávateľom.
10.5 Poskytovateľ sa zaväzuje, že počas záručnej doby bezplatne (vrátane dopravy)
odstráni vady predmetu zmluvy najneskôr do 48 hodín od telefonického hlásenia vady
(poruchy), následne potvrdenej e-mailovou správou na dohodnutej e-mailovej adrese
objednávateľa podľa bodu 10.8 tohto článku zmluvy.
10.6 Odstránením vád sa rozumie zabezpečenie prevádzkyschopnosti predmetu zmluvy
tak, aby bola zabezpečená minimálne v takom rozsahu a kvalite ako pred vznikom
vady (poruchy).
10.7 Poskytovateľ určí zodpovedných zamestnancov na kontakt s objednávateľom a spôsob
komunikácie pri zabezpečovaní záručného servisu.
10.8 Ak pôjde o vadu, ktorá by mohla spôsobiť alebo spôsobila na predmete zmluvy vznik
havarijného stavu, poskytovateľ sa zaväzuje nastúpiť na odstránenie vád bezodkladne
od ich oznámenia objednávateľom, ktoré v tomto prípade môže byť telefonické na čísle
0850 311 323 alebo prostredníctvom e-mailu: servicedesk.sk@atos.net.
10.9 Pri zodpovednosti za vady sa zmluvné strany budú riadiť ustanoveniami § 422 a nasl.
Obchodného zákonníka, ktoré upravujú nároky zo zodpovednosti za vady tovaru.

8/11

Ev. č. zmluvy 21471-24/2017-BA

Článok XI
Osobitné ustanovenia
11.1 Poskytovateľ (v prípade skupiny dodávateľov každý člen skupiny dodávateľov), jeho
subdodávatelia a subdodávatelia podľa zákona č. 315/2016 Z.z. o registri partnerov
verejného sektora a o zmene a doplnení niektorých zákonov (ďalej len „zákon o registri
partnerov verejného sektora“), ktorí sú uvedení v prílohe č. 4 k zmluve musia byť
v čase uzatvorenia zmluvy, v súlade s § 11 ods. 1 zákona o verejnom obstarávaní
zapísaní v registri partnerov verejného sektora podľa zákona o registri partnerov
verejného sektora. Objednávateľ neuzatvorí túto zmluvu s poskytovateľom, ak v čase
uzatvorenia zmluvy nebude mať on, jeho subdodávatelia alebo subdodávatelia podľa
zákona o registri partnerov verejného sektora splnenú podmienku zápisu v registri
partnerov verejného sektora alebo ak poskytovateľovi bude uložený zákaz účasti podľa
§ 182 ods. 3 písm. b) zákona o verejnom obstarávaní.
11.2 Objednávateľ môže podľa § 19 ods. 3 zákona o verejnom obstarávaní odstúpiť od
zmluvy, ak poskytovateľ v čase uzatvorenia zmluvy nebol zapísaný v registri partnerov
verejného sektora alebo ak bol vymazaný z registra partnerov verejného sektora. alebo
ak mu bol právoplatne uložený zákaz účasti podľa § 182 ods. 3 písm. b) zákona
o verejnom obstarávaní.
11.3 Na plnenie predmetu zmluvy môže poskytovateľ využiť subdodávateľov. Poskytovateľ
je povinný pri uzatvorení zmluvy uviesť zoznam subdodávateľov, ktorý obsahuje údaje
o všetkých známych subdodávateľoch poskytovateľa v čase uzatvorenia tejto zmluvy a
údaje o osobe oprávnenej konať za subdodávateľa v rozsahu meno a priezvisko,
adresa pobytu a dátum narodenia. Zoznam subdodávateľov tvorí prílohu č. 4 k tejto
zmluve a obsahuje okrem uvedených údajov podiel plnenia zo zmluvy v % a stručný
opis časti zmluvy, ktorá bude predmetom subdodávky.
11.4 Poskytovateľ je povinný písomne oznámiť objednávateľovi akúkoľvek zmenu údajov o
subdodávateľovi, ktorý je uvedený v prílohe č. 4 k tejto zmluve najneskôr do 5
pracovných dní odo dňa uskutočnenia tejto zmeny písomnou formou na adresu
uvedenú v záhlaví zmluvy.
11.5 V prípade zmeny subdodávateľa je poskytovateľ najneskôr tri (3) pracovné dni pred
zmenou subdodávateľa povinný písomne oznámiť objednávateľovi údaje o
navrhovanom novom subdodávateľovi a o osobe oprávnenej konať za subdodávateľa v
rozsahu meno a priezvisko, adresa pobytu a dátum narodenia. Nový subdodávateľ
musí spĺňať podmienky podľa bodu 11.6 tohto článku zmluvy. Zmena nového
subdodávateľa sa vykoná zápisom o zmene prílohy k zmluve, ktorý nadobudne
platnosť dňom jeho podpísania oprávnenými zástupcami oboch zmluvných strán a
účinnosť dňom nasledujúcim po dni jeho zverejnenia v registri; vzor zápisu o zmene
prílohy k zmluve tvorí prílohu č. 5 k tejto zmluve; osobami oprávnenými konať vo
veciach zmeny prílohy č. 4 k zmluve sú:
za poskytovateľa: Ing. Benjamín Würfl, PhD.
za objednávateľa: riaditeľ sekcie informatiky.
11.6 V prípade, ak objednávateľ v súťažných podkladoch vyžadoval, aby subdodávateľ
spĺňal aj podmienky účasti týkajúce sa osobného postavenia a neexistovali u neho
dôvody navylúčenie podľa § 40 ods. 6 písm. a) až h) a ods. 7 zákona o verejnom
obstarávaní a oprávnenie poskytovať službu, musí tieto spĺňať aj nový subdodávateľ.
Súčasne sa vzťahuje na nového subdodávateľa povinnosť byť zapísaný v registri
partnerov verejného sektora podľa zákona o registri partnerov verejného sektora.
11.7 Využitím subdodávateľov nie je dotknutá zodpovednosť poskytovateľa za plnenie
predmetu zmluvy.
11.8 Ak sa poskytovateľ v súvislosti s plnením povinností podľa zmluvy dostane do súdneho
konania s treťou osobou, alebo by takéto súdne konanie hrozilo, bezodkladne o tom
9/11

Ev. č. zmluvy 21471-24/2017-BA

vyrozumie objednávateľa. Objednávateľ bude povinný na požiadanie poskytovateľa dať
ihneď k dispozícii poskytovateľovi všetky potrebné informácie a podklady. Táto
povinnosť vznikne príslušným vyrozumením. Uvedená povinnosť bude platiť recipročne
aj pre poskytovateľa, pokiaľ by sa do takéhoto konania dostal objednávateľ. Vzájomná
podpora sa poskytne iba v prípadoch, ak nedošlo k porušeniu všeobecne záväzných
právnych predpisov v súvislosti s plnením zmluvy.
11.9 Poskytovateľ je povinný bezodkladne písomne oznámiť objednávateľovi začatie
akéhokoľvek
súdneho,
rozhodcovského,
exekučného,
konkurzného,
reštrukturalizačného alebo obdobného konania, ktoré sa začalo proti nemu alebo ktoré
sám inicioval v súvislosti s predmetom tejto zmluvy. Ďalej je povinný bezodkladne
oznámiť objednávateľovi, ak niektorý z veriteľov poskytovateľa podal proti nemu návrh
na vyhlásenie konkurzu a návrh na povolenie reštrukturalizácie alebo vstup do
likvidácie a jej ukončenie.
11.10 Zmluvné strany sa zaväzujú bezodkladne vzájomne sa informovať, pokiaľ si budú
vedomé alebo budú mať konkrétne podozrenie na korupciu pri rokovaniach o zmluve,
uzatváraní zmluvy alebo počas plnenia tejto zmluvy.
11.11 Zmluvné strany sa zaväzujú ihneď písomne oznámiť druhej zmluvnej strane závažné
skutočnosti, ktoré nastali po podpísaní zmluvy a súvisia s predmetom zmluvy.
11.12 Zmluvné strany sa dohodli, že všetky spory, ktoré vzniknú v súvislosti s plnením tejto
zmluvy, budú riešiť predovšetkým dohodou. Prípadné spory, o ktorých sa zmluvné
strany nedohodli, budú postúpené na rozhodnutie vecne a miestne príslušnému súdu.
11.13 Poskytovateľ vyhlasuje, že ku dňu podpísania tejto zmluvy má vyrovnané všetky
záväzky voči objednávateľovi podľa zákona č. 461/2003 Z. z. o sociálnom poistení v
znení neskorších predpisov. Táto skutočnosť je podmienkou na uzatvorenie tejto
zmluvy.
11.14 Zmluvu je možné meniť počas jej trvania bez nového verejného obstarávania v súlade
s ustanovením § 18 zákona o verejnom obstarávaní. Zmena zmluvy musí byť písomná.
Článok XII
Záverečné ustanovenia
12.1 Táto zmluva podlieha povinnému zverejneniu podľa § 5a ods. 1 zákona č. 211/2000
Z. z. o slobodnom prístupe k informáciám a o zmene a doplnení niektorých zákonov v
znení neskorších predpisov a zákona č. 546/2010 Z. z., ktorým sa dopĺňa zákon č.
40/1964 Zb. Občiansky zákonník v znení neskorších predpisov a ktorým sa menia
a dopĺňajú niektoré zákony. Poskytovateľ berie na vedomie povinnosť objednávateľa
zverejniť túto zmluvu ako aj jednotlivé faktúry vyplývajúce z tejto zmluvy a svojim
podpisom dáva súhlas na zverejnenie tejto zmluvy vrátane jej príloh v plnom rozsahu.
12.2 Táto zmluva sa uzatvára na dobu určitú 36 mesiacov odo dňa nadobudnutia jej
účinnosti. Zmluva nadobúda platnosť dňom jej podpísania oprávnenými zástupcami
oboch zmluvných strán a účinnosť po jej zverejnení, dňom 1. marca 2017, alebo dňom
nasledujúcim po dni jej zverejnenia v registri, podľa toho, ktorá skutočnosť nastane
neskôr.
12.3 Zmluvu je možné meniť alebo dopĺňať iba formou písomných dodatkov, ktoré budú jej
neoddeliteľnou súčasťou, s výnimkou zmeny subdodávateľa a certifikovaného
špecialistu, ktorá sa vykoná zápisom o zmene prílohy a zmeny sadzby DPH, ktorá sa
vykoná podľa článku IV bodu 4.6 tejto zmluvy.
12.4 Zmluvné strany sa v súlade s ustanovením § 262 ods. 1 Obchodného zákonníka
dohodli, že záväzkový vzťah založený touto zmluvou sa spravuje ustanoveniami
Obchodného zákonníka, zákona o verejnom obstarávaní, zákona č. 185/2015 Z. z.
10/11

Ev. č. zmluvy 21471-24/2017-BA

12.5

12.6

12.7
12.8

Autorský zákon a ďalšími všeobecne záväznými právnymi predpismi Slovenskej
republiky a európskou legislatívou.
Neoddeliteľnou súčasťou tejto zmluvy sú prílohy:
príloha č. 1 - Špecifikácia predmetu zmluvy
príloha č. 2 - Podrobná cenová kalkulácia predmetu zmluvy
príloha č. 3 - Doklad o oprávnení poskytovať predmet zmluvy
príloha č. 4 - Zoznam subdodávateľov
príloha č. 5 - Zápis o zmene prílohy k zmluve
príloha č. 6 - Zoznam certifikovaných špecialistov
Ak by sa niektoré ustanovenia tejto zmluvy stali celkom alebo sčasti neúčinnými, nemá
to vplyv na platnosť zmluvy. Zmluvné strany sa zaväzujú neúčinné ustanovenia
preformulovať, doplniť alebo nahradiť tak, aby sa dosiahol účel zmluvy.
Zmluva je vyhotovená v štyroch rovnopisoch, z ktorých každý má platnosť originálu.
Každá zmluvná strana dostane po dva rovnopisy tejto zmluvy.
Zmluvné strany vyhlasujú, že obsah zmluvy je prejavom ich slobodnej vôle, zmluva
nebola uzatvorená v tiesni a ani za zvlášť nevýhodných podmienok. Súčasne
vyhlasujú, že si ju riadne a dôsledne prečítali, jej obsahu a právnym účinkom
porozumeli a na znak súhlasu ju vlastnoručne podpísali.

V Bratislave

V Bratislave

Za poskytovateľa:

Za objednávateľa:

–––––––––––––––––––––––––––

––––––––––––––––––––––––––––––

Ing. Emil Fitoš
konateľ
Atos IT Solutions and Services s.r.o.

Ing. Ľubomír Vážny
generálny riaditeľ
Sociálnej poisťovne

11/11

Príloha č. 1 k zmluve ev. č. 21471-24/2017-BA

Špecifikácia predmetu zmluvy
1. Špecifikácia predmetu zmluvy
Predmetom zmluvy je poskytovanie štandardnej technickej podpory na licenčný softvér
využívaný v informačnom systéme Sociálnej poisťovne (IS SP). Štandardná technická
podpora (maintenance) je zabezpečovaná za účelom pokrytia aktuálnych potrieb
vyplývajúcich z prevádzkovania aplikačných a databázových systémov objednávateľa,
ktoré sú portované na uvádzanom softvérovom vybavení:
- licenčný softvér Genesys a NICE na obdobie 36 mesiacov od nadobudnutia účinnosti
zmluvy.
2. Popis zmluvy a požadované technické parametre
Poskytovanie štandardnej technickej podpory pre licenčný softvér Genesys a NICE
na obdobie 36 mesiacov od nadobudnutia účinnosti zmluvy
Štandardná technická podpora bude využívaná na zabezpečenie kontinuálnej podpory
aplikačného programového vybavenia call centra verejného obstarávateľa.
Technické parametre:
P. č.

Názov produktu

Počet licencii

1.

v8.0 - HA - Express Voice

59

2.

v8.0 - Express eService - SS

72

3.

v8.0 - Express Voice/Exp eServs Upgd SS

28

4.

v8.1 - Genesys Voice Platform

40

5.

v8.0 - Express Outbound Voice

40

6.

v8.1 - Outbound Scripting

30

7.

NICE Intreraction 4.1

70

Požadovaný rozsah poskytovania štandardnej technickej podpory:
Maintenance Release – implementácia verzií, ktoré riešia (fixujú) defekty (bugs),
ktoré sa v danej software verzii objavili; ale neobsahuje nové vlastnosti a funkcie,
Minor releases – implementácia verzií postavených na rovnakej architektúre, ktoré
obsahujú nové vlastnosti a funkcie; riešia (fixujú) defekty (bugs), ktoré sa v danej
software verzii objavili,
Major releases – implemetácia verzie, ktorá prináša podstatnú zmenu software verzie
môže byť postavená na novej architecture,
dokumentácia k inovovanému software,

1/2

Príloha č. 1 k zmluve ev. č. 21471-24/2017-BA

asistencia k poskytnutému software - osobne/e-mail/telefón (prostredníctvom
poskytovateľa) v rozsahu 10 CD/rok,
prístup k portálu venodra - http://support.genesyslab.com – kde sa zadávajú a
updatujú servisné požiadavky, znalostná databáza, inštalačné a užívateľské manuály,
ftp software (prostredníctvom servisného partnera).
3. Miesto poskytovania predmetu zmluvy:
Miestom poskytovania predmetu zmluvy je ústredie verejného obstarávateľa: Sociálna
poisťovňa, ústredie, Ul. 29.augusta 8 a 10, 813 63 Bratislava – mestská časť Staré Mesto.
4. Lehota poskytovania predmetu zmluvy
Poskytovanie služieb štandardnej technickej podpory na vyššie uvedený licenčný softvér
(maintenance) využívaný v IS SP na obdobie 36 mesiacov od nadobudnutia účinnosti
zmluvy.

2/2

Príloha č. 2 k zmluve ev. č. 21471-24/2017-BA

Podrobná cenová kalkulácia predmetu zmluvy

P.č.

Názov

Stl. 1

Stl. 2

Lehota
poskytovania
technickej
podpory

počet

Stl. 3

Stl. 4

Cena za
poskytovanie
technickej
podpory

Cena za
poskytovanie
technickej
podpory

Cena za
poskytovanie
technickej
podpory

za 1. rok

za 2. rok

Za 3. rok

v EUR bez DPH

v EUR bez DPH

v EUR bez DPH

(stl.5+stl.6+stl.7)

Stl. 5

Stl. 6

Stl. 7

Stl. 7

Cena
za poskytovanie
technickej
podpory
spolu
v Eur bez DPH

Poskytovanie štandardnej technickej podpory pre licenčný softvér Genesys a NICE

v8.0 - HA - Express Voice

59

5 200,00

5 200,00

5 200,00

15 600,00

v8.0 - Express eService - SS

72

18 000,00

18 000,00

18 000,00

54 000,00

7 000,00

7 000,00

7 000,00

21 000,00

13 500,00

13 500,00

13 500,00

40 500,00

13 500,00

13 500,00

13 500,00

40 500,00

Čl. II v8.0 - Express Voice/Exp eServs Upgd
bod 2.1 SS
písm.
v8.1 - Genesys Voice Platform
a)

28

40

36 mesiacov
od
nadobudnutia
účinnosti
zmluvy

v8.0 - Express Outbound Voice

40

v8.1 - Outbound Scripting

30

5 000,00

5 000,00

5 000,00

15 000,00

NICE Intreraction 4.1

70

9 433,33

9 433,33

9 433,34

28 300,00

Spolu

x

x

71 633,33

71 633,33

71 633,34

214 900,00

DPH %

x

x

14 326,67

14 326,67

14 326,67

42 980,00

Cena celkom v Eur s DPH

x

x

85 960,00

85 960,00

85 960,01

257 880,00

Dátum:

–––––––––––––––––––––––––––
Ing. Emil Fitoš
konateľ
Atos IT Solutions and Services s.r.o.

1/1

Príloha č. 3 k zmluve ev. č. 21471-24/2017-BA

Doklad o oprávnení poskytovať predmet zmluvy

Príloha č. 4 k zmluve ev. č. 21471-24/2017-BA

Zoznam subdodávateľov

Atos IT Solutions and Services s.r.o.
Dúbravská cesta 4/1714
841 04 Bratislava
IČO: 45 650 276

Na dodaní plnenia Zmluvy o poskytovaní štandardnej technickej podpory na licenčný softvér
(maintenance) využívaný v informačnom systéme Sociálnej poisťovne, ktorá je výsledkom
verejnej súťaže vyhlásenej podľa zákona č. 343/2015 Z. z. o verejnom obstarávaní
a o zmene a doplnení niektorých zákonov v znení neskorších predpisov zverejnenej v
Dodatku k Úradnému vestníku Európskej únie zo dňa 18.10.2016 bolo pod číslom
2016/S 201-363034a vo Vestníku verejného obstarávania č. 203/2016 zo dňa 19.10.2016
pod číslom 14670-MSS

P.
č.

-

sa nebudú podieľať subdodávatelia a celý predmet uskutočníme vlastnými
kapacitami.

-

sa budú podieľať nasledovní subdodávatelia:

Meno a priezvisko alebo
obchodné meno alebo
názov subdodávateľa
Adresa sídla alebo miesta
podnikania

Identifikačné
číslo alebo
dátum
narodenia, ak
nebolo
pridelené
identifikačné
číslo

Meno a priezvisko,
adresa pobytu
a dátum narodenia
osoby oprávnenej
konať za
subdodávateľa

IČO

Podiel
plnenia
zo
zmluvy
v%

Predmet subdodávok

Ing. Ján Kostka ,
Na Slanci 13252/8
Bratislava 831 52

1.

ALCASYS Slovakia, a.s.
Staré grunty 36,
841 04 Bratislava

Ing. Radomír
Letaši ,
Cabanova 36
Bratislava 841 02

35 879
335

90%

Implementácia nových
verzií, ktoré prinášajú
zmenu softvér verzii,
asistencia
k poskytovanému
softvéru

Ing. Marián Peťko
74, Reca 925 26

V Bratislave, dňa

–––––––––––––––––––––––––––
Ing. Emil Fitoš
konateľ
Atos IT Solutions and Services s.r.o.

1/1

Príloha č. 5 k zmluve ev. č. 21471-24/2017-BA

ZÁPIS
O ZMENE PRÍLOHY Č. X „ZOZNAM ...“
k Zmluve o poskytovaní štandardnej technickej podpory na licenčný softvér
(maintenance) využívaný v informačnom systéme Sociálnej poisťovne
uzatvorenej podľa § 269 ods. 2 Obchodného zákonníka
(ďalej len „zmluva“) medzi:
Poskytovateľom Atos IT Solutions and Services s.r.o. Dúbravská cesta 4/1714, 841 04
Bratislava, IČO: 45 650 276 (ďalej len „poskytovateľ“) a objednávateľom Sociálna
poisťovňa, Ul. 29. augusta 8 a 10, 813 63 Bratislava – mestská časť Nové Mesto, IČO:
30807484 (ďalej len „objednávateľ“)
V súlade s článkom XX bodom X.X tejto zmluvy, v ktorom sa zmluvné strany dohodli
o spôsobe zmeny prílohy č. X k zmluve, zmluvné strany v zastúpení ich oprávnenými
zástupcami podpisujú tento zápis, ktorým sa mení príloha č. X k zmluve „Zoznam ...“, ktorá
tvorí prílohu k tomuto zápisu.
Dôvod potreby uskutočnenia zmeny prílohy č. X k zmluve „Zoznam ...“:
........................................................................................................................................
....................................................................................................................................................
...................
Tento zápis je neoddeliteľnou súčasťou zmluvy.
Tento zápis nadobúda platnosť dňom jeho podpísania oprávnenými zástupcami
oboch zmluvných strán a účinnosť dňom nasledujúcim po dni jeho zverejnenia v Centrálnom
registri zmlúv vedenom Úradom vlády Slovenskej republiky.
Nadobudnutím účinnosti tohto zápisu sa v celom rozsahu mení znenie prílohy č. X
k zmluve „Zoznam ...“.
Za poskytovateľa:

Za objednávateľa:

Bratislava, dňa

Bratislava, dňa

.........................................

....................................

oprávnená osoba

oprávnená osoba

Príloha:
Príloha č. X k zmluve – Zoznam ...

1/1

Príloha č. 6 k zmluve ev. č. 21471-24/2017-BA

Zoznam certifikovaných špecialistov

Špecialista na poskytovanie technickej podpory pozícia
špecialista s odborným certifikátom Genesys
Administrators alebo ekvivalent

Meno a priezvisko

Pavel Broska

1/1

