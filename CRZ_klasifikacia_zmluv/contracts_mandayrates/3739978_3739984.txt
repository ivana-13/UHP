Zmluva o dielo
uzavretá podľa § 536 zákona č. 513/1991 Zb. Obchodný zákonník v znení neskorších
predpisov
(ďalej len „zmluva“)
číslo u objednávateľa:
číslo u zhotoviteľa:

ZML-1-14/2018-500
ZMO0000212018

Zmluvné strany

Objednávateľ:

Štatistický úrad Slovenskej republiky
Miletičova 3
824 67 Bratislava 26

štatutárny zástupca:

Ing. Alexander Ballek, predseda úradu

IČO/DIČ:

00166197 / 2020830218

bankové spojenie:

Štátna pokladnica
IBAN: SK468180000000700007244

(ďalej aj ako „objednávateľ“ alebo „zmluvná strana“)
a
Zhotoviteľ:

Plaut Slovensko, s.r.o.
Karloveská 34
841 04 Bratislava

zastúpený:

Mgr. Martin Sepp, konateľ

IČO/IČ DPH:

35785284 / SK2020277688

bankové spojenie:

ČSOB, a.s.
IBAN: SK4075000000004003982204

zapísaný v:

Obchodnom registri Okresného súdu Bratislava I.,
Oddiel: Sro, Vložka č. 21436/B

(ďalej aj ako „zhotoviteľ“ alebo „zmluvná strana“)

Preambula
Zmluva je výsledkom verejného obstarávania – zákazky s názvom „Analýza a návrh spôsobu
autentifikácie pre potreby sčítania obyvateľov, domov a bytov 2021“ vyhlásenej
objednávateľom podľa zákona č. 343/2015 Z. z. o verejnom obstarávaní a o zmene

a doplnení niektorých zákonov v znení neskorších predpisov a uzatvára sa so zhotoviteľom
ako s úspešným uchádzačom vo verejnom obstarávaní.

Článok I
Predmet zmluvy
1. Predmetom zmluvy je záväzok zhotoviteľa zhotoviť pre objednávateľa dielo ̶ Analýza
a návrh spôsobu autentifikácie pre potreby sčítania obyvateľov, domov a bytov 2021 (ďalej
aj „SODB 2021“) (ďalej len „predmet zmluvy“ alebo „dielo“).
2. Detailná špecifikácia predmetu zmluvy je obsahom Prílohy č. 1.
3. Pri vypracovaní diela bude zhotoviteľ vychádzať z údajov a informácií, ktoré mu budú
poskytnuté vo forme existujúcich dokumentov a podkladov poskytnutých objednávateľom,
ako aj relevantných verejne dostupných dokumentov a informácií a taktiež vlastnej
analytickej činnosti.

Článok II
Odovzdanie a prevzatie diela
1.

2.

Zhotoviteľ odovzdá objednávateľovi a objednávateľ prevezme od zhotoviteľa dielo na
základe odovzdávacieho a preberacieho protokolu podpísaného oprávnenými
zamestnancami oboch zmluvných strán.
2.1. Oprávnenými zamestnancami za objednávateľa sú:

2.2. Oprávneným zamestnancom za zhotoviteľa je:

3.

Zmluvné strany sa dohodli, že odovzdávací a preberací protokol podpísaný oprávnenými
zamestnancami oboch zmluvných strán musí obsahovať okrem základných údajov aj:
a)

konštatovanie objednávateľa, že dielo preberá k určitému dňu bez vád, resp.
nepreberá z dôvodu vady na diele,

b)

posúdenie splnenia špecifikácie diela v zmysle článku I zmluvy odovzdávaného
a preberaného diela.

4.

Zhotoviteľ sa zaväzuje do rúk oprávnených zamestnancov predložiť návrh diela – časť
Analýza a návrh spôsobu autentifikácie pre potreby SODB 2021 v slovenskom jazyku
podľa článku I zmluvy v papierovej podobe v počte výtlačkov 1 kus a v elektronickej
forme na prenosnom USB nosiči v počte 1 kus na zapracovanie prípadných pripomienok
objednávateľom.

5.

Zhotoviteľ sa zaväzuje do rúk oprávnených zamestnancov dodať dielo - časť Analýza a
návrh spôsobu autentifikácie pre potreby SODB 2021 v slovenskom jazyku so
zapracovanými pripomienkami objednávateľa podľa článku I zmluvy v papierovej
podobe v počte výtlačkov 1 kus a v elektronickej forme na prenosnom USB nosiči
v počte 1 kus.

6.

Zhotoviteľ sa zaväzuje do rúk oprávnených zamestnancov dodať dielo - časť
Dokumentácia k verejnému obstarávaniu, v slovenskom jazyku podľa článku I zmluvy
v papierovej podobe v počte výtlačkov 1 kus a v elektronickej forme na prenosnom USB
nosiči v počte 1 kus.

7.

Na účely zmluvy sa vadou diela rozumie odchýlky v kvalite, kvantite a parametroch diela,
ktoré sú určené touto zmluvou a pokynmi objednávateľa.

Článok III
Termín a miesto plnenia predmetu zmluvy
1.

Zhotoviteľ sa zaväzuje dodať návrh diela – časť Analýza a návrh spôsobu autentifikácie pre
potreby SODB 2021 podľa článku II ods. 4 zmluvy do 1. 12. 2018 do sídla objednávateľa.

2.

Zhotoviteľ sa zaväzuje dodať riadne zhotovené dielo – časť Analýza a návrh spôsobu
autentifikácie pre potreby SODB 2021 podľa článku II ods. 5 zmluvy do 15. 12. 2018 do
sídla objednávateľa.

3.

Zhotoviteľ sa zaväzuje dodať riadne zhotovené dielo – časť Dokumentácia k verejnému
obstarávaniu podľa článku II ods. 6 zmluvy do 21. 12. 2018 do sídla objednávateľa.

Článok IV
Práva a povinnosti zhotoviteľa
1.

Zhotoviteľ sa zaväzuje zhotoviť dielo na vlastné náklady, vo vlastnom mene, na vlastnú
zodpovednosť, v súlade s podmienkami dohodnutými v tejto zmluve.

2.

Pri realizácii predmetu zmluvy je zhotoviteľ povinný postupovať nestranným spôsobom
v súlade s platnými právnymi predpismi, s využitím svojich odborných znalostí
a skúseností a dbať na záujmy objednávateľa.

3.

Zhotoviteľ sa zaväzuje plnenie podľa tejto zmluvy realizovať takým spôsobom, v takej
forme a s takým obsahom, aby umožňovali kvalifikované, kvalitné a pokiaľ možno
definitívne rozhodnutia objednávateľa.

4.

Za účelom dosiahnutia kvalifikovaných, kvalitných a definitívnych rozhodnutí
objednávateľa, vlády Slovenskej republiky alebo iného oprávneného subjektu nimi
určeného, sa zhotoviteľ zaväzuje, že všetky jeho plnenia podľa tejto zmluvy budú v súlade
s príslušnými všeobecne záväznými právnymi predpismi, s požiadavkou nakladania s
(finančnými) prostriedkami štátu, s požiadavkou ochrany všeobecných záujmov
Slovenskej republiky a Európskej únie a s požiadavkou neporušovať žiadne
medzinárodné záväzky Slovenskej republiky.

5.

Zhotoviteľ sa zaväzuje spolupracovať s objednávateľom počas realizácie predmetu
zmluvy a vyvinúť maximálne úsilie a súčinnosť z jeho strany tak, aby bol predmet zmluvy
zrealizovaný v súlade s touto zmluvou.

6.

Zhotoviteľ je povinný spolupracovať s expertmi alebo inými odborníkmi určenými
objednávateľom.

7.

Zhotoviteľ sa zaväzuje bez zbytočného odkladu po tom, ako sa o tom dozvedel, písomne
informovať objednávateľa o akýchkoľvek okolnostiach dôležitých pre riadne plnenie
zmluvy a o akýchkoľvek okolnostiach, ktoré môžu mať vplyv na zmenu, doplnenie alebo
udelenie pokynov objednávateľa voči zhotoviteľovi.

8.

Objednávateľ a zhotoviteľ sa zaväzujú bezodkladne sa vzájomne informovať o všetkých
skutočnostiach, ktoré môžu podstatne ovplyvniť vykonanie diela alebo jeho časti.

9.

Zhotoviteľ je povinný v prípade potreby na strane objednávateľa a v záujme zabránenia
vzniku vady diela akceptovať pokyny objednávateľa počas celej doby zhotovovania diela.

10. Zhotoviteľ týmto udeľuje súhlas na použitie diela aj na iný účel než vyplýva zo zmluvy.
11. Zhotoviteľ nie je oprávnený dielo po jeho odovzdaní objednávateľovi použiť ani udeliť tretej
osobe súhlas na jeho použitie.
12. Pre plnenie predmetu zmluvy objednávateľ zabezpečí na svojej strane súčinnosť
zamestnancov úradu v rozsahu definovanom v ponuke zhotoviteľa

Článok V
Cena a platobné podmienky
1.

Cena za dielo podľa článku I tejto zmluvy je v zmysle zákona č. 18/1996 Z. z. o cenách
v znení neskorších predpisov a v súlade s cenovou ponukou zhotoviteľa stanovená vo
výške
44 800,- EUR bez DPH,
53 760,- EUR vrátane DPH,
Slovom: štyridsaťštyritisícosemsto EUR bez DPH, päťdesiattritisícsedemstošesťdesiat
EUR vrátane DPH.

2.

Zmluvné strany sa dohodli, že cena za dielo podľa článku I zmluvy je konečná cena a sú
v nej zahrnuté všetky náklady spojené s realizáciou predmetu zmluvy. Zhotoviteľ nemá
právo na poskytnutie preddavku na vykonanie diela.

3.

Zhotoviteľ je oprávnený vystaviť faktúru najskôr dňom podpísania odovzdávacieho
a preberacieho protokolu podľa článku II ods. 1 zmluvy, ktorý bude tvoriť neoddeliteľnú
súčasť faktúry.

4.

Objednávateľ je povinný uhradiť faktúru do 30 (tridsať) dní od jej doručenia zhotoviteľom
na adresu uvedenú v záhlaví zmluvy.

5.

Faktúra musí obsahovať okrem náležitostí uvedených v príslušných ustanoveniach
zákona č. 222/2004 Z. z. o dani z pridanej hodnoty v znení neskorších predpisov, zákona
č. 431/2002 o účtovníctve v znení neskorších predpisov a podľa Obchodného zákonníka
taktiež číslo zmluvy, číslo faktúry a označenie diela.

6.

V prípade, že faktúra neobsahuje potrebné náležitosti, určené príslušnými právnymi
predpismi alebo touto zmluvou, objednávateľ je oprávnený vrátiť faktúru do desiatich
pracovných dní od jej doručenia na doplnenie zhotoviteľovi, čím sa preruší splatnosť
faktúry a nová splatnosť začína plynúť od doručenia novej faktúry.

7.

V prípade neuhradenia faktúry v termíne splatnosti je zhotoviteľ oprávnený fakturovať
zákonný úrok z omeškania.

8.

Zhotoviteľ neuplatní úrok z omeškania v prípade, ak toto omeškanie bude spôsobené z
dôvodu vyššej moci (napr. na strane Štátnej pokladnice).

9.

Faktúra sa považuje za uhradenú v termíne splatnosti odpísaním predmetnej
fakturovanej čiastky z účtu objednávateľa na účet zhotoviteľa.

10. Pre prípad porušenia povinnosti zhotoviteľa dodať návrh diela podľa článku III ods. 1
zmluvy, je zhotoviteľ povinný zaplatiť objednávateľovi zmluvnú pokutu vo výške 500 eur
(slovom: päťsto eur).

.

11. Pre prípad porušenia povinnosti zhotoviteľa dodať dielo podľa článku III ods. 2 zmluvy,
je zhotoviteľ povinný zaplatiť objednávateľovi zmluvnú pokutu vo výške 500 eur (slovom:
päťsto eur).
12. Uhradením zmluvnej pokuty nie sú dotknuté nároky objednávateľa na uplatnenie si
náhrady škody spôsobenej omeškaním zhotoviteľa so zhotovením diela vo výške
prevyšujúcej výšku zmluvnej pokuty.

Článok VI
Autorské práva k predmetu zmluvy
1.

Zhotoviteľ vyhlasuje, že ak plnením podľa tejto zmluvy bude vytvorené autorské dielo
podľa zákona č. 185/2015 Z. z. Autorský zákon v znení neskorších predpisov (ďalej len
„autorské dielo“) je zhotoviteľ nositeľom autorských práv k autorskému dielu alebo jeho
časti zhotovenému podľa tejto zmluvy a je oprávnený poskytnúť objednávateľovi autorské
dielo alebo jeho časť v súlade s podmienkami tejto zmluvy. Zhotoviteľ zodpovedá voči
tretím osobám za prípadné porušenie autorského práva alebo iného práva duševného
vlastníctva v súvislosti s vytvoreným autorským dielom a plnením podľa tejto zmluvy.

2.

Zhotoviteľ poskytuje pre použitie autorského diela objednávateľovi výhradnú licenciu,
časovo, vecne a územne neobmedzenú v rozsahu majetkových práv autora. Zhotoviteľ
zároveň súhlasí s tým, aby objednávateľ udelil sublicencie na použitie autorského diela
vo vyššie uvedenom rozsahu aj ďalším osobám, pričom udelenie sublicencie nemusí byť
písomné. Cena za licenciu na používanie autorského diela podľa tejto zmluvy je zahrnutá
v cene predmetu zmluvy podľa článku V tejto zmluvy. Zmluvné strany sa dohodli, že
objednávateľ nie je povinný udelenú výhradnú licenciu využiť.

3.

Pokiaľ budú súčasťou plnenia zhotoviteľa podľa tejto zmluvy predmety duševného
vlastníctva, ktoré nie sú a/alebo neboli a/alebo nebudú vyvíjané špeciálne na účely
plnenia tejto zmluvy, tak podmienky používania takýchto častí diela sa spravujú
príslušnými licenčnými podmienkami ich výrobcov, autorov, dodávateľov, ktoré sa
objednávateľ zaväzuje schváliť, a to aj na základe osobitnej zmluvy uzavretej medzi
zhotoviteľom a objednávateľom, ak to ich výrobca/autor/dodávateľ od zhotoviteľa
v súvislosti s dodaním objednávateľovi požaduje. Takéto schválenie však neoprávňuje
zhotoviteľa požadovať navýšenie ceny za dielo určenej podľa článku V zmluvy.

Článok VII
Doručovanie
1.

Zmluvné strany sa dohodli, že si budú navzájom doručovať písomnosti v listinnej podobe
osobne, licencovaným kuriérom alebo poštou ako doporučenú zásielku, a to na adresy
sídiel zmluvných strán uvedených v záhlaví tejto zmluvy, prípadne na iné
korešpondenčné adresy písomne oznámené druhej zmluvnej strane podľa ods. 4. tohto
článku zmluvy.

2.

Písomnosť zaslaná poštou doporučene sa považuje za doručenú dňom, keď ju adresát
prijal alebo odmietol prijať. Všetky písomnosti sa považujú za doručené aj v prípade, ak
zmluvná strana svojím konaním alebo opomenutím zmarí doručenie písomnosti alebo
písomnosť pošta vráti ako nedoručenú, účinky doručenia nastávajú v deň, keď bude
písomnosť prípadne zásielka vrátená druhej zmluvnej strane.

3.

Písomnosť doručovaná osobne alebo licencovaným kuriérom sa považuje za doručenú
jej odovzdaním. Ak adresát odmietne písomnosť prevziať, písomnosť sa považuje za
doručenú dňom jej odmietnutia potvrdeného osobou, ktorá doručuje písomnosť.

4.

V prípade akejkoľvek zmeny adresy určenej na doručovanie písomností na základe tejto
zmluvy sa zmluvné strany zaväzujú bezodkladne písomne informovať navzájom o zmene

adresy; v takomto prípade je pre doručovanie rozhodujúca nová adresa riadne oznámená
zmluvnej strane pred odoslaním písomnosti.
5.

Zmluvné strany sa výslovne dohodli na oprávnení doručovať písomnosti týkajúce sa
záväzku medi zmluvnými stranami, ktoré vyplývajú z tejto zmluvy okrem záväzku
stanovenom v článku III zmluvy i prostredníctvom e-mailu oprávnených zamestnancov
v zmysle článku II. ods. 2 zmluvy. Písomnosť doručenú prostredníctvom e-mailu treba
doplniť najneskôr do troch pracovných dní predložením originálu spôsobom podľa
predchádzajúcich bodov tohto článku, v opačnom prípade platí, že písomnosť nebola
zaslaná.

Článok VIII
Dôverné informácie
1.

Zhotoviteľ je povinný zachovávať mlčanlivosť o dôverných informáciách, ibaže by z tejto
zmluvy alebo príslušných právnych predpisov vyplývalo inak. Na účely tejto zmluvy sa za
dôverné informácie považujú informácie, ktoré sa zhotoviteľ dozvedel v súvislosti
s uzavretím tejto zmluvy alebo plnením na základe tejto zmluvy najmä informácie viažuce
sa na obsah diela tejto zmluvy.

2.

Zhotoviteľ je povinný zachovávať mlčanlivosť o dôverných informáciách aj po ukončení
platnosti tejto zmluvy.

3.

Zhotoviteľ nie je oprávnený zverejniť obsah predmetu zmluvy bez súhlasu objednávateľa
a to ani po ukončení platnosti tejto zmluvy.

Článok IX
Osobitné ustanovenie
1.

2.

Objednávateľ ako aj zhotoviteľ sú oprávnení odstúpiť od zmluvy v prípade podstatného
porušenia zmluvy. Za podstatné porušenie zmluvy sa považuje, ak:
a)

zhotoviteľ nedodá návrh diela alebo dielo riadne a včas podľa dohodnutých termínov
v zmysle článku III zmluvy,

b)

objednávateľ neuhradí faktúru v zmysle článku V zmluvy ani do 30 dní po dni
splatnosti faktúry a to aj napriek predchádzajúcemu písomnému upozorneniu zo
strany zhotoviteľa.

Odstúpenie od zmluvy je oprávnená strana povinná písomne oznámiť druhej zmluvnej
strane bez zbytočného odkladu po tom, čo nastala skutočnosť zakladajúca jej nárok na
odstúpenie od zmluvy. Odstúpenie od zmluvy nadobudne účinnosť dňom doručenia
oznámenia o odstúpení druhej zmluvnej strane.

Článok X
Záverečné ustanovenia
1.

Prípadne vzniknuté spory zmluvných strán, ktoré by sa týkali tejto zmluvy, budú
prednostne riešené dohodou.

2.

Táto zmluva je vyhotovená v (štyroch) vyhotoveniach, z ktorých 2 (dve) dostane
objednávateľ a 2 (dve) zhotoviteľ.

3.

Jednotlivé ustanovenia tejto zmluvy možno zmeniť alebo doplniť len formou písomných
dodatkov k predmetnej zmluve podpísaných oprávnenými zástupcami oboch zmluvných
strán.

4.

Táto zmluva nadobúda platnosť dňom jej podpisu oprávnenými zástupcami obidvoch
zmluvných strán a účinnosť dňom nasledujúcim po dni jej zverejnenia v Centrálnom
registri zmlúv.

5.

Ostatné právne vzťahy neupravené touto zmluvou sa riadia príslušnými ustanoveniami
Obchodného zákonníka a ďalších právnych predpisov vo vzťahu na predmet a obsah.

6.

Neoddeliteľnou súčasťou zmluvy je Príloha č. 1 – Detailná špecifikácia predmetu zmluvy.

V Bratislave, dňa _____________
Za objednávateľa:

____________________________
Ing. Alexander Ballek
predseda ŠÚ SR

V Bratislave, dňa _____________
Za zhotoviteľa:

____________________________
Mgr. Martin Sepp
konateľ

Príloha č. 1 ZML-1-14/2018-500

Detailná špecifikácia predmetu zmluvy
1. Predmet zmluvy sa skladá z dvoch častí:
a) Analýzy a návrhu spôsobu autentifikácie pre potreby SODB 2021, ktorá pozostáva
z:
 analýzy aktuálneho stavu, popisu alternatív a ich posúdenia, popisu budúceho
stavu a návrhu riešenia;
 modelu jednotlivých vrstiev architektúry pre stav AS IS a TO BE (biznis, aplikačná,
technologická);
 CBA/SWOT analýzy.
b) Vypracovania dokumentácie k verejnému obstarávaniu, ktoré pozostáva z:
 návrhu opisu predmetu zákazky pre verejné obstaranie projektu realizácie
autentifikácie pre SODB 2021.
2. Zoznam dokumentácie, ktorá bude predmetom analýzy ako podklad pre vypracovanie
predmetu zmluvy (zoznam môže byť počas prípravy analýzy doplnený):



Národný akčný plán Sčítania obyvateľov, domov a bytov 2021 na roky 2017 –
2020,
Informácia o Sčítaní obyvateľov, domov a bytov 2021 v Slovenskej republike.

3. Zoznam legislatívnych predpisov, ktoré budú predmetom analýzy ako podklad pre
vypracovanie predmetu zmluvy (zoznam môže byť počas prípravy analýzy doplnený):
a) Legislatívny zámer zákona o sčítaní obyvateľov, domov a bytov v roku 2021;
b) Nariadenie Európskeho parlamentu a Rady (ES) č. 763/2008 z 9. júla 2008 o sčítaní
obyvateľov, domov a bytov;
c) Vykonávacie nariadenie Komisie (EÚ) 2017/543 z 22. marca 2017, ktorým sa stanovujú
pravidlá uplatňovania nariadenia Európskeho parlamentu a Rady (ES) č. 763/2008 o
sčítaní obyvateľov, domov a bytov, pokiaľ ide o technické špecifikácie tém a ich
členení;
d) Nariadenie Komisie (EÚ) 2017/712 z 20. apríla 2017, ktorým sa stanovuje referenčný
rok a prijíma sa program štatistických údajov a meta údajov pre sčítanie obyvateľov,
domov a bytov podľa nariadenia Európskeho parlamentu a Rady (ES) č. 763/2008;
e) Vykonávacie nariadenie Komisie (EÚ) 2017/881 z 23. mája 2017, ktorým sa vykonáva
nariadenie Európskeho parlamentu a Rady (ES) 763/2008 o sčítaní obyvateľov, domov
a bytov, pokiaľ ide o formu a štruktúru správ o kvalite a technický formát na zasielanie
údajov, a ktorým sa mení nariadenie (EÚ) 1151/2010;
f) Nariadenie Európskeho parlamentu eIDAS 910/2014;
g) Zákon č. 305/2013 Z. z. o elektronickej podobe výkonu pôsobnosti orgánov verejnej
moci a o zmene a doplnení niektorých zákonov (zákon o e-Governmente);
h) Zákon č. 275/2006 Z. z. o informačných systémoch verejnej správy a o zmene a
doplnení niektorých zákonov.
4. Zoznam informačných systémov, ktoré budú predmetom analýzy ako podklad pre
vypracovanie predmetu zmluvy (zoznam môže byť počas prípravy analýzy doplnený):
a) Sčítanie obyvateľov, domov a bytov 2021 (SODB 2021);
b) Centrálna správa referenčných údajov (CSRU);
c) Ústredný portál verejnej správy (UPVS).

5. V rámci realizácie zmluvy sa vykoná analýza jednotlivých častí procesu autentifikácie
a nadväzujúcich služieb a podporných systémov so zameraním najmä na biznisovú,
aplikačnú a technologickú úroveň. Analýza sa realizuje s cieľom:


určiť najvýhodnejší spôsob autentifikácie pri SODB 2021, predovšetkým
s ohľadom na jednoduchosť, prístupnosť, jednoznačnosť, administratívnu
náročnosť a personálne náklady;
popísať aktuálne možnosti autentifikácie, s určením možnosti využitia aktuálnych
rozhraní;
spracovať návrh na požiadavky na úpravu podporných systémov, aby boli
pripravené a schopné poskytovať údaje pre proces autentifikácie v dostatočnej
forme, prípadne návrh na vybudovanie nových systémov;
spracovať návrh na vybudovanie nového informačného systému pokiaľ si to
príslušná časť návrhu riešenia vyžiada najmä z hľadiska optimalizácie finančnej
a časovej náročnosti.





6. Analýzu a návrh je nevyhnutné realizovať vo väzbe na platnú legislatívu a strategické
dokumentmi v tejto oblasti. Činnosti ako aj samotný výstup musia byť v súlade najmä
s požiadavkami definovanými v dokumentoch:




Národná koncepcia informatizácie verejnej správy na roky 2016-2020;
KRIS Štatistického úradu Slovenskej republiky;
Zákon č. 305/2013 Z. z. o elektronickej podobe výkonu pôsobnosti orgánov
verejnej moci a o zmene a doplnení niektorých zákonov (zákon o eGovernmente);
Zákon č. 275/2006 Z. z. o informačných systémoch verejnej správy a o zmene a
doplnení niektorých zákonov;
Výnos MF SR č. 55/2014 Z. z. o štandardoch pre informačné systémy verejnej
správy.




7. Úspešný uchádzač
a v štruktúre:

zároveň

vypracuje

dokumentačné

výstupy

za

podmienok

7.1 Analýza a návrh spôsobu autentifikácie pre potreby SODB 2021 bude obsahovať
kapitoly minimálne v členení:
Popis aktuálneho stavu spôsobov autentifikácie vo verejnej správe:
o súčasný stav prevádzky:
 všeobecný popis súčasného stavu prevádzky,
 registrácia a aktivácia elektronickej identity,
 autentifikácia;
o legislatívny rámec;
o architektúra (v súlade so štandardom Archimate):
 biznis vrstva,
 aplikačná vrstva,
 technologická vrstva.
II. Popis možných alternatív riešenia autentifikácie pre potreby SODB 2021:
o všeobecný popis riešenia;
o procesný model:
 riešenie registrácie a aktivácie elektronickej identity,
 riešenie autentifikácie;
o súlad s platnou legislatívou a nariadeniami;
o príklady nasadenia daného riešenia do prevádzky.
III. Posúdenie možných alternatív riešenia autentifikácie pre potreby SODB 2021
z nasledovných hľadísk:
o jednoduchosť riešenia z užívateľského hľadiska;

I.

o prístupnosť riešenia pre užívateľa;
o prevádzkové náklady;
o náklady na vývoj a nasadenie;
o bezpečnosť;
o súlad s platnou legislatívou a nariadeniami.
IV. Popis budúceho stavu riešenia autentifikácie pre potreby SODB 2021:
o popis riešenia:
 registrácia a aktivácia elektronickej identity,
 autentifikácia;
o legislatívny rámec;
o procesný model:
 riešenie registrácie a aktivácie elektronickej identity,
 riešenie autentifikácie;
o architektúra (v súlade so štandardom TOGAF a Archimate):
 biznis vrstva,
 aplikačná vrstva,
 technologická vrstva,
 bezpečnostná vrstva;
o harmonogram implementácie riešenia.
V. Ekonomická/SWOT analýza riešenia:
o rozpočet;
o finančná analýza a analýza nákladov a prínosov (Cost Benefit analýza).
VI. Sumárna CBA analýza (na konci dokumentu).
7.2

Dokumentácia k verejnému obstarávaniu, ktorá bude obsahovať Opis predmetu
zákazky ako podklad k verejnému obstarávaniu projektu realizácie autentifikácie
pre SODB 2021.

7.3

Každý dokument bude dodaný v elektronickej forme ako súbor typu Microsoft Word
a súčasne v papierovej forme vo formáte A4 a zviazaný hrebeňovou alebo
ekvivalentnou väzbou. Architektúra bude dodaná zároveň ako model vo výmennom
formáte archimate exchange file.

