21254-135/2018-BA
Sprostredkovateľská zmluva

uzatvorená podľa čl. 28 ods. 3 nariadenia Európskeho parlamentu a rady (EÚ) 2016/679
z 27. apríla 2016 o ochrane fyzických osôb pri spracúvaní osobných údajov a o voľnom
pohybe takýchto údajov, ktorým sa zrušuje smernica 95/46/ES (všeobecné nariadenie
o ochrane osobných údajov) a podľa § 34 zákona č. 18/2018 Z. z. o ochrane osobných údajov
a o zmene a doplnení niektorých zákonov
Zmluvné stranySociálna poisťovňa
Sídlo:
Ulica 29. augusta 8 a 10
813 63 Bratislava
V zastúpení:
Ing. Ľubomír Vážny, generálny riaditeľ
Bankové spojenie:
IBAN:
BIC:
IČO:
DIČ:
(ďalej len „prevádzkovateľ)

Štátna pokladnica
SK40 8180 0000 0070 0016 4314
SPSRSKBA
308 07 484
2020592332

a
Skupina dodávateľov vytvorená na základe zmluvy o združení uzatvorenej v súlade s § 829
a nasl. Občianskeho zákonníka zo dňa 8. septembra 2014:
EMM, spol. s r.o.
Sídlo organizácie:
Sekurisova 16
841 02 Bratislava
V mene organizácie koná: Ing. Jozef Chebeň, konateľ
ČSOB, a.s.
Bankové spojenie:
Číslo účtu:
0584749903/7500
IBAN:
SK86 7500 0000 0005 8474 9903
SWIFT kód:
CEKOSKBX
IČO:
17316260
2020316529
DIČ:
IČ DPH:
SK2020316529
Zapísaný v Obchodnom registri Okresného súdu Bratislava I, oddiel: Sro, vložka č. 686/B
Factory 4 Solutions a.s.
Sídlo organizácie:

Seberíniho 9
821 03 Bratislava
V mene organizácie koná: Ing. Igor Hornák, CSc., predseda predstavenstva
Ing. Pavel Ťavoda, člen predstavenstva
Bankové spojenie:
OTP Banka Slovensko, a.s.
Číslo účtu:
8365127/5200
IBAN:
SK17 5200 0000 0000 0836 512
SWIFT kód:
OTPVSKBX
IČO:
35925116
DIČ:
2021982611
IČ DPH:
SK2021982611
Zapísaný v Obchodnom registri Okresného súdu Bratislava I, oddiel: Sa, vložka č. 3542
(ďalej len „sprostredkovateľ)
(spolu ďalej ako „zmluvné strany“)

1

21254-135/2018-BA
Preambula
Zmluvné strany majú spolu uzatvorenú zmluvu na poskytovanie služieb, predmetom ktorej je
najmä rozvoj, údržba a technická podpora informačného systému prevádzkovateľa (ďalej len
„servisná zmluva“), ktorý obsahuje osobné údaje klientov prevádzkovateľa. Sprostredkovateľ
vystupuje v tejto servisnej zmluve ako poskytovateľ/dodávateľ týchto služieb, pričom nie je
vylúčené, že v rámci rozvoja, údržby a technickej podpory informačného systému sa dostane
priamo k spracovaniu osobných údajov klientov prevádzkovateľa, aj keď takéto spracovanie
nie je predmetom tejto servisnej zmluvy. Vzhľadom na vyššie uvedenú možnosť spracovania
osobných údajov prevádzkovateľa sprostredkovateľom, zmluvné strany uzatvárajú podľa čl.
28 ods. 3 nariadenia Európskeho parlamentu a rady (EÚ) 2016/679 z 27. apríla 2016
o ochrane fyzických osôb pri spracúvaní osobných údajov a o voľnom pohybe takýchto
údajov, ktorým sa zrušuje smernica 95/46/ES (všeobecné nariadenie o ochrane osobných
údajov)(ďalej len „GDPR“) a podľa § 34 zákona č. 18/2018 Z. z. o ochrane osobných údajov
a o zmene a doplnení niektorých zákonov (ďalej len „ZOOU“) túto sprostredkovateľskú
zmluvu (ďalej len „zmluva“).

1.
2.
3.
4.

5.

Čl. I
Predmet zmluvy
Predmetom tejto zmluvy je poverenie sprostredkovateľa na spracovanie osobných údajov
klientov prevádzkovateľa v mene prevádzkovateľa a podľa pokynov prevádzkovateľa.
Sprostredkovateľ je oprávnený spracúvať osobné údaje po splnení povinností uvedených
v tejto zmluve.
Účel spracúvania osobných údajov je vymedzený v zákone č. 461/2003 Z. z. o sociálnom
poistení, podľa ktorého je prevádzkovateľ oprávnený spracúvať osobné údaje svojich
klientov za účelom výkonu sociálneho poistenia.
Sprostredkovateľ je oprávnený spracúvať osobné údaje, s ktorými príde do styku
v súvislosti s realizáciou servisnej zmluvy a to na účel:
- rozvoja, údržby a technickej podpory informačného systému elektronického
komunikačného prostredia s klientmi a spolupracujúcimi inštitúciami (EKP), v ktorom
sú osobné údaje spracovávané prevádzkovateľom,
- poskytovania služieb rozvoja, údržby, aplikačnej a technickej podpory pre aplikačné
programové vybavenie registra fyzických osôb a registra právnických osôb.
Sprostredkovateľ je oprávnený spracúvať osobné údaje na základe pokynov
prevádzkovateľa podľa podmienok stanovených v tejto zmluve v súlade so všeobecne
záväznými právnymi predpismi upravujúcimi ochranu a spracúvanie osobných údajov.
Za pokyny prevádzkovateľa sa považujú pokyny uvedené v tejto zmluve, prípadne iné
písomne zdokumentované pokyny.

Čl. II
Zoznam osobných údajov a okruh dotknutých osôb
1. Servisná zmluva v rámci plnenia predmetu ktorej je sprostredkovateľ oprávnený
spracúvať osobné údaje klientov prevádzkovateľa:
Zmluva o poskytovaní služieb pri údržbe, technickej podpore a rozvoji informačného
systému elektronického komunikačného prostredia (EKP) s klientmi a spolupracujúcimi
inštitúciami (ev. č. 39940-21/2014-BA), ďalej aj „servisná zmluva“.
2. Zoznam osobných údajov, ktoré môžu byť v prípade potreby realizácie predmetu servisnej
zmluvy predmetom spracúvania:
meno, priezvisko, titul, rodné číslo, pohlavie, stav, adresa trvalého pobytu, dátum
narodenia, miesto narodenia, rodné priezvisko, štátna príslušnosť, email, telefón, bankové
2

21254-135/2018-BA
spojenie, posledné priezvisko, okres narodenia, národnosť, dátum a miesto úmrtia číslo
bankového účtu, rodná a úmrtná matrika, identifikátor cudzinca, adresa prechodného
pobytu, informácia o období poistenia, informácia o dátume narodenia dieťaťa, údaje osôb
vo vzťahu k iným osobám – manžela, manželky, rodičov, detí, povolenie k pobytu
u cudzinca, číslo a séria občianskeho preukazu, číslo a dátum vydania cestovného pasu,
údaje súvisiace s právnymi úkonmi, informácia o výkone práce v štáte, informácia o
období a vymeriavacom základe za každý druh poistenia, počet odpracovaných dní, výška
poistného, informácia o type poistného vzťahu (pravidelný a nepravidelný príjem),
menný zoznam poistencov s osobnými údajmi, za ktorých sú zdravotné výkony
vykazované, výška pohľadávky voči prevádzkovateľovi, dĺžne sumy na poistnom,
informácie o exekúciách, počet zamestnancov zamestnávateľa, údaje o poberaní
dôchodku, druhy dôchodkov, výška dôchodku, zrážky z dôchodkov, dátum vzniku nároku
na predčasný starobný a starobný dôchodok, údaje o dávkach v rámci dohôd nemocenské,
úrazové, poistenie v nezamestnanosti.
3. Spracúvané osobné údaje sú povahy:
Osobitná kategória osobných údajov v rozsahu: vykazovaných zdravotných výkonov,
vyplácania dávok z dôchodkového poistenia,
Iné osobné údaje v rozsahu viď. Čl. II, 2.
Spracúvané osobné údaje sú typu:
adresné, ekonomické, sociálne, zdravotné, elektronické.
3. Sprostredkovateľ spracúva osobné údaje o klientoch a zamestnancoch prevádzkovateľa
(ďalej „dotknuté osoby“).

1.
2.
3.
4.

Čl. III
Spôsob výkonu a oprávnenia sprostredkovateľa
Sprostredkovateľ vykonáva spracúvanie osobných údajov prostredníctvom informačného
systému EKP, ktorého súčasťou je systém elektronických služieb (SES) a aj elektronický
zber údajov (EZU), ktorý je informačným systémom prevádzkovateľa.
Osobné údaje o dotknutých osobách sa získavajú v súlade so zákonom o sociálnom
poistení za účelom výkonu sociálneho poistenia
Na spracúvanie osobných údajov sprostredkovateľom sa v zmysle § 34 ods. 1 ZOOU
nevyžaduje súhlas dotknutej osoby.
Sprostredkovateľ má v rámci spracúvania osobných údajov podľa tejto zmluvy povolené
operácie s osobnými údajmi v rozsahu najmä:
a)
zaznamenávanie,
b)
usporadúvanie,
c)
štruktúrovanie,
d)
vyhľadávanie,
e)
prehliadanie,
f)
preskupovanie alebo kombinovanie,
g)
vymazanie alebo likvidácia.

5. Sprostredkovateľ je oprávnený spracúvať osobné údaje dotknutých osôb po dobu trvania
účelu spracúvania, resp. po dobu platnosti a účinnosti servisnej zmluvy a po dobu
platnosti a účinnosti tejto zmluvy.

3

21254-135/2018-BA

1.
2.

Čl. IV
Vyhlásenie prevádzkovateľa
Prevádzkovateľ vyhlasuje, že pri výbere sprostredkovateľa dbal na odbornú, technickú,
organizačnú a personálnu spôsobilosť sprostredkovateľa a jeho schopnosť zaručiť
ochranu práv dotknutých osôb.
Prevádzkovateľ prehlasuje, že
a) osobné údaje sa spracúvajú na základe primeraného právneho dôvodu v súlade
s GDPR a ZOOU,
b) osobné údaje sa spracúvajú v súlade s jasne definovaným účelom spracúvania,
c) osobné údaje, ktoré sprostredkovateľ spracúva na základe tejto zmluvy sú
aktuálne, úplné a primerané vzhľadom na účel spracúvania.

Čl. V
Vyhlásenie sprostredkovateľa
1. Sprostredkovateľ vyhlasuje, že zabezpečí, aby všetky ním určené oprávnené osoby boli
pred spracúvaním osobných údajov poučené o zásadách spracúvania osobných údajov
a o zachovaní mlčanlivosti.
2. Sprostredkovateľ záväzne vyhlasuje, že je odborne, technicky, organizačne a personálne
spôsobilý spracovávať osobné údaje a je schopný dostatočne technicky a organizačne
zabezpečiť ochranu zverených osobných údajov, najmä ich ochranu pred neoprávneným
či náhodným sprístupnením tretím stranám.
3. Sprostredkovateľ vyhlasuje, že nevykonáva cezhraničný prenos osobných údajov
dotknutých osôb do tretích krajín, ktoré nezaručujú primeranú úroveň ochrany osobných
údajov. Pokiaľ by sa mal takýto prenos vykonať sprostredkovateľ je povinný o tom
vopred informovať prevádzkovateľa.
Čl. VI
Povinnosti sprostredkovateľa
1. Sprostredkovateľ sa pri spracúvaní osobných údajov podľa tejto zmluvy zaväzuje najmä:
1.1 dodržiavať všetky povinnosti vyplývajúce pre neho zo všeobecne záväzných právnych
predpisov upravujúcich ochranu a spracúvanie osobných údajov; najmä GDPR, platného
ZOOU a súvisiacich vykonávacích právnych predpisov,
1.2 akékoľvek spracúvanie osobných údajov vykonávať len za účelom plnenia predmetu
servisnej zmluvy a len v rozsahu nevyhnutnom na jej plnenie,
1.3 ak všeobecne záväzné právne predpisy neustanovujú inak, osobné údaje, s ktorými sa
dostal do styku v súvislosti s realizáciou servisnej zmluvy nezverejňovať, neposkytovať a
nesprístupňovať tretím stranám,
1.4. zachovávať mlčanlivosť a zabezpečiť diskrétnosť pri akomkoľvek spracúvaní
osobných údajov,
1.5 ak servisná zmluva alebo všeobecne záväzný právny predpis neustanovuje inak,
nevyhotovovať kópie akýchkoľvek nosičov obsahujúcich osobné údaje a ani z nich
nevyhotovovať výpisy alebo odpisy, ktoré by obsahovali osobné údaje,
1.6 ak všeobecne záväzné právne predpisy upravujúce problematiku archívov a registratúr
neustanovujú inak, bezodkladne odovzdávať prevádzkovateľovi všetky získané materiály
obsahujúce osobné údaje, ktoré už pre realizáciu zmluvy nepotrebuje, resp. všetky osobné
údaje, ktoré bude spracúvať v súvislosti s plnením zmluvy, bezodkladne po tom, čo
pominie dôvod na ich spracúvanie podľa zmluvy, zmazať zo všetkých elektronických,
hmotných alebo iných nosičov informácii (napr. pevné disky počítačov, USB kľúče, CD,

4

21254-135/2018-BA
DVD, dokumenty v papierovej podobe) alebo tieto nosiče zlikvidovať tak, aby nedošlo k
úniku týchto údajov,
1.7 poučiť svojich zamestnancov alebo iné osoby, ktoré prídu alebo môžu prísť do styku s
osobnými údajmi (ďalej len „oprávnené osoby“), o povinnosti zachovávať mlčanlivosť a
dôvernosť osobných údajov, ako aj o iných právach a povinnostiach sprostredkovateľa
upravených zmluvou alebo ustanovených všeobecnými záväznými právnymi predpismi
upravujúcimi ochranu a spracúvanie osobných údajov, o zodpovednosti za ich porušenie,
a to všetko pred uskutočnením prvej operácie s osobnými údajmi,
1.8 plniť predmet zmluvy len prostredníctvom riadne a preukázateľne poučených alebo
vyškolených oprávnených osôb pre účel plnenia predmetu zmluvy a z nej vyplývajúceho
rozsahu a podmienok spracúvania osobných údajov,
1.9 spracúvať osobné údaje oprávnenými osobami konajúcimi za sprostredkovateľa len v
rozsahu pokynov prevádzkovateľa alebo podľa osobitného predpisu alebo medzinárodnej
zmluvy, ktorou je Slovenská republika viazaná,
1.10 v prípade sťažností alebo sporu týkajúceho sa spracúvania osobných údajov pri
plnení predmetu zmluvy, bezodkladne informovať prevádzkovateľa o tejto skutočnosti a
spolupracovať pri riešení sťažnosti alebo sporu s prevádzkovateľom,
1.11 nepoužiť spracúvané osobné údaje v mene prevádzkovateľa pre vlastnú potrebu,
pokiaľ všeobecne záväzné platné právne predpisy neustanovujú inak.
2. Sprostredkovateľ je pri spracúvaní osobných údajov podľa tejto zmluvy ďalej povinný
bezodkladne informovať prevádzkovateľa o
2.1 poskytnutí a sprístupnení osobných údajov tretej strane spolu s odôvodnením a
určením všeobecne záväzného právneho predpisu, ktorý sprostredkovateľovi ukladá
povinnosť poskytnúť, sprístupniť alebo zverejniť osobné údaje dotknutých osôb
spracúvaných v mene prevádzkovateľa,
2.2 skutočnostiach zabraňujúcich plneniu povinností podľa tejto zmluvy,
2.3 akomkoľvek porušení povinností podľa zmluvy alebo porušení všeobecne záväzných
právnych predpisov upravujúcich ochranu a spracúvanie osobných údajov;
2.4 akomkoľvek porušení ochrany osobných údajov,
2.5 akomkoľvek porušení všeobecne záväzných právnych predpisov upravujúcich ochranu
a spracúvanie osobných údajov zo strany prevádzkovateľa, ak sa podľa názoru
sprostredkovateľa pokynom prevádzkovateľa tieto predpisy porušujú.
3. V prípade, ak sprostredkovateľ obdržal žiadosť dotknutej osoby, ktorá si uplatňuje voči
prevádzkovateľovi svoje práva podľa článkov 15 až 22 GDPR a §21 až §28 ZOOU (napr.
právo na prístup k údajom, právo na výmaz alebo opravu osobných údajov), je povinný
bezodkladne, najneskôr však do troch pracovných dní od jej prijatia, takúto žiadosť zaslať
prevádzkovateľovi prostredníctvom emailovej adresy: zodpovedna.osoba@socpoist.sk ,
spolu so žiadosťou je sprostredkovateľ povinný prevádzkovateľovi zaslať aj ďalšie
relevantné informácie týkajúce sa predmetnej žiadosti, ktoré by mohli mať vplyv na
postup vybavenia žiadosti dotknutej osoby zo strany prevádzkovateľa.
4. Sprostredkovateľ je povinný pomáhať prevádzkovateľovi pri zabezpečení plnenia
povinností prevádzkovateľa v oblasti bezpečnosti spracúvania, zisťovania porušení
ochrany osobných údajov, posudzovania vplyvu na ochranu osobných údajov a
poskytovať informácie, ktoré sú mu dostupné.
Sprostredkovateľ so zreteľom na najnovšie poznatky, povahu, rozsah, kontext a účely
spracúvania, ako aj na riziká s rôznou pravdepodobnosťou a závažnosťou pre práva
a slobody fyzických osôb musí upozorniť prevádzkovateľa na potrebu zabezpečenia
ochrany v zmysle čl. 28 ods. 3 písm. c), a čl. 32 Nariadenia GDPR v spojení s čl. 5 ods. 1
a ods. 2 Nariadenia GDPR. Opatrenia, ktoré je prevádzkovateľ povinný prijať, sú

5

21254-135/2018-BA
opatrenia na zabezpečenie ochrany údajov a opatrenia, ktoré zaistia úroveň ochrany
primeranú riziku ohrozenia dôvernosti, integrity, dostupnosti a odolnosti systémov.
Poskytnutie súčinnosti a poskytnutie pomoci sprostredkovateľa prevádzkovateľovi pri
zabezpečovaní povinností prevádzkovateľa v oblasti bezpečnosti spracúvania osobných
údajov spočívajúcej v úprave informačného systému prevádzkovateľa sa bude riadiť
ustanoveniami servisnej zmluvy.
5. Sprostredkovateľ je povinný dôsledne chrániť spracúvané osobné údaje podľa svojho
najlepšieho vedomia, v súlade s ustanoveniami GDPR a ZOOU.
6. Oprávnené osoby sprostredkovateľa resp. subdodávateľa, ktoré budú mať prístup
k osobným údajom sú viazaní povinnosťou mlčanlivosti o týchto údajoch a to aj po zániku
štátnozamestnaneckého pomeru, pracovného pomeru uzatvoreného v súlade so
zákonníkom práce resp. v súlade so zákonom o výkone práce vo verejnom záujme alebo
dohody o práci vykonávanej mimo pracovného pomeru v súlade so zákonníkom práce.
7. Oprávnené osoby sprostredkovateľa sú oboznámené so spôsobom oznamovania podozrení
z bezpečnostných incidentov v súvislosti s informačným systémom a spracúvanými
osobnými údajmi. Oprávnené osoby sprostredkovateľa sú poučené, aby bezodkladne
oznamovali určenej osobe prevádzkovateľa akékoľvek podozrenie z bezpečnostného
incidentu, ktoré by mohlo mať dopad na bezpečnosť informačného systému s osobnými
údajmi. Sprostredkovateľ je povinný bezodkladne prijať relevantné opatrenia k náprave, o
bezpečnostnom incidente informovať zodpovednú osobu prevádzkovateľa a e-mailom na
adresu: zodpovedna.osoba@socpoist.sk.
Čl. VII
Podmienky spracúvania osobných údajov
1. Sprostredkovateľ vyhlasuje, že spracúvanie osobných údajov bude vykonávať
prostredníctvom inej osoby (ďalej len „subdodávateľ“), ktorým je/sú spoločnosť:
Solitea Business Solutions s.r.o.,
s čím prevádzkovateľ súhlasí. Subdodávateľ bude spracúvať osobné údaje na
zodpovednosť sprostredkovateľa v rozsahu a za podmienok stanovených touto zmluvou
2. Prevádzkovateľ súhlasí, aby sprostredkovateľ spracúval osobné údaje prostredníctvom
ďalšieho subdodávateľa iba na základe osobitného písomného súhlasu prevádzkovateľa;
pri zapojení ďalšieho sprostredkovateľa do vykonávania osobitných spracovateľských
činností v mene prevádzkovateľa je mu sprostredkovateľ povinný uložiť rovnaké
povinnosti týkajúce sa ochrany osobných údajov, ako má on sám.
3. Sprostredkovateľ nesmie zveriť spracúvanie osobných údajov subdodávateľovi, ak by
tým mohli byť ohrozené práva a právom chránené záujmy dotknutých osôb. Žiadosť o
poskytnutie súhlasu musí obsahovať aspoň nasledovné náležitosti:
a) označenie subdodávateľa obchodným menom, identifikačnými údajmi a zápisom v
obchodnom registri,
b) odôvodnenie jeho poverenia spracúvaním osobných údajov dotknutých osôb,
c) vyhlásenie sprostredkovateľa, že subdodávateľ poskytuje dostatočné záruky
na vykonanie primeraných technických a organizačných opatrení takým spôsobom,
aby spracúvanie spĺňalo požiadavky všeobecne záväzných právnych predpisov
upravujúcich ochranu a spracúvanie osobných údajov a zmluvy,
d) vyhlásenie sprostredkovateľa, že subdodávateľ nevykonáva cezhraničný prenos
osobných údajov do tretej krajiny, ktorá nezaručuje primeranú úroveň ochrany
osobných údajov,
e) vyhlásenie sprostredkovateľa, že subdodávateľ poučí svojich zamestnancov alebo iné
osoby, ktoré prídu alebo môžu prísť do styku s osobnými údajmi (ďalej len
„oprávnené osoby“), o povinnosti zachovávať mlčanlivosť a dôvernosť osobných
6

21254-135/2018-BA

4.

5.

6.

1.
2.

3.

4.

5.
6.

údajov ako aj o iných právach a povinnostiach sprostredkovateľa upravených touto
zmluvou alebo ustanovených všeobecnými záväznými právnymi predpismi
upravujúcimi ochranu a spracúvanie osobných údajov.
Zmluvné strany sa dohodli, že sprostredkovateľ po obdržaní súhlasu na spracúvanie
osobných údajov podľa tejto zmluvy prostredníctvom subdodávateľa písomne poverí
subdodávateľa spracúvaním osobných údajov podľa zmluvy za podmienok, za akých je
oprávnený/povinný ich spracúvať sprostredkovateľ a len v rozsahu nevyhnutnom pre
realizáciu zmluvy v záujme prevádzkovateľa, resp. jeho dotknutých osôb.
Sprostredkovateľ je povinný predložiť kópiu zmluvy so subdodávateľom do 5
pracovných dni od jej vyžiadania prevádzkovateľovi.
Subdodávateľ spracúva osobné údaje a zabezpečuje ich ochranu na zodpovednosť
sprostredkovateľa. Ak subdodávateľ nesplní svoje povinnosti pri spracúvaní osobných
údajov dotknutých osôb, sprostredkovateľ zostáva voči prevádzkovateľovi plne
zodpovedný za plnenie týchto povinnosti subdodávateľom. Sprostredkovateľ sa nemôže
zbaviť zodpovednosti za porušenie povinnosti subdodávateľom tvrdením, že tieto
povinnosti
porušil
subdodávateľ
sprostredkovateľa.
Ustanovenia
GDPR
o sprostredkovateľovi, vrátane ustanovení zmluvy upravujúcich povinnosti a podmienky
spracúvania osobných údajov zo strany sprostredkovateľa sa vzťahujú aj na
subdodávateľa.
Sprostredkovateľ je povinný oznámiť prevádzkovateľovi ukončenie spracúvania
osobných údajov dotknutých osôb prostredníctvom subdodávateľa, a to bezodkladne,
najneskôr však do piatich pracovných dní od ukončenia takéhoto spracúvania. Toto
oznámenie musí o. i. obsahovať aj popis spôsobu splnenia povinnosti sprostredkovateľa
vo vzťahu k tomuto subdodávateľovi.
Čl. VIII
Ostatné dohodnuté podmienky
Sprostredkovateľ postupuje pri spracúvaní osobných údajov podľa GDPR a podľa ZOOU.
Sprostredkovateľ sa zaväzuje nahradiť prevádzkovateľovi v plnom rozsahu všetky škody,
ktoré mu vzniknú v súvislosti s nedodržaním tejto zmluvy zo strany sprostredkovateľa
a ktorá prevádzkovateľovi vznikne porušením alebo nesplnením povinností subdodávateľa
sprostredkovateľa pri spracúvaní a ochrane osobných údajov vyplývajúcich z ustanovení
zmluvy a všeobecne záväzných právnych predpisov.
Ochrana osobných údajov podľa zmluvy trvá aj po ukončení zmluvného vzťahu
založeného touto zmluvou a zaväzuje aj právnych nástupcov zmluvných strán. Ukončenie
zmluvného vzťahu nemá vplyv na prípadný nárok na náhradu škody, ktorá
prevádzkovateľovi vznikla porušením povinností sprostredkovateľa.
Sprostredkovateľ je poverený spracúvať osobné údaje po dobu platnosti tejto zmluvy.
Okamihom skončenia jej platnosti už sprostredkovateľ nesmie disponovať žiadnymi
osobnými údajmi. Sprostredkovateľ je povinný vymazať osobné údaje alebo vrátiť
prevádzkovateľovi osobné údaje, v prípade že ich spracovával, po ukončení poskytovania
služieb týkajúcich sa plnenia servisnej zmluvy a vymazať existujúce kópie, ktoré
obsahujú osobné údaje, ak osobitný predpis alebo medzinárodná zmluva, ktorou je
Slovenská republika viazaná, nepožaduje uchovávanie týchto osobných údajov, o čom
vyhotoví písomné vyhlásenie, ktoré je povinný doručiť prevádzkovateľovi najneskôr do
dvoch pracovných dní od skončenia platnosti zmluvy.
Kontakt na zástupcu prevádzkovateľa zodpovedného za ochranu osobných údajov:
zodpovedna.osoba@socpoist.sk
Kontakt na zástupcu sprostredkovateľa:
a) osobneudaje@emm.sk
7

21254-135/2018-BA
b) ezu@f4s.sk

Čl. IX
Záverečné ustanovenia
1. Táto zmluva podlieha povinnému zverejneniu podľa § 5a ods. 1 zákona č. 211/2000 Z. z.
o slobodnom prístupe k informáciám a o zmene a doplnení niektorých zákonov v znení
neskorších predpisov a zákona č. 546/2010 Z. z., ktorým sa dopĺňa zákon č. 40/1964 Zb.
Občiansky zákonník v znení neskorších predpisov a ktorým sa menia a dopĺňajú niektoré
zákony. Sprostredkovateľ berie na vedomie povinnosť prevádzkovateľa zverejniť túto
zmluvu a svojim podpisom dáva súhlas na zverejnenie tejto zmluvy v plnom rozsahu.
2. Táto zmluva nadobúda platnosť po podpise oboch zmluvných strán a účinnosť
nasledujúci deň po dni zverejnenia v Centrálnom registri zmlúv.
3. Táto zmluva sa uzatvára na dobu neurčitú.
4. Po ukončení platnosti servisnej zmluvy je možné ukončiť túto zmluvu dohodou alebo ju
môžu obe zmluvné strany vypovedať aj bez udania dôvodu. Počas platnosti servisnej
zmluvy je možné ukončiť túto zmluvu len dohodou, alebo výpoveďou bez udania
dôvodu, no len zo strany prevádzkovateľa. Výpovedná lehota je tri mesiace a začne
plynúť prvý deň nasledujúceho mesiaca po mesiaci, v ktorom bola písomná výpoveď
doručená druhej zmluvnej strane.
5. Práva a povinnosti neupravené touto zmluvou sa budú riadiť príslušnými ustanoveniami
právnych predpisov platných na území SR.
6. Zmluvné strany štandardne komunikujú prostredníctvom elektronickej pošty.
V prípadoch, keď to vyžaduje zmluva, všeobecne záväzný právny predpis alebo jedna zo
zmluvných strán, doručí sa aj listinná podoba požiadavky, súhlasu a pod.
7. Zmluvné strany sa dohodli, že prípadné spory vyplývajúce z tejto zmluvy budú riešiť
predovšetkým vzájomným rokovaním zástupcov zmluvných strán, v prípade
pretrvávajúcich sporov vzniknutých z tohto zmluvného vzťahu bude na konanie
príslušný vecne a miestne príslušný súd SR.
8. Zmeny a doplnenia tejto zmluvy možno uskutočniť len na základe dohody zmluvných
strán písomným a očíslovaným dodatkom k zmluve.
9. Táto zmluva sa vyhotovuje v štyroch rovnopisoch, po dva pre každú zmluvnú stranu.
10. Zmluvné strany vyhlasujú, že túto zmluvu pred jej podpísaním prečítali, že bola
uzatvorené po vzájomnej dohode, podľa ich slobodnej vôle a nie v tiesni, ani za inak
nápadne nevýhodných podmienok.
V .................... dňa ...................

Za prevádzkovateľa:

Za sprostredkovateľa:

_______________________
Ing. Ľubomír Vážny
generálny riaditeľ
Sociálnej poisťovne

_________________________
Jozef Chebeň
konateľ
EMM, spol. s r.o.

8

21254-135/2018-BA

_________________________
Ing. Igor Hornák, CSc.
predseda predstavenstva
Factory 4 Solutions a.s.
_________________
Ing. Pavel Ťavoda,
člen predstavenstva
Factory 4 Solutions a.s.

9

