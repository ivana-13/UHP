Zmluva o dodaní a implementácii softwaru č. 4345/2018/5400/011
uzatvorená podľa § 269 ods. 2 a nasl. zákona č. 513/1991 Zb. Obchodný zákonník
v znení neskorších predpisov
(ďalej len „zmluva“)
Článok I.
Zmluvné strany
1.1.

Objednávateľ:

Sídlo:
Registrácia:
Právna forma:
Štatutárny orgán:
IČO:
IČ DPH:
DIČ:
Bankové spojenie:
SWIFT/BIC:
IBAN:
Adresa pre doručovanie
písomností:
E-mailová adresa, tel. č.:
(ďalej len „objednávateľ“)
1.2. Dodávateľ:
Sídlo:
Registrácia:

Železnice Slovenskej republiky, Bratislava
v skrátenej forme “ŽSR“
Klemensova 8, 813 61 Bratislava
Obchodný register Okresného súdu Bratislava I,
oddiel: Po, vložka číslo 312/B
Iná právnická osoba
Ing. Juraj Tkáč, generálny riaditeľ
31 364 501
SK2020480121
2020480121
VÚB, a. s.
SUBASKBX
SK11 0200 0000 3500 0470 0012
Železnice Slovenskej republiky - Železničné telekomunikácie
Bratislava, Kováčska 3, 832 06 Bratislava
zt@zsr.sk, +42120295310

DWC Slovakia a.s.
Mlynské nivy 71, 821 05 Bratislava
Obchodný register Okresného súdu Bratislava I,
oddiel: Sa, vložka číslo 4134/B
Akciová spoločnosť
Ing. Peter Axamít - predseda predstavenstva
35 918 501
xxxxx
xxxxx
xxxxx
xxxxx
xxxxx

Právna forma:
Štatutárny orgán:
IČO:
IČ DPH:
DIČ:
Bankové spojenie:
SWIFT/BIC:
IBAN:
Adresa pre doručovanie
písomností:
Mlynské nivy 71, 821 05 Bratislava
E-mailová adresa, tel. č.:
xxxxx
(ďalej len „dodávateľ“)
(objednávateľ a dodávateľ spolu aj ako „zmluvné strany“)

Článok II.
Predmet zmluvy
2.1.

Zmluvné strany uzatvárajú túto zmluvu ako výsledok verejného obstarávania zákazky s názvom „SW
licencie pre potreby prevádzky aplikačného riešenia „Automatizovaná správa registratúry“

vrátane inštalačných, bezpečnostných a konfiguračných služieb pre potreby ŽSR“ obstaranej
postupom podľa interného predpisu objednávateľa ako obstarávateľa.
2.2.

Účelom zmluvy je upraviť vzájomné práva a povinnosti zmluvných strán pri dodaní a implementácii
softwarových licencií a zaistiť nerušené užívanie softwaru objednávateľom v plne funkčnom stave.

2.3.

Predmetom zmluvy je záväzok dodávateľa dodávať postupne v priebehu platnosti tejto zmluvy na
základe požiadaviek objednávateľa 1665 ks softwarových licencií (ďalej len „SW licencie“ alebo
„software“) spĺňajúcich špecifikáciu uvedenú v Prílohe č. 1 – Popis požiadaviek na SW licencie pre
potreby prevádzky aplikačného riešenia „Automatizovaná správa registratúry“ (ďalej len „príloha č. 1“),
vrátane:
2.3.1. zabezpečenia inštalačných a konfiguračných služieb súvisiacich s dodávkou SW licencií,
2.3.2. zabezpečenia konfigurácie mandátových pravidiel v zmysle interných pravidiel a postupov
zohľadňujúcich platnú organizačnú štruktúru objednávateľa a jeho vnútorných organizačných
jednotiek (Registratúrny poriadok a registratúrny plán SR ŽSR, GR ŽSR a ÚS ŽSR),
2.3.3. zabezpečenia konfigurácie profilových parametrov pre dodané SW licencie,
2.3.4. zaškolenia školiteľov objednávateľa v rozsahu 10 MD,
2.3.5. zabezpečenia 24 mesačnej podpory SW Maintenance na dodané SW licencie, ktorý zahŕňa:
2.3.5.1. zabezpečenie súladu softwaru s aktuálnymi verziami softwarových a hardwarových
produktov, s ktorými bude software integrovaný (t.j. MS Windows, MS Windows Server,
databázy, XML, NET, Java, MS Office, webové prehliadače, mobilné zariadenia, Cofax
Capture, PDF Viewer, AutoDesk, rôzne HW/SW archívne systémy a pod.),
2.3.5.2. zabezpečenie správnej funkcionality softwaru (najmä prostredníctvom dodávky
opravných patchov, ktoré budú reagovať na prípadné chyby v produkte alebo na problém
spôsobený iným systémom, s ktorým je software integrovaný), a
2.3.5.3. zabezpečenie aktualizácie softwaru na najvyššiu existujúcu verziu,
v rozsahu a za podmienok uvedených v tejto zmluve.

2.4.

Objednávateľ sa zaväzuje za včas a riadne splnený predmet zmluvy zaplatiť cenu podľa článku IV.
a poskytnúť dodávateľovi súčinnosť pri plnení predmetu zmluvy.

2.5.

Táto zmluva má povahu rámcovej zmluvy. Povinnosť a zároveň právo dodávateľa plniť predmet zmluvy
vznikne dodávateľovi až na základe záväzných požiadaviek v zmysle bodu 6.1., ktoré budú mať povahu
samostatných realizačných zmlúv, na ktoré sa budú primerane aplikovať ustanovenia § 409 a nasl.
zákona č. 513/1991 Zb. Obchodný zákonník v znení neskorších predpisov (ďalej len „Obchodný
zákonník“) a zákona č. 185/2015 Z. z. Autorský zákon v znení neskorších predpisov (ďalej len
„Autorský zákon“).

Článok III.
Doba, na ktorú sa zmluva uzatvára, lehota a miesto plnenia predmetu zmluvy
3.1.

Zmluva sa uzatvára na dobu určitú, a to do doby vyčerpania maximálneho finančného objemu podľa
bodu 4.3., najneskôr však do 24 mesiacov odo dňa nadobudnutia účinnosti zmluvy.

3.2.

Dodávateľ sa zaväzuje plniť predmet zmluvy podľa bodu 2.3. v rozsahu podľa požiadavky v zmysle
bodu 6.1. v termínoch uvedených v príslušnej požiadavke. Požiadavka sa považuje za splnenú, ak
v termíne resp. termínoch uvedených v požiadavke bol podpísaný Akceptačný protokol v zmysle bodu
6.7. Objednávateľ sa zaväzuje stanoviť také termíny plnenia, aby bol dodávateľ objektívne schopný
splniť požadovaný predmet zmluvy.

3.3.

Miestom dodania predmetu zmluvy budú Železničné telekomunikácie, Kováčska 3, 832 06 Bratislava.

Článok IV.
Cena a maximálny finančný objem
4.1.

Zmluvné strany sa dohodli na jednotkovej cene za dodanie 1 ks SW licencie vo výške 246,40 EUR bez
DPH. Jednotková cena je pevná a nemenná, platí počas celej doby trvania tejto zmluvy a príslušnej
požiadavky a sú v nej zahrnuté všetky náklady, ktoré dodávateľovi vzniknú pri a/alebo v súvislosti so
splnením požadovaného predmetu zmluvy, najmä činností dodávateľa v zmysle bodov 2.3.1. až 2.3.5.
Dodávateľ nie je oprávnený v súvislosti s plnením predmetu zmluvy účtovať objednávateľovi žiadne
ďalšie položky.

4.2.

Daň z pridanej hodnoty (ďalej len „DPH“) bude účtovaná v zmysle platných právnych predpisov.

4.3.

Zmluvné strany sa dohodli na maximálnom finančnom objeme vo výške 414 585,- EUR bez DPH.

Článok V.
Platobné podmienky
5.1.

Objednávateľ neposkytne dodávateľovi žiadny preddavok ani zálohu na plnenie predmetu zmluvy.

5.2.

Platby budú realizované na základe faktúr vystavených a doručených objednávateľovi. Dodávateľ je
oprávnený vystaviť faktúru za každú splnenú požiadavku zadanú v zmysle bodu 6.1., a to najskôr v deň
podpísania Akceptačného protokolu oprávnenou osobou objednávateľa podľa bodu 6.7. alebo podpísania
zápisu potvrdzujúceho odstránenie vady v prípade, ak bude súčasťou Akceptačného protokolu zoznam
vád v zmysle bodu 6.7. druhá veta. Povinnou prílohou faktúry podľa tohto bodu bude kópia
Akceptačného protokolu.

5.3.

Na základe súhlasu objednávateľa s elektronickým zasielaním faktúr, podmienky získania ktorého sú
uvedené na webovom sídle www.zsr.sk, dodávateľ zašle riadne vystavenú faktúru v elektronickej
podobe na e-mailovú adresu e-faktura.dodavatel@zsr.sk, alebo v listinnej podobe na fakturačnú adresu:
Železnice Slovenskej republiky, Účelové stredisko Účtovné centrum, Klemensova 8, 813 61 Bratislava.

5.4.

Dodávateľom predložená faktúra na úhradu musí obsahovať náležitosti v zmysle zákona č. 222/2004 Z.
z. o dani z pridanej hodnoty v znení neskorších predpisov (ďalej len „zákon o DPH“). Okrem toho musí
obsahovať:
5.4.1. označenie zmluvných strán, obchodné meno, sídlo objednávateľa, IČO, IČ DPH a adresu
konečného príjemcu,
5.4.2. číslo faktúry,
5.4.3. deň vyhotovenia a deň splatnosti,
5.4.4. označenie peňažného ústavu a číslo účtu, na ktorý sa má platiť,
5.4.5. číslo objednávky doručenej dodávateľovi len pre účely zúčtovania faktúr,
5.4.6. číslo tejto zmluvy,
5.4.7. fakturovaná suma s rozčlenením DPH,
5.4.8. označenie osoby, ktorá faktúru vystavila,
5.4.9. pečiatka a podpis zodpovedného zástupcu dodávateľa (v prípade elektronickej faktúry sa
nevyžaduje).

5.5.

Objednávateľ si vyhradzuje právo neúplnú faktúru a/alebo faktúru bez povinných príloh vrátiť, pričom
lehota splatnosti takejto faktúry začína plynúť od začiatku počnúc dňom vrátenia opravenej a/alebo
doplnenej faktúry objednávateľovi.

5.6.

Úhrada faktúry bude realizovaná bezhotovostným platobným stykom na účet dodávateľa uvedený
v bode 1.2. Akákoľvek zmena účtu sa považuje za zmenu zmluvy, ktorú je možné vykonať len na
základe dodatku uzatvoreného v súlade so zmluvou.

5.7.

Lehota splatnosti faktúr je 30 dní odo dňa jej doručenia objednávateľovi. V prípade faktúry zaslanej
elektronickou formou sa za deň doručenia považuje deň prijatia elektronickej faktúry na e-mailovej
adrese: e-faktura.dodavatel@zsr.sk. Objednávateľ nie je v omeškaní s úhradou faktúry, ak v posledný
deň lehoty splatnosti zadá príkaz na jej úhradu svojmu peňažnému ústavu. V prípade, že splatnosť
faktúry pripadne na deň pracovného voľna alebo pracovného pokoja, bude sa za deň splatnosti
považovať nasledujúci pracovný deň.

5.8.

Dodávateľ vyhlasuje, že ku dňu podpisu zmluvy nie je závislou osobou voči objednávateľovi v zmysle §
2 písm. n) zákona č. 595/2003 Z. z. o dani z príjmov v znení neskorších právnych predpisov (ďalej len
„zákon o dani z príjmov“). Každú zmenu súvisiacu s personálnym, ekonomickým alebo iným
prepojením voči objednávateľovi v súvislosti s ustanovením § 2 písm. n) zákona o dani z príjmov je
dodávateľ povinný objednávateľovi písomne oznámiť, a to do 5 dní odo dňa vzniku zmeny.

Článok VI.
Základné podmienky plnenia predmetu zmluvy, práva a povinnosti zmluvných strán
6.1.

Dodávateľ je oprávnený a povinný plniť až na základe doručenej požiadavky vystavenej objednávateľom
a zaslanej elektronicky na e-mailovú adresu dodávateľa xxxxx, alebo listom na adresu pre doručovanie
písomností uvedenú v bode 1.2.

6.2.

Požiadavka v zmysle bodu 6.1. bude obsahovať nasledovné náležitosti: počet licencií, požadovaný
termín dodania, meno, priezvisko, telefónne číslo a e-mailovú adresu poverenej osoby objednávateľa.

6.3.

V prípade, ak má dodávateľ pripomienky k doručenej požiadavke je povinný ich objednávateľovi
predložiť do 5 pracovných dní od doručenia požiadavky.

6.4.

Objednávateľ je povinný poskytnúť dodávateľovi pri implementácii softwaru nevyhnutnú súčinnosť,
ktorá je objektívne potrebná k splneniu povinností dodávateľa a bez ktorej sa dodávateľ nezaobíde.
V prípade, ak objednávateľ neposkytne dodávateľovi súčinnosť, o ktorú dodávateľ žiadal ani
v dodatočne stanovenej lehote, ktorú dodávateľ objednávateľovi písomne oznámil, termín resp. termíny
plnenia uvedené v požiadavke sa automaticky posunú o dobu trvania omeškania objednávateľa
s poskytnutím súčinnosti.

6.5.

Odovzdanie a prevzatie softwaru vrátane súvisiacich služieb v zmysle bodu 2.3. bude prebiehať
prostredníctvom akceptačného konania. Cieľom akceptačného konania je overiť, či dodaný software má
funkcionalitu požadovanú objednávateľom, spĺňa technické parametre, bezpečnostné požiadavky, je
kompatibilný s existujúcimi informačnými systémami. Akceptačné konanie bude prebiehať postupne pre
jednotlivé dodané SW licencie. O termíne zahájenia akceptačného konania pre jednotlivé SW licencie
bude dodávateľ písomne informovať objednávateľa najmenej 5 pracovných dní dopredu.

6.6.

V prípade, ak v priebehu akceptačného konania budú zistené vady softwaru, je dodávateľ povinný tieto
odstrániť, a to v primeranej lehote stanovenej dohodou medzi objednávateľom a dodávateľom a následne
software odovzdať k opakovanému akceptačnému konaniu.

6.7.

O úspešnom ukončení akceptačného konania bude oprávnenými zástupcami zmluvných strán spísaný
a potvrdený Akceptačný protokol. V prípade, ak budú zistené v priebehu akceptačného konania vady,
ktoré nebránia užívaniu dodaného softwaru, súčasťou Akceptačného protokolu bude zoznam vád
so stanovením lehoty na ich odstránenie.

6.8.

Dodávateľ je povinný najneskôr do potvrdenia Akceptačného protokolu odovzdať Objednávateľovi
dokumentáciu v slovenskom jazyku, ktorá bude obsahovať všetky dokumenty potrebné pre riadne
užívanie softwaru (technickú, prevádzkovú, užívateľskú dokumentáciu). Dokumentáciu dodávateľ
odovzdá v listinnej podobe aj v elektronickej podobe na dátovom nosiči. Dodávateľ je povinný predložiť

podrobne vyplnené dokumenty zabezpečujúce prevádzkovateľnosť v zmysle interného predpisu
objednávateľa (Smernica – Prevádzková podpora IT aplikácií).
6.9.

Dodávateľ je povinný zaškoliť zamestnancov objednávateľa. Školenie sa uskutoční v pracovných dňoch,
a to najneskôr do 30 dní odo dňa doručenia písomnej požiadavky na školenie zaslanej zo strany
objednávateľa na e-mailovú adresu dodávateľa uvedenú v bode 6.1., ak sa zmluvné strany písomne
nedohodnú inak. Požiadavka v zmysle predchádzajúcej vety musí obsahovať miesto školenia, termín
školenia, počet osôb a počet dní školenia. Školenie je dodávateľ povinný zabezpečiť v rozsahu 10 MD
(človekodeň).

6.10. Dodávateľ sa zaväzuje, že školenie bude dostatočné k tomu, aby vyškolení zamestnanci ovládali funkcie
softwaru.
6.11. Dodávateľ sa zaväzuje, že svoje pohľadávky voči objednávateľovi nepostúpi (ani s nimi nebude inak
obchodovať) tretej strane bez písomného súhlasu objednávateľa.
6.12. Dodávateľ nie je oprávnený jednostranným úkonom započítať akúkoľvek svoju pohľadávku vyplývajúcu
z tejto zmluvy proti pohľadávke objednávateľa.

Článok VII.
Zodpovednosť za vady
7.1.

Dodávateľ zodpovedá za to, že dodaný predmet zmluvy bude v súlade s ustanoveniami zmluvy,
požiadavkou, príslušnými všeobecne záväznými právnymi predpismi a internými predpismi
objednávateľa. Dodávateľ zodpovedá za to, že implementovaný software nebude mať po vykonaní
úspešných akceptačných testov vady softwaru. Dodávateľ vyhlasuje, že predmet zmluvy netrpí žiadnymi
právnymi vadami. Za vadu softwaru sa považuje najmä, ale nielen, ak software nefunguje vôbec
prípadne sú nefunkčné niektoré jeho zásadné časti či funkcie, vlastnosti softwaru nezodpovedajú
dohodnutým vlastnostiam, software nie je možné užívať pre dohodnutý účel. Zistené a uplatnené vady je
dodávateľ povinný odstrániť bezodplatne v lehote podľa bodu 7.5.

7.2.

Dodávateľ poskytuje záruku za akosť dodaného softwaru v dĺžke 24 mesiacov odo dňa podpísania
Akceptačného protokolu oprávnenou osobou objednávateľa. Vo vzťahu k vadám, o ktorých mal
objednávateľ pri podpise Akceptačného protokolu vedomosť a napriek týmto vadám sa rozhodol
podpísať Akceptačný protokol v zmysle bodu 6.7. druhá veta, začína plynúť záruka za akosť až dňom
podpísania zápisu potvrdzujúceho odstránenie vady.

7.3.

Záruka sa nevzťahuje na nedostatky a chyby vzniknuté:
7.3.1. prevádzkovaním predmetu plnenia v rozpore s dodanou dokumentáciou,
7.3.2. neoprávneným zásahom do predmetu plnenia,
7.3.3. zmenou parametrov prostredia, v ktorom sa dodaný softwarový produkt prevádzkuje, bez
predchádzajúceho písomného súhlasu dodávateľa,
7.3.4. vplyvom počítačových vírusov.

7.4.

Pokiaľ objednávateľ zistí vadu predmetu zmluvy, je povinný túto skutočnosť bez zbytočného odkladu
písomne oznámiť dodávateľovi na e-mailovú adresu xxxxx. Takéto oznámenie musí obsahovať
označenie a špecifikáciu vady a popis ako sa vada prejavuje. Objednávateľ je povinný poskytnúť všetku
potrebnú súčinnosť na to, aby dodávateľ mohol vadu odstrániť v lehote podľa bodu 7.5.

7.5.

Dodávateľ je povinný uplatnenú vadu odstrániť najneskôr do 30 kalendárnych dní od písomného
oznámenia vady, pokiaľ si zmluvné strany písomne nedohodnú v konkrétnom prípade inú lehotu.

7.6.

Nebezpečenstvo a všetky náklady súvisiace s odstránením vád znáša dodávateľ okrem prípadov, keď za
vady a poruchy nezodpovedá v zmysle tejto zmluvy a platných právnych predpisov Slovenskej
republiky.

7.7.

V prípade, ak dodávateľ oprávnene reklamované vady neodstráni v dohodnutej lehote napriek tomu, že
objednávateľ ich riadne oznámil a vytvoril podmienky na ich odstránenie, má objednávateľ právo bez
súhlasu dodávateľa odstrániť vady sám na náklady dodávateľa, alebo poveriť odstránením vád tretiu
osobu na náklady dodávateľa.

7.8.

Uplatnením zodpovednosti za vady nie je dotknuté právo objednávateľa na zmluvnú pokutu a/alebo
náhradu škody.

7.9.

Dodávateľ je povinný odstrániť každú reklamovanú vadu, tzn. aj takú pri ktorej nie je možné s istotou
určiť, kto za vadu zodpovedá. V prípade, že sa v priebehu odstraňovania vady alebo po odstránení vady
preukáže, že za ňu dodávateľ nezodpovedá, dodávateľ má nárok na úhradu účelne vynaložených
nákladov v súvislosti s odstránením vady.

Článok VIII.
Zodpovednosť za škodu
8.1.

Ak vznikne objednávateľovi škoda na veciach, právach alebo iných majetkových hodnotách v dôsledku
porušenia povinností uvedených v zmluve zo strany dodávateľa, je dodávateľ za tieto škody zodpovedný
a je povinný objednávateľovi uhradiť tieto vzniknuté škody. Škoda sa nahrádza v peniazoch a v plnej
výške.

8.2.

Ak škodu spôsobila tretia osoba, ktorej dodávateľ zveril plnenie svojej povinnosti, za škodu zodpovedá
dodávateľ.

8.3.

Zmluvné pokuty dohodnuté v zmluve hradí povinná strana v plnej výške nezávisle od toho, či a v akej
výške vznikne druhej strane škoda porušením povinnosti, ktorú možno vymáhať v celej výške
samostatne.

8.4.

Zodpovednosť za škodu spôsobenú porušením povinností v súvislosti so zmluvou ktoroukoľvek
zmluvnou stranou sa spravuje ustanoveniami § 373 a nasl. Obchodného zákonníka a ďalšími príslušnými
právnymi predpismi o náhrade škody.

Článok IX.
Povinnosti dodávateľa v súvislosti s priamymi subdodávateľmi
9.1.

Dodávateľ zodpovedá za konanie, neplnenie, nedbanlivosť, opomenutie povinností alebo potrebného
konania riadne a včas svojich subdodávateľov tak, ako by išlo o konanie, neplnenie, nedbanlivosť,
opomenutie povinností alebo potrebného konania riadne a včas samotného dodávateľa.

9.2.

Dodávateľ je oprávnený poveriť časťou plnenia predmetu zmluvy len tých subdodávateľov, ktorí sú
uvedení v zozname priamych subdodávateľov, ktorý tvorí prílohu č. 2 (ďalej len „príloha č. 2“) alebo
ktorí budú do zoznamu subdodávateľov doplnení v súlade s bodom 9.3. alebo 9.4. Uvedené neplatí, ak
ide o subdodávateľa, ktorý je výlučne dodávateľom tovaru.

9.3.

Dodávateľ je oprávnený počas trvania tejto zmluvy zmeniť subdodávateľa uvedeného v zozname
priamych subdodávateľov len s predchádzajúcim písomným súhlasom objednávateľa. V písomnej
žiadosti dodávateľa o udelenie súhlasu je dodávateľ povinný uviesť o subdodávateľovi všetky údaje
uvedené v zozname priamych subdodávateľov. Objednávateľ písomne upovedomí dodávateľa o svojom
rozhodnutí v lehote do 5 kalendárnych dní odo dňa doručenia žiadosti o súhlas, v ktorom v prípade
neudelenia súhlasu uvedie príslušné dôvody. Ak sa objednávateľ v lehote podľa predchádzajúcej vety
k žiadosti dodávateľa nevyjadrí, znamená to súhlas objednávateľa so subdodávateľom.

9.4.

Ak objednávateľ zistí, že subdodávateľ nie je schopný plniť si svoje záväzky alebo nevykonáva
príslušnú časť predmetu zmluvy riadne, môže od dodávateľa okamžite požadovať náhradu za

subdodávateľa. Dodávateľ je povinný spôsobom podľa bodu 9.3. žiadosti o náhradu vyhovieť najneskôr
do 30 dní odo dňa doručenia žiadosti objednávateľa alebo v tejto lehote objednávateľovi oznámiť, že
príslušný predmet plnenia bude plniť sám. Požiadavka objednávateľa na zmenu subdodávateľa podľa
tohto bodu, nemá vplyv na povinnosť dodávateľa plniť na základe tejto zmluvy riadne a včas.
9.5.

Ak počas plnenia tejto zmluvy dôjde k zmene v subdodávateľoch, dodávateľ je povinný predložiť
objednávateľovi aktuálny zoznam priamych subdodávateľov do piatich pracovných dní odo dňa
uzatvorenia zmluvy s novým subdodávateľom (doplnenie subdodávateľa do zoznamu) alebo odo dňa
skončenia zmluvy so subdodávateľom (vynechanie subdodávateľa zo zoznamu bez náhrady). Aktuálny
zoznam bude predložený v rozsahu údajov podľa prílohy č. 2.

9.6.

Dodávateľ je povinný písomne oznámiť objednávateľovi akúkoľvek zmenu údajov o subdodávateľovi,
a to najneskôr do 10 dní od kedy sa o zmene dozvedel. Pod pojmom „údaje o subdodávateľovi“ sa myslí
najmä údaje uvedené v prílohe č. 2, zmena právnej formy subdodávateľa, zmena základného imania
subdodávateľa, začatie konkurzného konania, reštrukturalizačného konania alebo likvidácie
subdodávateľa.

Článok X.
Povinnosti dodávateľa v súvislosti s registrom partnerov verejného sektora
10.1. Dodávateľ vyhlasuje, že je ku dňu podpísania tejto zmluvy zapísaný v registri partnerov verejného
sektora v zmysle zákona č. 315/2016 Z. z. o registri partnerov verejného sektora (ďalej len „zákon
o RPVS“) a tiež každý jemu známy subdodávateľ v ktoromkoľvek rade, ktorý je partnerom verejného
sektora, je zapísaný v registri partnerov verejného sektora. Ďalej dodávateľ vyhlasuje, že ku dňu
podpísania tejto zmluvy má ako partner verejného sektora alebo má osoba, ktorá plní povinnosti
oprávnenej osoby pre dodávateľa v zmysle zákona o RPVS (ďalej len „oprávnená osoba“), splnené
všetky povinnosti, ktoré pre dodávateľa ako partnera verejného sektora alebo pre oprávnenú osobu
vyplývajú zo zákona o RPVS. Zmluvné strany sa dohodli, že ak sa vyhlásenia podľa tohto bodu ukážu
ako nepravdivé, objednávateľ nie je v omeškaní s plnením podľa tejto zmluvy až do splnenia povinnosti
dodávateľa resp. oprávnenej osoby.
10.2. Dodávateľ je povinný objednávateľovi písomne oznamovať každú zmenu zapísaných údajov o jeho
osobe v registri partnerov verejného sektora alebo jeho výmaz z registra partnerov verejného sektora
najneskôr do 5 dní odo dňa vykonania zmeny zapísaných údajov alebo výmazu v registri partnerov
verejného sektora.
10.3. Po dobu omeškania dodávateľa ako partnera verejného sektora alebo oprávnenej osoby s plnením
niektorej povinnosti podľa zákona o RPVS, objednávateľ nie je v omeškaní s plnením podľa tejto
zmluvy až do splnenia povinnosti dodávateľa resp. oprávnenej osoby.
10.4. Dodávateľ sa zaväzuje zabezpečiť, aby sa na plnení predmetu tejto zmluvy nepodieľal subdodávateľ
v ktoromkoľvek rade (i) ktorý je partnerom verejného sektora a nie je zapísaný v registri partnerov
verejného sektora alebo (ii) ktorý, ak je partnerom verejného sektora alebo osoba, ktorá plní povinnosti
oprávnenej osoby pre subdodávateľa ako partnera verejného sektora v zmysle zákona o RPVS, si neplní
povinnosti podľa zákona o RPVS.

Článok XI.
Licencia
11.1. Dodávateľ udeľuje objednávateľovi nevýhradnú licenciu na používanie dodaného softwaru.
Objednávateľ je oprávnený používať software v rozsahu udelených licencií neobmedzeným spôsobom
(t.j. všetkými spôsobmi použitia známymi v čase podpisu tejto zmluvy na všetkých počítačoch

objednávateľa) podľa svojich potrieb a bez časového obmedzenia na území Slovenskej republiky.
Územné obmedzenie používania softwaru sa nevzťahuje na prípady používania užívateľmi na
koncových zariadeniach patriacich objednávateľovi mimo územia Slovenskej republiky.
11.2. Odmena za licenciu za dodanie príslušného softwarového produktu je zahrnutá v cene podľa bodu 4.1.

Článok XII.
Zmluvné pokuty
12.1. V prípade omeškania objednávateľa s úhradou faktúry môže dodávateľ účtovať objednávateľovi úroky
z omeškania v zmysle príslušných ustanovení Obchodného zákonníka.
12.2. Nižšie uvedené zmluvné pokuty povinná strana hradí nezávisle od toho, či a v akej výške vznikne druhej
strane škoda. Zmluvné strany sa dohodli, že oprávnená strana si môže nárokovať popri zmluvnej pokute
nárok na náhradu škody v plnom rozsahu.
12.3. Ak sa dodávateľ dostane do omeškania so splnením predmetu zmluvy podľa požiadavky v termíne
uvedenom v požiadavke, je povinný zaplatiť zmluvnú pokutu vo výške 50,- EUR za každý aj začatý deň
omeškania, za každú riadne nedodanú či implementovanú SW licenciu. Predmet zmluvy podľa
požiadavky je splnený potvrdením Akceptačného protokolu v zmysle bodu 6.7.
12.4. Ak sa dodávateľ dostane do omeškania s odstránením vady v lehote podľa bodu 7.5. je dodávateľ
povinný zaplatiť objednávateľovi zmluvnú pokutu vo výške 50,- EUR za každý aj začatý deň omeškania,
za každú dotknutú SW licenciu.
12.5. Ak dodávateľ riadne v zmysle tejto zmluvy neposkytuje podporu SW Maintenance, je povinný zaplatiť
objednávateľovi zmluvnú pokutu v sume určenej ako súčin 10,-EUR a počtu všetkých SW licencií
dodaných na základe tejto zmluvy.
12.6. Ak dodávateľ poverí časťou plnenia predmetu zmluvy aj iných subdodávateľov ako uvedených
v zozname priamych subdodávateľov, resp. subdodávateľov doplnených do zoznamu v súlade s bodom
9.3. alebo 9.4., je dodávateľ povinný zaplatiť objednávateľovi zmluvnú pokutu vo výške 300,- EUR za
každý jednotlivý prípad.
12.7. Ak dodávateľ poruší niektorú z povinností podľa bodu 9.4. druhá veta, 9.5. alebo 9.6. je dodávateľ
povinný zaplatiť objednávateľovi zmluvnú pokutu vo výške 100,- EUR za každý jednotlivý prípad.
12.8. Ak dodávateľ poruší povinnosť písomne oznámiť objednávateľovi každú zmenu zapísaných údajov
o jeho osobe v registri partnerov verejného sektora alebo jeho výmaz z registra partnerov verejného
sektora najneskôr do päť 5 dní odo dňa vykonania zmeny zapísaných údajov alebo výmazu, je dodávateľ
povinný zaplatiť objednávateľovi zmluvnú pokutu vo výške 100,- EUR za každý aj začatý deň
omeškania.
12.9. Ak dodávateľ poruší povinnosť podľa bodu 10.4. je objednávateľ oprávnený uplatniť si voči
dodávateľovi zmluvnú pokutu vo výške 1.000,- EUR za každý jednotlivý prípad. Zmluvnú pokutu
možno za porušenie povinnosti podľa bodu 10.4. vo vzťahu k tomu istému subdodávateľovi udeliť aj
opakovane, maximálne však 1x za kalendárny mesiac.
12.10. V prípade porušenia povinnosti ustanovenej v bode 6.11., je dodávateľ povinný uhradiť objednávateľovi
zmluvnú pokutu vo výške 20 % z hodnoty pohľadávky, ktorú postúpil. Pre vylúčenie akýchkoľvek
pochybností týmto nie je dotknutá neplatnosť takéhoto úkonu. Právo objednávateľa na náhradu škody
tým nie je dotknuté.
12.11. Základom pre výpočet úrokov z omeškania a zmluvných pokút podľa tohto článku sú ceny bez DPH.

12.12. Dlžník (povinná osoba pre uplatnenú sankciu) sa zaväzuje zmluvnú sankciu uhradiť veriteľovi do 14
pracovných dní odo dňa doručenia faktúry vystavenej veriteľom (oprávnená osoba pre uplatnenú
sankciu). Čiastka zmluvnej sankcie bude uhradená bezhotovostným prevodom na bankové účty uvedené
v článku I.

Článok XIII.
Ukončenie zmluvného vzťahu
13.1. Zmluvný vzťah dohodnutý touto zmluvou zaniká:
13.1.1. uplynutím doby, na ktorú sa zmluva uzatvára,
13.1.2. písomnou dohodou oboch zmluvných strán,
13.1.3. výpoveďou zo strany objednávateľa, aj bez uvedenia dôvodu, s výpovednou lehotou 3 mesiace,
ktorá začína plynúť od prvého dňa kalendárneho mesiaca nasledujúceho po doručení výpovede
dodávateľovi,
13.1.4. písomným odstúpením jednej zo zmluvných strán.
13.2. Za podstatné porušenie zmluvných povinností v zmysle zmluvy, s právom oprávnenej zmluvnej strany
okamžite od zmluvy odstúpiť, zmluvné strany považujú tieto skutočnosti:
13.2.1. dodávateľ sa dostal do omeškania so splnením predmetu zmluvy podľa požiadavky o viac ako 3
dni,
13.2.2. dodávateľ nezačne, preruší alebo zastaví plnenie predmetu zmluvy podľa požiadavky z iných
dôvodov ako dôvodov na strane objednávateľa alebo z dôvodov, ktoré dodávateľ nemohol
predvídať v čase uzatvorenia zmluvy ani pri vynaložení náležitej starostlivosti, ktorú možno od
neho požadovať,
13.2.3. objednávateľ je v omeškaní so zaplatením faktúry o viac ako 60 dní,
13.2.4. objednávateľ neposkytol dodávateľovi súčinnosť ani v dodatočne písomne stanovenej lehote, čo
malo za následok nesplnenie lehoty plnenia.
13.3. Objednávateľ je oprávnený okrem prípadov uvedených v bode 13.2. odstúpiť od zmluvy aj v prípade, ak:
13.3.1. vyhlásenie dodávateľa v zmysle bodu 10.1. prvá veta alebo druhá veta sa ukáže ako nepravdivé,
13.3.2. dodávateľ plní predmet zmluvy prostredníctvom subdodávateľa, ktorý je partnerom verejného
sektora a nie je zapísaný v registri partnerov verejného sektora,
13.3.3. dodávateľ bol právoplatným rozhodnutím súdu vymazaný z registra partnerov verejného sektora
alebo mu bol právoplatným rozhodnutím Úradu pre verejné obstarávanie uložený zákaz účasti
vo verejnom obstarávaní,
13.3.4. ak objednávateľ zistí, že dodávateľ má nesplnenú povinnosť vyplatenia odmeny alebo odplaty
zo zmluvy s osobou, ktorá je alebo bola jeho subdodávateľom, v súvislosti s plnením zmluvy.
13.4. Objednávateľ je oprávnený okrem prípadov uvedených v bodoch 13.2. a 13.3. odstúpiť od zmluvy aj
v prípade, ak dodávateľ porušil ďalšie povinnosti, ktoré mu vyplývajú z ustanovení zmluvy alebo z
ustanovení príslušných právnych predpisov. Objednávateľ je v tomto prípade oprávnený odstúpiť od
zmluvy už po druhom porušení ktorejkoľvek povinnosti zo strany dodávateľa, pričom objednávateľ po
prvom porušení povinnosti písomne upozorní dodávateľa na porušenie zmluvných podmienok alebo
ustanovení právnych predpisov s upozornením, že pri ďalšom porušení ktorejkoľvek povinnosti odstúpi
od zmluvy. Objednávateľ v upozornení uvedie lehotu na nápravu, ak sa vyžaduje.
13.5. Dodávateľ je oprávnený okrem prípadov podľa bodu 13.2. od zmluvy odstúpiť aj v prípade, ak
objednávateľ opakovane závažným spôsobom poruší ďalšie povinnosti, ktoré mu vyplývajú z ustanovení
zmluvy alebo z ustanovení príslušných právnych predpisov. Dodávateľ je v tomto prípade oprávnený
odstúpiť od zmluvy už po druhom porušení ktorejkoľvek povinnosti zo strany objednávateľa závažným
spôsobom, pričom dodávateľ po prvom porušení povinnosti závažným spôsobom písomne upozorní
objednávateľa na porušenie zmluvných podmienok alebo ustanovení právnych predpisov s upozornením,

že pri ďalšom porušení ktorejkoľvek povinnosti závažným spôsobom odstúpi od zmluvy. Dodávateľ
v upozornení uvedie lehotu na nápravu, ak sa vyžaduje.
13.6. Odstúpením od zmluvy podľa tohto článku zanikajú všetky práva a povinnosti zmluvných strán
zo zmluvy s výnimkou nároku na náhradu škody vzniknutej porušením zmluvy, nárokov na dovtedy
vzniknuté zmluvné resp. zákonné sankcie a úroky z omeškania, nárokov vyplývajúcich z ustanovení
zmluvy o poskytovaní záruky a zodpovednosti za vady za časť predmetu zmluvy, ktorá bola do
momentu odstúpenia zrealizovaná, ako aj s výnimkou povinností súvisiacich s odovzdaním a prevzatím
časti predmetu zmluvy vykonanej do momentu odstúpenia, zmluvných ustanovení týkajúcich sa voľby
práva alebo voľby Obchodného zákonníka, riešenia sporov medzi zmluvnými stranami a iných
ustanovení, ktoré podľa prejavenej vôle strán alebo vzhľadom na svoju povahu majú trvať aj po
ukončení zmluvy.
13.7. Zmluvné strany sa dohodli, že odstúpenie od zmluvy bude účinné dňom jeho doručenia druhej zmluvnej
strane. Odstúpenie od zmluvy musí byť podpísané oprávnenou osobou.
13.8. Pre vylúčenie akýchkoľvek pochybností platí, že na požiadavky doručené dodávateľovi do zániku
zmluvného vzťahu založeného touto zmluvou sa budú naďalej vzťahovať všetky relevantné ustanovenia
tejto zmluvy (najmä, ale nielen povinnosť dodávateľa doručenú požiadavku splniť, povinnosť
objednávateľa za riadne a včas splnenú požiadavku zaplatiť dohodnutú cenu, povinnosť zabezpečiť 24
mesačnú podporu SW Maintenance na dodané SW licencie, zodpovednosť za vady, záruka, zmluvné
pokuty) s výnimkou prípadu, ak v právnom úkone vykonanom zo strany objednávateľa, ktorým sa
zmluvný vzťah založený touto zmluvou má skončiť, bude uvedené, že zanikajú aj všetky do momentu
zániku zmluvného vzťahu dodávateľovi doručené požiadavky alebo len niektoré z nich.

Článok XIV.
Oznamovanie osôb poverených plnením činností v zmysle zmluvy a
povinnosti v súvislosti s ochranou osobných údajov
14.1. Dodávateľ sa zaväzuje najneskôr do piatich (5) pracovných dní odo dňa nadobudnutia účinnosti zmluvy
oznámiť objednávateľovi na e-mailovú adresu uvedenú v bode 1.1. osobu resp. osoby, ktoré budú
poverené plnením povinností podľa tejto zmluvy v rozsahu meno a priezvisko, e-mailová adresa
a telefónne číslo. Dodávateľ je oprávnený osobu resp. osoby zmeniť, a to zaslaním oznámenia
objednávateľovi s uvedením údajov a spôsobom podľa predchádzajúcej vety.
14.2. Objednávateľ sa zaväzuje najneskôr do piatich (5) pracovných dní odo dňa nadobudnutia účinnosti
zmluvy oznámiť dodávateľovi na e-mailovú adresu uvedenú v bode 1.2. osobu resp. osoby, ktoré budú
poverené plnením povinností podľa tejto zmluvy v rozsahu meno a priezvisko, e-mailová adresa
a telefónne číslo. Objednávateľ je oprávnený oznámenú osobu resp. osoby zmeniť a to zaslaním
oznámenia dodávateľovi s uvedením údajov a spôsobom podľa predchádzajúcej vety.
14.3. V prípade, ak sa v zmysle zákona č. 18/2018 Z. z. o ochrane osobných údajov a o zmene a doplnení
niektorých zákonov (ďalej len „zákon o ochrane osobných údajov“) a v súlade s Nariadením Európskeho
parlamentu a Rady (EÚ) 2016/679 z 27. apríla 2016 o ochrane fyzických osôb pri spracúvaní osobných
údajov a o voľnom pohybe takýchto údajov, ktorým sa zrušuje smernica 95/46/ES (ďalej len „GDPR“)
vyžaduje na spracúvanie osobných údajov oznámených v zmysle bodu 14.1. alebo bodu 14.2. súhlas
dotknutej osoby na spracúvanie osobných údajov, zmluvné strany sa zaväzujú spolu s oznámením podľa
bodu 14.1. alebo bodu 14.2. doručiť druhej zmluvnej strane súhlas dotknutej osoby so spracúvaním
osobných údajov, ktorý bude spĺňať všetky náležitosti súhlasu so spracúvaním osobných údajov
v zmysle zákona o ochrane osobných údajov a GDPR.

14.4. V prípade, ak niektorá zmluvná strana pri plnení tejto zmluvy alebo v súvislosti s jej plnením bude
sprístupňovať druhej zmluvnej strane osobné údaje aj inej osoby ako podľa oznámenia v zmysle bodu
14.1. alebo bodu 14.2., zmluvná strana sprístupňujúca osobné údaje je povinná najneskôr pri prvom
sprístupnení doručiť súhlas dotknutej osoby so spracúvaním osobných údajov, ktorý bude spĺňať všetky
náležitosti súhlasu so spracúvaním osobných údajov v zmysle zákona o ochrane osobných údajov
a GDPR.
14.5. Ak dotknutá osoba, ktorá vyjadrila súhlas so spracúvaním jej osobných údajov, počas trvania tejto
zmluvy tento súhlas odvolá, príslušná zmluvná strana je povinná zabezpečiť, aby táto osoba ďalej
nevykonávala príslušnú činnosť pri plnení tejto zmluvy a bez zbytočného odkladu oznámi druhej
zmluvnej strane novú osobu v dotknutej pozícii a to spôsobom podľa bodu 14.1. alebo bodu 14.2.
14.6. V prípade, ak niektorá zmluvná strana má v súvislosti s plnením tejto zmluvy spracúvať osobné údaje
v mene druhej zmluvnej strany, dodávateľ nezačne so spracúvaním osobných údajov skôr ako zmluvné
strany medzi sebou neuzavrú Zmluvu o spracúvaní osobných údajov podľa ustanovení § 34 zákona
o ochrane osobných údajov a v súlade s článkom 28 bodom 3 GDPR.
14.7. Ak niektorá zmluvná strana v rozpore so zákonom o ochrane osobných údajov a GDPR sprístupní druhej
zmluvnej strane osobné údaje dotknutej osoby bez predloženia súhlasu na spracovanie osobných údajov
v zmysle bodu 14.3. alebo poruší zákon o ochrane osobných údajov a GDPR iným spôsobom,
porušujúca zmluvná strana je povinná druhej zmluvnej strane nahradiť všetku škodu, ktorá jej tým
vznikne vrátane nákladov vzniknutých v súvislosti s uplatnením si opodstatnených nárokov dotknutej
osoby a tiež nákladov v súvislosti s úhradou sankcií právoplatne uložených zo strany štátnych orgánov.

Článok XV.
Záverečné ustanovenia
15.1. Pokiaľ v zmluve nebolo dohodnuté niečo iné, vzájomné vzťahy zmluvných strán sa riadia ustanoveniami
Obchodného zákonníka, subsidiárne ustanoveniami Občianskeho zákonníka a príslušnými právnymi
predpismi Slovenskej republiky. Zmluvný vzťah sa bude riadiť právnym poriadkom platným na území
Slovenskej republiky a na riešenie sporov je príslušný súd Slovenskej republiky.
15.2. Zmluva môže byť menená a dopĺňaná len písomnými dodatkami podpísanými obidvoma zmluvnými
stranami s výnimkou prípadov, ktoré zmluva predpokladá.
15.3. Zmluva nadobúda platnosť dňom jej podpísania oprávnenými zástupcami zmluvných strán a účinnosť
dňom nasledujúcim po dni jej zverejnenia v zmysle ustanovenia § 47a Občianskeho zákonníka.
15.4. Všetky písomnosti podľa zmluvy sa doručujú poštou, kuriérom alebo osobne na adresu sídla zmluvných
strán uvedenú v obchodnom registri v čase zaslania danej písomnosti, ak v zmluve nie je uvedené iné
doručovanie. V prípade, že nedošlo k prevzatiu písomnosti, písomnosť nie je možné doručiť, pretože
bola odmietnutá, alebo jej doručenie bolo inak zmarené konaním alebo opomenutím zmluvných strán,
zmluvné strany sa dohodli, že písomnosť sa považuje za doručenú dňom odmietnutia alebo zmarenia jej
prijatia, a ak nie je možné takýto deň určiť, tak dňom kedy bude písomnosť vrátená druhej zmluvnej
strane ako nedoručiteľná.
15.5. Zmluva je vyhotovená v štyroch (4) rovnocenných exemplároch, z ktorých objednávateľ obdrží dva (2)
exempláre a dodávateľ dva (2) exempláre.
15.6. Neoddeliteľnou súčasťou zmluvy sú prílohy:
Príloha č. 1:
Popis požiadaviek na SW licencie pre potreby prevádzky aplikačného riešenia
„Automatizovaná správa registratúry“
Príloha č. 2:
Zoznam priamych subdodávateľov

15.7. Obe zmluvné strany vyhlasujú, že si zmluvu pred jej podpísaním prečítali, že bola uzavretá slobodne,
vážne, určite a zrozumiteľne a na znak súhlasu s jej obsahom ju vlastnoručne podpisujú.

V Bratislave, dňa .....................

V Bratislave, dňa .....................

V mene objednávateľa:
Železnice Slovenskej republiky, Bratislava
v skrátenej forme “ŽSR“

V mene dodávateľa:
DWC Slovakia a.s.

........................................ ..........
Ing. Juraj Tkáč
Generálny riaditeľ ŽSR

...................................................
Ing. Peter Axamít
Predseda predstavenstva

Príloha č. 1 - Popis požiadaviek na SW licencie pre potreby prevádzky aplikačného riešenia
„Automatizovaná správa registratúry“

Špecifikácia (minimálne požiadavky)

Parameter



Všeobecné
požiadavky






Jednotné
dokumentové
úložisko






Procesný
prístup

Na týchto aktivitách sa môžu zúčastňovať viacerí používatelia, pričom procesy
majú definovanú vnútornú logiku.



Tok dokumentov v procesoch bude riadiť systém, pričom bude prideľovať
používateľom aktuálne pracovné úlohy na spracovanie alebo riešenie.
Systém musí poskytovať sofistikované prístupové práva s jemnou granularitou
v integrácii s centrálnym identifikačným a autorizačným modulom.
Okrem prístupových práv definovaných v čase návrhu systému, musia mať
používatelia k dispozícii aj možnosť ad-hoc prideliť prístupové práca ku svojim
spisom a záznamom.
Systém musí podporovať statické aj dynamické prístupové práva na úrovni
objektu a atribútov.
Systém musí umožniť definovať prístupové práva pre dokument podľa
potreby.





Vyhľadávanie

Vlastností a
funkcionality
jednotného
dokumentového
úložiska

Centrálne dokumentové úložisko musí poskytovať jednotný, bezpečný a
údajovo konzistentný zdroj dokumentov.
Tento dokument manažment systém musí poskytovať dokumenty pre všetky
ostatné aplikácie a systémy.
Musí umožňovať dlhodobé, bezpečné uloženie elektronických dokumentov so
zabezpečením ich integrity.
Dokumenty sa musia v systéme priamo vytvoriť alebo musí byť možnosť
importu z rôznych zdrojov, napr. importom z iných relevantných aplikácií.
Prácu s jednotlivými dokumentmi (objektmi) možno chápať v zmysle procesov
ako postupnosť aktivít nad daným dokumentom - integrovaný BPM systém.





Prístupové
práva

Centralizovaný dokument manažment systém musí zabezpečiť jednotné
prostredie pre správu elektronických dokumentov určených typov.
Systém musí zabezpečovať štruktúrované uloženie dokumentov s definíciou
užívateľských práv na manipuláciu s nimi a ich primeranú ochranu pred
neoprávnenou manipuláciou.
Musí poskytovať nástroje pre podporu spracovania dokumentov a tvorby
pracovných verzií.
Súčasťou musí byť aj mechanizmus pre dlhodobú ochranu dokumentov z
hľadiska ich čitateľnosti a zaručenia ich dôveryhodnosti.
Musí poskytovať integračné rozhrania na ostatné systémy, ktoré budú služby
dokument manažment systému využívať. Ako minimálne integračné rozhrania
systém musí ponúknuť štandardy ODMA, LDAP, a SOAP.
Systém musí podporovať minimálne štandardy: HTTPS, WebDAV, CalDAV či
CMIS.



Systém musí poskytovať efektívne vyhľadávanie podľa všetkých údajov
uložených v systéme.



Obsahy dokumentov sa musia ukladať centrálne na serveri, popisné údaje
(metadáta) sa musia ukladať v relačnej databáze.
Škálovatelnosť – systém musí zabezpečiť možnosť pružného škálovania
systému pri zachovaní doby odozvy a dostupnosti.
Systém musí zabezpečiť možnosť konfigurovateľného auditovania činnosti
systému.




Špecifikácia (minimálne požiadavky)

Parameter


Vytvorenie
dokumentu

Správa verzií

Spoločné
spracovanie
objektov
Hierarchická
štruktúra
zložiek












Systém musí zabezpečiť plnú podporu pre správu verzií.
Systém musí zabezpečiť riadenie verzií.
Systém musí zabezpečiť možnosť prístupu ku jednotlivým verziám.
Systém musí zabezpečiť ľubovoľný počet verzií dokumentu.
Systém musí zabezpečiť automatické generovanie čísla verzií.
Systém musí ponúknuť offline prácu s dokumentami, pričom pri následnom
obnovení konektivity musí dôjsť k následnej synchronizácii.



Systém musí poskytnúť uzamykací mechanizmus, ktorý zabraňuje súčasnú
zmenu objektu viacerými používateľmi.



Systém musí umožniť ukladanie dokumentov v hierarchickej stromovej
štruktúre zložiek.
Systém musí podporovať uloženie dokumentu v zložke.
Systém musí umožniť prideľovať prístupové práva na úrovni zložky.
Systém musí umožniť prideľovať prístupové práva na úrovni dokumentu.








Administrácia
systému




Dokument
manažment
systém musí
taktiež
podporovať

Systém musí zabezpečiť podporu pre všetky typy dokumentov – minimálne
dokumenty MS Office, Open Office, PDF, TXT, HTML, XML, RTF, JPG, PNG,
súbory emailových archívov, ako napríklad PST alebo NSF a pod.
Systém musí zabezpečiť implicitný check-in a check-out pri práci
s dokumentmi.
Systém musí zabezpečiť možnosť priradiť dokumentu ľubovoľné atribúty.
Systém musí zabezpečiť jednotné centrálne úložisko dokumentov.
Systém musí umožňovať upload dokumentov cez webové rozhranie, pričom
musí byť možné uploadovať viac súborov naraz.







Systém musí umožniť rozsiahle možnosti konfigurácie a správy systému,
vysokú flexibilitu.
Systém musí podporovať správu procesov, pričom musí umožňovať BPM ako
integrálnu súčasť dokument manažment systému.
Systém musí podporovať možnosť pre koncového používateľa ad-hoc
definovať časť procesu pomocou grafického rozhrania s možnosťou uložiť
definovanú časť ako šablónu.
Systém musí umožňovať definovať účastníkov procesu aj na abstraktnej
úrovni – ako napríklad Priamy nadriadený, Nadriadený 2. úrovne, Správca
registratúry atď.
Systém musí umožniť definovať termíny pre vykonanie úloh v rámci
definovanej ad-hoc časti procesu.
Prístup do systému pomocou WebDAV Linku.
Konverziu dokumentov do formátu PDF/A.
Umožňovať rýchle preview obsahu zložky - minimálne počet dokumentov
v zložke.
Nástroje na modulovanie procesov.
Integráciu s MS Office.

Špecifikácia (minimálne požiadavky)

Parameter


Operačné systémy
o Windows Server 2012 R2 a vyšší



Databázové servery

o
o

Podporované
platformy








Špecifická
funkcionalita





RedHat Enterprise Linux
Oracle Database 12c

o Microsoft SQL Server 2016 a vyšší
Internetové prehliadače
o Microsoft Internet Explorer 11.0 a vyšší
o Mozila Firefox 24 a vyšší
o Google Chrome 31 a vyšší
o Apple Safari 7 a vyšší
Mobilné platformy
o Apple iOS 9.0 a vyšší - pomocou natívnej aplikácie
o Google Android 4.3 a vyšší - pomocou natívnej aplikácie
Systém musí poskytovať integračné rozhrania na ostatné systémy, ktoré
môžu v budúcnosti služby dokument manažment systému využívať – ako
napríklad SAP, Microsoft Dynamics NAV a pod.
Systém musí podporovať mobilné zariadenia a to ako prístup pomocou
vstavaného internetového prehliadača tak formou natívnych aplikácií.
Systém musí umožňovať prístup z mobilných platforiem minimálne so
základnou funkcionalitou – čítanie, editovanie, vytváranie a mazanie
dokumentov.
Systém musí podporovať individuálne prispôsobenie zobrazenia zoznamu
objektov s možnosťou odpamätania ako znovu použiteľnej šablóny.
Systém musí umožňovať jednoduché filtrovanie zoznamu podľa ľubovoľného
stĺpca.
Systém musí umožňovať triedenie podľa jedného alebo viacerých stĺpcov
a zároveň musí umožňovať stránkovanie dlhých zoznamov.

Príloha č. 2 - Zoznam priamych subdodávateľov

P. č.

Meno a priezvisko /
Obchodné meno

Adresa pobytu
alebo sídlo

alebo názov

x

x

x

Identifikačné číslo

Predmet subdodávky

Podiel plnenia

alebo dátum
narodenia (ak nebolo
pridelené
identifikačné číslo)
x

(v %)

Zápis v Zozname
hospodárskych
subjektov
(ÁNO/NIE)

x

x

x

