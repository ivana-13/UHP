ZMLUVA O DODÁVKE DOCHÁDZKOVÉHO SYSTÉMU
uzatvorená v zmysle § 536 a nasl. Obchodného zákonníka č. 513/91 Zb. v
znení neskorších predpisov a §40 a nasl. zákona č.618/2003 Zb.
O autorskom práve a právach súvisiacich s autorským právom (Autorský
zákon) v platnom znení (ďalej aj “zmluva“) medzi:
Článok l.
Zmluvné strany
1.1 Objednávateľ :
Obchodné meno :
Sídlo:

Štátna vedecká knižnica v Banskej Bystrici
Lazovná 9
975 58 Banská Bystrica

V zastúpení:

PhDr. Blanka Snopková, PhD, riaditeľka

Osoby oprávnené rokovať:
vo veciach zmluvných :
vo veciach technických:

RNDr. Martin Kassa
Ing. Michal Gunda

IČO:
IČ DPH:
Bankové spojenie :
Č. účtu:

35987006
neplatca
Štátna pokladnica
SK19 8180 0000 0070 0006 9050

Právna forma:

príspevková organizácia v zriaďovateľskej pôsobnosti MK SR

(ďalej len „objednávateľ“)

1.2 Zhotoviteľ:
Obchodné meno:
Sídlo:

APIS, spol. s r.o.
Lazovná 12
974 01 Banská Bystrica

V zastúpení:

Ing. Martin Štubian, konateľ spoločnosti

Osoby oprávnené rokovať:
vo veciach obchodných :
vo veciach technických:

RNDr. Martina Matejková
Andrej špička, Peter Múčka - HW
Zdenka Hudecová (SW)

IČO:
IČ DPH:
Bankové spojenie :
Č. účtu:

30222575
SK2020451807

Označenie registra:

Obchodný register Okresného súdu Banská Bystrica,
Odd.: Sro, vl.č.:146/S

(ďalej len „zhotoviteľ“)

1/9

Článok II.
Predmet zmluvy
2.1. Predmetom tejto zmluvy je záväzok zhotoviteľa v prospech objednávateľa dodať dochádzkový
systém v rozsahu cenovej ponuky zo dňa 10.5.2018 (Príloha č.1), udeliť právo používať dodaný
dochádzkový systém, vykonávať upgrade dochádzkového systému na základe podmienok tejto
Zmluvy a záväzok objednávateľa zaplatiť za tieto služby cenu podľa článku V. tejto Zmluvy.
2.2. Dodávkou dochádzkového systému sa rozumie:
a) Dochádzkový softvér
WebVisitor: dochádzkový softvér na spracovanie dochádzkových dát s možnosťou elektronického
výstupu do miezd
WebPatrol: softvér na správu dochádzkových snímačov a RFID kariet zamestnancov
b) Dochádzkový snímač
Snímač, pomocou ktorého si zamestnanci zaznamenávajú dochádzkové udalosti: príchody,
odchody do/z práce a prerušenia pracovného času.
c) Záložný napájací zdroj 12V/2A
Zdroj, ktorý slúži ako záloha elektrickej energie v prípade výpadku elektrickej energie.
2.3. Upgrade dochádzkového softvéru sa rozumie inovačná a legislatívna inovácia dochádzkového
systému za ročný licenčný poplatok (bod 5.2) .
Licencia na dochádzkový systém je udelená do počtu 100 zamestnancov. V prípade prekročenia
uvedeného počtu je nutné dokúpiť licenciu pre ďalších 50 užívateľov podľa aktuálneho cenníka.
2.4. Servisnými službami sa na účely tejto Zmluvy rozumie:
a) Preventívna prehliadka
Cieľom je zabezpečenie bezporuchovej prevádzky systémov. Zamestnanci zhotoviteľa
v stanovenom termíne 1x ročne vykonajú preventívnu prehliadku zariadení tak, aby
zabezpečili bezchybnú prevádzku systému.
Preventívna prehliadka pozostáva z nasledovných činností:
-

kontrola integrity dát
kontrola parametrov a nastavení
profylaktika archívnych dát
kontrola chybového logu
kontrola funkcionality a práce so snímačmi
vyčistenie snímačov a pretestovanie ich nastavení

b) Priebežná podpora
Cieľom tejto podpory je:
riešenie konkrétnych problémov súvisiacich s používaním predmetu zmluvy
odstraňovanie mimoriadnych alebo neobvyklých stavov, ktoré nespadajú pod
poskytnutú záruku
prestavenie parametrov software alebo hardware
reinštalácia software
aktualizácia software
c) Servis
Táto služba zabezpečuje obnovenie funkčnosti zariadenia (HW) v prípade jeho poruchy,
ktorá vznikla po záručnej lehote. Jedná sa o servisný zásah na požiadanie objednávateľa za
účelom odstránenia poruchy.
d) Preškolenie
Na účely nadobudnutia potrebných vedomostí a zručností vo vzťahu k zariadeniam môže
byť zhotoviteľom na základe objednávky obstarávateľa vykonané preškolenie pre
zamestnancov zodpovedných za obsluhu zariadenia.

2/9

Článok III.
Povinnosti zmluvných strán
3.1 Zhotoviteľ sa zaväzuje:
a) vykonať dodávku a inštaláciu hardvéru riadne a včas podľa dohodnutého termínu,
potvrdeného e-mailovou komunikáciou
b) dodať dochádzkový systém webVisitor a obslužný softvér webPatrol pre čítačky
c) importovať kmeňové dáta objednávateľa do systému webVistor
d) nastaviť dochádzkový systém podľa požiadaviek objednávateľa
e) vykonávať preventívne prehliadky, servis a úlohy priebežnej podpory riadne a včas za
podmienok dohodnutých touto zmluvou
f) preventívne prehliadky a servis vykonávať na základe písomnej objednávky (požiadavky)
vystavenej objednávateľom
g) odovzdať objednávateľovi písomný záznam o servise zariadení, ktorý bude obsahovať popis
vykonaných servisných prác, zoznam náhradných dielov, ak boli použité
h) postupovať s odbornou starostlivosťou
i) na požiadanie umožniť určeným zamestnancom objednávateľa výkon kontroly plnenia
zmluvy
j) včas informovať objednávateľa o všetkých dôležitých skutočnostiach, súvisiacich
s predmetom zmluvy, ktoré môžu ohroziť alebo obmedziť plnenie zmluvy zo strany
zhotoviteľa, prípadne spôsobiť nedodržanie stanovených termínov plnenia zmluvy
k) vykonať školenie zodpovedných pracovníkov tak, aby spĺňalo kritéria na obsluhu zariadení,
stanovených výrobcom
l) bezodkladne vykonať aktualizáciu software v prípade zistenia chýb softwaru,
bezpečnostných rizík a iných stavov umožňujúcich znefunkčnenie systému prípadne
znehodnotenie, alebo kompromitáciu dát spravovaných systémom
m) poskytnúť objednávateľovi súčinnosť pri zabezpečení opatrení súvisiacich s ochranou
a spracovaním osobných údajov podľa platných legislatívnych predpisov
3.2 Objednávateľ sa zaväzuje:
a)
b)
c)
d)
e)
3.3

zabezpečiť prístup zamestnancov zhotoviteľa do miesta plnenia za účelom plnenia
predmetu zmluvy, za podmienky, že zamestnanci zhotoviteľa budú sprevádzaní
zodpovednou osobou objednávateľa,
zabezpečiť, že v čase medzi pravidelnými preventívnymi prehliadkami budú dodržané
všetky odporúčania a inštrukcie dané servisným pracovníkom zhotoviteľa pre
zabezpečenie funkčnosti a bezpečnosti zariadenia,
zabezpečiť prevádzkové podmienky v priestoroch, kde sú nainštalované zariadenia na
základe opodstatnených požiadaviek zhotoviteľa;
viesť „knihu zásahov“, ktorá umožní technickému personálu zhotoviteľa zaznamenať
(kvalifikovať) vykonané zásahy (chyby, zmeny, servisné volania, výmenu spotrebného
materiálu, atď.), alebo správy o zariadení,
určiť kvalifikovaného zamestnanca, ktorý bude zodpovedný za hlásenia porúch
zhotoviteľovi

Zmluvné strany sa dohodli, že požiadavky na vykonanie preventívnej prehliadky a servisu
(Článok IV. Zmluvy) budú zhotoviteľovi oznámené elektronicky formou e-mailu na adresu
servis@apis.sk, mmatejkova@apis.sk

Zodpovednými osobami sú
- na strane zhotoviteľa: Zdenka Hudecová (Dochádzkový systém webVisitor/webPatrol),
kontakt:

e-mail:
tel.:
mobil:

zhudecova@apis.sk
048/471 26 30
0907 872 933

3/9

Peter Múčka (Dochádzkový a prístupový HW)
.
kontakt:

- na strane objednávateľa:
kontakt:

e-mail:
tel.:
mobil:

pmucka@apis.sk
048/471 26 27
0907 877 663

Ing. Michal Gunda
e-mail: oit@svkbb.eu
tel.: 048/4710711

V prípade zmeny oprávnených osôb je zhotoviteľ aj dodávateľ bezodkladne oboznámiť o tejto zmene
druhú stranu.
3.4 Zmluvné strany sa dohodli, že za riadne doručenú požiadavku sa považuje jedine tá, ktorá je
preukázateľná prostredníctvom potvrdenia o doručení e-mailu. Za účelom vyhnutia sa
akýmkoľvek omylom a problémom, ktoré môžu vzniknúť pri doručovaní, je objednávateľ
oprávnený overiť si telefonicky na vyššie uvedených číslach doručenie každej požiadavky.

Článok IV.
Termín plnenia zmluvy
4.1 Dodávku dochádzkového hardvéru zhotoviteľ vykoná do 14 dní od nadobudnutia účinnosti
zmluvy.
4.2 Dodávka dochádzkového systému webVisitor/web Patrol zhotoviteľ vykoná do. do 14 dní od
nadobudnutia účinnosti zmluvy.
4.3 Preventívna prehliadka sa bude vykonávať počas platnosti tejto Zmluvy 1x ročne na základe
písomnej objednávky.
4.4 Priebežná podpora sa bude vykonávať prednostne telefonicky resp. prostredníctvom prístupu
cez vzdialenú plochu na požiadanie objednávateľa formou e-mailu alebo telefonátu
4.5 Servis sa bude vykonávať priebežne počas platnosti tejto zmluvy na základe písomnej (e-mail)
objednávky zo strany objednávateľa. Objednávateľ je povinný riadne uviesť dôvod pre potrebu
servisného zásahu tak, aby zhotoviteľovi bolo zrejmé predovšetkým miesto plnenia, druh
poruchy a potreba určitého náhradného dielu.
4.6 Zhotoviteľ sa zaväzuje v rámci servisu začať s odstraňovaním porúch najneskôr do 48 hodín po
doručení mailovej/písomnej požiadavky. Do plynutia uvedenej lehoty sa nezapočítavajú dni
pracovného pokoja, pracovného voľna a štátom uznané sviatky.
4.7 Zhotoviteľ odstráni prípadné poruchy systému v čo najkratšom technicky možnom termíne.
4.8 Termíny preškolenia zodpovedných zamestnancov objednávateľa na obsluhu zariadení budú
určené na základe dohody zmluvných strán.
4.9 Zabezpečenie prístupu na miesto plnenia a jeho prípravy pre vykonanie preventívnej
prehliadky, servisu a úloh priebežnej podpory v zmysle predložených podmienok zhotoviteľa sa
považuje za nevyhnutnú súčinnosť objednávateľa v zmysle tejto Zmluvy.
4.10 Ostatné termíny plnenia predmetu zmluvy v prípade potreby písomne upravia zástupcovia
oboch zmluvných strán.

4/9

Článok V.
Cena
Cena predmetu zmluvy v rozsahu článku II tejto zmluvy bude zo strany zhotoviteľa kalkulovaná
nasledovne :
5.1 Cena za dodávku, inštaláciu a zaškolenie dochádzkového systému sa bude účtovať jednorázovo
podľa cenovej ponuky z dňa 10.5.2018 vo výške 2290,40 € bez DPH, slovom
dvetisícdvestodeväťdesiat Eur 40 centov bez DPH.
5.2 Ročný licenčný poplatok za servisnú podporu (bod 2.3.) sa stanovuje na sumu: 200,- € bez DPH
ročne, slovom: dvesto Eur bez DPH ročne.
5.3 Cena za servis (body 2.4.a, 2.4.b, 2.4.c, 2.4.e):
5.2.1

Cenu za nový náhradný diel v prípade výmeny po záručnej dobe zariadenia – podľa
aktuálnej ceny v čase výmeny
5.2.2. Cena za vykonané práce - podľa aktuálnej ceny v čase servisu
5.2.3. Cena za cestovné náklady je 0,50 €/km bez DPH
5.2.4. Cena za vykonanie servisu je splatná na základe faktúry vystavenej zhotoviteľom,
prílohou ktorej musí byť vyplnený a oboma zmluvnými stranami podpísaný protokol
o odovzdaní a prevzatí prác. Ak bude pre vykonanie takýchto servisných prác potrebné
zabezpečiť špeciálne náhradné diely, budú tieto faktúrované zhotoviteľom podľa
aktuálnej ceny v čase výmeny.
5.4 Cena za prípadné ďalšie preškolenie (nevzťahuje sa na školenie v rámci implementácie
systémov) zodpovedných pracovníkov objednávateľa v trvaní 1 deň je 250.-€ bez DPH.
Slovom: dvestopäťdesiat Eur bez DPH. V cene nie sú zahrnuté cestovné náklady, ktoré budú
fakturované samostatne podľa bodu 5.2.3.
5.5 Cena podľa 5.1, 5.2, 5.3 bude uhradená na základe faktúr vyhotovených zhotoviteľom na
objednávateľa.
5.6 K fakturovaným cenám bude uplatnená DPH v zmysle platných právnych predpisov SR.

Článok VI.
Platobné a fakturačné podmienky
6.1. Úhrada ceny za plnenie predmetu zmluvy podľa Článku V. bude vykonaná bankovým prevodom na
základe faktúry, vystavenej zhotoviteľom na objednávateľa po splnení príslušného plnenia predmetu
zmluvy podľa Článku II.
6.2. Fakturácia za plnenie predmetu zmluvy podľa Čl. V bod 5.2. sa vykoná 1. deň v mesiaci na začiatku
príslušného roku.
6.3. Dohodnutá lehota splatnosti faktúr a prípadných opravných faktúr je 14 dní odo dňa ich doručenia
druhej zmluvnej strane. Dňom splnenia peňažného záväzku je deň odpísania dlžnej sumy z účtu
dlžníka v prospech účtu veriteľa. Bankové poplatky dlžníka znáša dlžník, bankové poplatky veriteľa
znáša veriteľ.

Článok VII.
Odovzdanie a prevzatie inštalačných a servisných prác

5/9

7.1 Objednávateľ je povinný zabezpečiť prevzatie inštalačných a servisných prác vykonaných na
základe tejto zmluvy a požiadavky objednávateľa na to určenou oprávnenou osobou.
7.2 Osobami oprávnenými podpísať Protokol o odovzdaní a prevzatí inštalačných a servisných prác
alebo vykonaní preventívnej prehliadky a údržby sú za zhotoviteľa technický pracovník, ktorý práce
vykonal a za objednávateľa zodpovedná osoba určená objednávateľom.
7.3 Po každom plnení predmetu zmluvy bude vypracovaný písomný záznam, ktorý bude obsahovať
najmä:
- obchodné mená oboch zmluvných strán
- mená zástupcov oboch zmluvných strán, ktorí sa zúčastňujú preberacieho konania;
- miesto a čas preberacieho konania;
- súpis činností, ktoré zhotoviteľ vykonal v rámci inštalačného alebo servisného zásahu alebo
preventívnej prehliadky;

Článok VIII.
Záručná doba a zodpovednosť za vady
8.1 Zhotoviteľ prehlasuje, že na vykonávanie predmetu tejto zmluvy je oprávnený podľa právnych
predpisov platných v Slovenskej republike. Zhotoviteľ súčasne vyhlasuje, že je oprávnený s
objednávateľom uzatvoriť túto zmluvu a poskytnúť licenciu k dochádzkovému softvéru. Zhotoviteľ
vyhlasuje, že používaním dochádzkového softvéru objednávateľom v súlade s touto zmluvou
nedôjde k porušeniu práv tretích strán.
8.2 Zhotoviteľ zodpovedá za vady plnenia vykonané na základe tejto zmluvy v zmysle ustanovenia §
560 a nasl. Obchodného zákonníka.
8.3 Zhotoviteľ poskytne objednávateľovi záruku na nové náhradné diely zariadenia, dodané v súvislosti
s výkonom servisnej činnosti, v trvaní 3 mesiacov.
8.4 Na činnosti, ktoré budú vykonané v rámci preventívnych prehliadok a na prácu servisného zásahu
zhotoviteľ poskytuje záruku v trvaní 3 mesiacov. Záručná doba začína plynúť podpísaním protokolu
o odovzdaní a prevzatí prác príslušného plnenia v zmysle prílohy č. 2 tejto zmluvy.
8.5 Záruka sa vylučuje v týchto prípadoch:
a) zničenie alebo poškodenie zariadenia nesprávnym zaobchádzaním objednávateľa,
b) zničenie alebo poškodenie zariadenia živelnou udalosťou,
c) zničenie alebo poškodenie nesprávnou obsluhou objednávateľa,
d) poškodenie alebo zničenie zariadenia neodborným zásahom objednávateľa alebo tretej osoby
e) poškodenia alebo zničenia vplyvom poruchy iného zariadenia, ktoré je k zariadeniu pripojené,
bez odsúhlasenia zhotoviteľa
f)
ak objednávateľ neumožní prístup k zariadeniam v prípade ich poruchy,
g) skrat alebo iné objednávateľom zavinené pôsobenie elektrického prúdu (napr.: prepätie,
mechanické namáhanie spôsobené elektrickým prúdom, vadou izolácie – pokiaľ nebola
spôsobená vadnou montážou alebo dodávkou zhotoviteľa, indukciou, výpadkom elektrického
prúdu a pod.),
h) poškodenie vodou z vodovodných zariadení,
i)
poškodenie pádom alebo vniknutím cudzieho predmetu, ktorý nie je súčasťou zariadenia.

Článok IX.
Zodpovednosť za škodu
9.1

Ak poruší jedna zmluvná strana svoje povinnosti alebo akýkoľvek záväzok vyplývajúci z tejto
zmluvy, je povinná nahradiť škodu tým spôsobenú druhej zmluvnej strane. Za škodu sa považuje
skutočná škoda, ušlý zisk a náklady vzniknuté poškodenej zmluvnej strane v súvislosti so
škodovou udalosťou. Za škodu sa nepovažuje nepriama alebo následná škoda.

6/9

9.2

Zmluvná strana, ktorá porušila svoju povinnosť alebo akýkoľvek záväzok vyplývajúci z tejto
zmluvy, sa môže zbaviť zodpovednosti na náhradu škody, ak preukáže, že k porušeniu povinnosti
alebo akéhokoľvek záväzku, vyplývajúceho z tejto zmluvy, došlo v dôsledku okolností vylučujúcich
zodpovednosť.

9.3

Ak ktorákoľvek zmluvná strana vznesie nárok voči druhej zmluvnej strane, ktorý sa následne
ukáže ako neopodstatnený, je zmluvná strana, ktorá vzniesla neúspešný nárok, povinná nahradiť
druhej zmluvnej strane všetky náklady, ktoré vynaložila na obranu voči takémuto nároku.

9.4

Ak porušenie povinností alebo akéhokoľvek záväzku vyplývajúceho z tejto zmluvy spôsobila tretia
strana (subdodávateľ), ktorej povinná zmluvná strana zverila plnenie svojej zmluvnej povinnosti
alebo záväzku, je u povinnej zmluvnej strany vylúčená zodpovednosť za škodu len v prípade, ak
by k vzniku škody došlo v dôsledku okolností vylučujúcich zodpovednosť.

Článok X.
Ostatné ustanovenia
10.1 Zmluvné strany sa dohodli, že akékoľvek spory, ktoré môžu z tejto zmluvy vzniknúť, sa budú
prednostne riešiť predovšetkým dohodou strán. Ak sa spor takto nevyrieši, je ktorákoľvek zmluvná
strana oprávnená obrátiť sa vecne na príslušný súd.

Článok XI.
Licencia APIS
11.1 Zhotoviteľ licencie ako výlučný nositeľ autorských práv chránených národným a medzinárodným
právom, udeľuje objednávateľovi súhlas na používanie poskytnutého dochádzkového softvéru za
účelom vlastnej evidencie dochádzky zamestnancov. Zhotoviteľ udeľuje objednávateľovi licenciu
bez časového obmedzenia a na území Slovenskej republiky. Odmena za poskytnutie licencie v
celom rozsahu definovanom v tomto článku je zahrnutá v cene za predmet plnenia podľa článku II
bod 2.1 tejto zmluvy. Objednávateľ je oprávnený používať dochádzkový softvér dňom jeho
inštalácie a to za nasledovných podmienok:
a)

Na základe udelenej licencie je možné používať dochádzkový softvér na ktoromkoľvek
počítači siete Objednávateľa, t.j. bez obmedzenia počtu inštalácii, za predpokladu, že tento
je používaný pre potreby Objednávateľa.

b)

Objednávateľ je povinný pri inštalácii dochádzkového softvéru ako aj pri jeho používaní
postupovať podľa pokynov uvedených v poskytovateľom dodanej Užívateľskej príručke.
Porušením týchto pokynov poskytovateľ licencie APIS nenesie žiadnu zodpovednosť za
prípadné vady alebo vzniknuté škody.

c)

Zakazuje sa akýmkoľvek spôsobom upravovať dochádzkový softvér, prekladať ho do
iných programových, alebo národných jazykov, meniť formáty súborov, alebo zahrňovať ich
do iného produktu.

d)

Objednávateľ nie je oprávnený dochádzkový softvér požičať alebo prenajať, môžu sa však
natrvalo previesť všetky práva dané Licenciou APIS za predpokladu, že budú súčasne
odovzdané všetky dáta, vlastnené kópie informačného systému a všetky písomné materiály
vrátane licencie APIS, pričom sa vyžaduje predchádzajúci písomný súhlas zhotoviteľa
licencie APIS. Nový Objednávateľ s podmienkami licencie musí bezvýhradne súhlasiť. Skôr,
než dôjde k zmene vlastníctva informačného systému, musia sa odstrániť všetky ich
inštalácie zo servera a počítača (čov). Tieto podmienky obdobne platia aj pri zmene,
zlúčení, splynutí alebo zániku Objednávateľa.

11.2 Objednávateľ sa zaväzuje v plnom rozsahu dodržiavať všetky ustanovenia Licencie APIS a to v
súvislosti so všetkými inštaláciami dochádzkového softvéru. Pri nedodržaní podmienok Licencie
APIS podľa tohto článku má zhotoviteľ právo od tejto zmluvy písomne odstúpiť.

7/9

Článok XII.
Záverečné ustanovenia
12.1. Zmluva nadobúda platnosť dňom podpísania oboma zmluvnými stranami a účinnosť deň po dni
zverejnenia v centrálnom registri zmlúv vedenom úradom vlády SR.
12.2. Táto zmluva sa uzatvára na dobu neurčitú s platnosťou odo dňa nadobudnutia jej platnosti
a účinnosti.
12.3. Ktorákoľvek zo zmluvných strán môže bez udania dôvodu písomne vypovedať túto zmluvu s
výpovednou lehotou 3 mesiace, ktorá začne plynúť prvým dňom mesiaca nasledujúceho po
mesiaci, v ktorom bola výpoveď doručená druhej strane.
12.4. Meniť alebo doplňovať text tejto zmluvy je možné len formou písomných dodatkov.
12.5. Zmluvné vzťahy neupravené touto zmluvou sa v plnom rozsahu riadia ustanoveniami
Obchodného zákonníka v platnom znení.
12.6. Zmluva je vyhotovená v troch vyhotoveniach, z ktorých jedno si ponechá zhotoviteľ a dve
objednávateľ.

Objednávateľ:
V Banskej Bystrici, dňa 28.05.2018
Podpis, pečiatka:

............................................
PhDr. Blanka Snopková, PhD.
riaditeľka

Zhotoviteľ:
V Banskej Bystrici, dňa .....................
Podpis, pečiatka:

.....................................................
Ing. Martin Štubian
konateľ spoločnosti

8/9

Príloha č.1:

9/9

