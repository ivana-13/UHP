Zmluva o podpore pre softvérový produkt
Bezpečnostno-technický systém
uzatvorená v súlade s § 269 ods. 2 Obchodného zákonníka v znení jeho neskorších zmien a doplnkov

č. zmluvy Poskytovateľa: ......…….…....….........,

Poskytovateľ:
Sídlo:
Registrácia:
IČO:
IČ DPH:
IBAN:
Štatutárny orgán:

č. zmluvy Objednávateľa: ......…….…………..........

BE-SOFT, a. s.
Štúrova 6
040 01 Košice
zapísaná v OR OS Košice I, v oddiele Sa, vložka č.1073/V
361 91 337
SK 2020045863
Mgr. Vladimíra Jalčová, člen predstavenstva

a
Objednávateľ:
Sídlo:

SLOVENSKÝ VODOHOSPODÁRSKY PODNIK, štátny podnik
Radničné námestie 8
969 55 Banská Štiavnica, Slovenská republika
štátny podnik
zapísaný v OR OS Banská Bystrica v oddiele Pš, vložka č. 713/S
360 22 047
SK 2020066213

Právna forma:
Registrácia:
IČO:
IČ DPH:
IBAN:
Kontaktná adresa a organizačná zložka podniku, ktorej sa právny úkon týka:
SLOVENSKÝ VODOHOSPODÁRSKY PODNIK, štátny podnik
Odštepný závod Košice
Ďumbierska 14, 041 59 Košice
Konajúci prostredníctvom: Ing. Roman Ivančo, PhD., riaditeľ odštepného závodu
Zapísaný v OR OS Košice I v oddiele Po, vložka č. 266/V
uzatvárajú nasledovnú zmluvu o podpore (ďalej len “Zmluva”):
1. Úvodné ustanovenia

1.1 Poskytovateľ vyhlasuje, že je jediným a výhradným držiteľom všetkých majetkových práv
k softvérovému produktu Bezpečnostno-technický systém (ďalej len „BTS“). Poskytovateľ je tiež jediným a výhradným poskytovateľom podpory pre tento softvérový produkt.
1.2 Objednávateľ vyhlasuje, že je používateľom licencií softvérového produktu BTS, poskytnutých
Poskytovateľom, v množstve a konfigurácii uvedenom v bode 3.2 Zmluvy.
2. Predmet Zmluvy
2.1 Poskytovateľ sa zaväzuje na základe tejto zmluvy poskytnúť Objednávateľovi podporu pre softvérový produkt BTS v rozsahu stanovenom v bode 4.1 Zmluvy. Podpora sa týka licencií a modulov BTS,
používaných Objednávateľom.
2.2 Objednávateľ sa zaväzuje, že za riadne dodaný predmet Zmluvy zaplatí Poskytovateľovi cenu
stanovenú v bode 5.1 Zmluvy.

strana 1/3

3. Zoznam modulov a licencií BTS
3.1 Zoznam modulov BTS:
- bezpečnosť a ochrana pri práci (ďalej len „BOZP“),
- ochrana pred požiarmi (ďalej len „OPP“),
- životné prostredie (ďalej len „ŽP“),
- organizačné jednotky (ďalej len „OJ“),
- hodnotenie rizík (ďalej len „HR“),
- civilná ochrana (ďalej len „CO“).
3.2 Zoznam licencií BTS používaných Objednávateľom, ktorých sa podpora týka:
Registračné číslo licencie 2006015 – moduly BOZP, OPP, CO, ŽP, HR, OJ – 1 licencia
Registračné číslo licencie 2006016 – moduly BOZP, OPP, CO, ŽP, HR, OJ – 1 licencia
Registračné číslo licencie 2006017 – moduly BOZP, OJ – 2 licencie
Registračné číslo licencie 2006017 – moduly OPP, CO, HR – 1 licencia
Registračné číslo licencie 2006018 – moduly BOZP, OPP, CO, HR, OJ – 1 licencia
Registračné číslo licencie 2006019 – moduly BOZP, OPP, CO, HR, OJ – 1 licencia
4. Rozsah podpory
4.1 Podpora zahrňuje:
-

-

internetovú aktualizáciu BTS (pridávanie nových predpisov, dokumentov a technických noriem;
zapracovanie noviel legislatívy Slovenskej republiky do jednotlivých predpisov; presun zrušených noviel do archívu; aktualizovanie knižníc testových otázok a vzorových nebezpečenstiev;
úprava periód pri sledovaní termínov lekárskych prehliadok, školení a revízií ustanovených
platnou legislatívou SR a ďalšie)
kvalitnú technickú podporu (riešenie problémov s inštaláciou, preinštalovaním, prenosom licencií, poradenstvo pri práci s modulmi, operatívne odstraňovanie chýb softvéru a pod.),
dopracovanie funkcií alebo doplnenie vzorových dokumentov BTS Poskytovateľom na základe
požiadaviek Objednávateľa a po dohode s Poskytovateľom,
prístup do príslušných sekcií informačného portálu E-BTS,
1 x za rok bezplatné zaškolenie na prácu s BTS (v prípade záujmu Objednávateľa).
5. Cena za predmet Zmluvy a platobné podmienky

5.1 Cena za predmet Zmluvy v rozsahu uvedenom v článku 2 tejto Zmluvy je stanovená dohodou
zmluvných strán v zmysle § 3 zákona NR SR č. 18/1996 Z. z. o cenách v znení doplňujúcich predpisov
ako cena maximálna, a to vo výške 540,15 EUR bez DPH ročne.
5.2 K cene bude fakturovaná DPH v zmysle zákona č. 222/2004 Z. z. o DPH v znení neskorších
predpisov.
5.3 Raz ročne Poskytovateľ vystaví a doručí Objednávateľovi predfaktúru vo výške ceny za predmet
Zmluvy na jeho kontaktnú adresu, a to najneskôr do 14 dní po dni nadobudnutia účinnosti tejto Zmluvy
alebo najneskôr do 14 dní pred dňom uplynutia predošlej ročnej podpory.
5.4 Splatnosť faktúr bude 30 dní odo dňa ich doručenia na kontaktnú adresu Objednávateľa. Faktúra
musí obsahovať: odvolanie sa na túto Zmluvu s uvedením čísla Zmluvy, obchodné meno Objednávateľa a Poskytovateľa, IČO, DIČ, IČ DPH, sídlo (miesto podnikania), číslo faktúry, deň jej vystavenia a
splatnosti, IBAN, označenie banky, fakturovanú sumu, názov dodaného predmetu Zmluvy, pečiatku a
podpis oprávnenej osoby. Ak faktúra bude obsahovať nesprávne cenové alebo iné údaje alebo faktúra
nebude obsahovať všetky údaje a náležitosti v zmysle platných právnych predpisov, najmä podľa § 74
zákona č. 222/2004 Z. z. o dani z pridanej hodnoty v znení neskorších predpisov, resp. nebude obsahovať uvedené údaje a doklady alebo bude obsahovať nesprávne, či neúplné údaje a doklady, je Objednávateľ oprávnený ju vrátiť na doplnenie Poskytovateľovi, čím sa preruší splatnosť faktúry a nová
splatnosť začína plynúť od doručenia faktúry, ktorá bude vyhotovená riadne.
5.5 Každý z peňažných záväzkov Objednávateľa bude platený prostredníctvom banky a bude splnený
pripísaním sumy peňažného záväzku (vrátane DPH) na účet Poskytovateľa v jeho banke.
strana 2/3

6. Trvanie a vypovedanie Zmluvy
6.1 Táto Zmluva sa uzatvára na obdobie 48 mesiacov odo dňa účinnosti zmluvy.
6.2 Túto Zmluvu je možné ukončiť:
-

písomnou dohodou zmluvných strán,

-

písomnou výpoveďou Objednávateľa z tejto Zmluvy aj bez uvedenia dôvodu. Výpovedná lehota je 30 kalendárnych dní a začína plynúť od prvého dňa nasledujúceho mesiaca po doručení
výpovede Poskytovateľovi.

-

písomným odstúpením od Zmluvy ktoroukoľvek zo Zmluvných strán v prípade, ak sa podstatne porušili ustanovenia tejto Zmluvy, za ktoré sa považuje predovšetkým nesplnenie povinností vyplývajúcich z predmetu Zmluvy riadne alebo včas. Objednávateľ je oprávnený od zmluvy
odstúpiť kedykoľvek počas trvania porušenia zmluvnej povinnosti. Účinky odstúpenia od Zmluvy nastávajú momentom jeho doručenia druhej Zmluvnej strane.
7. Záverečné ustanovenia

7.1 Zmluvné strany berú na vedomie, že Zmluva je povinne zverejňovanou zmluvou podľa zákona č.
211/2000 Z. z. o slobodnom prístupe k informáciám a o zmene a doplnení niektorých zákonov (zákon
o slobode informácií) a pre nadobudnutie jej účinnosti je podľa § 47a ods. 1 Občianskeho zákonníka
nevyhnutné jej zverejnenie. Zmluva nadobúda platnosť dňom jej podpísania a nadobúda účinnosť
nasledujúci deň po dni jej zverejnenia v Centrálnom registri zmlúv. Zmluvné strany súhlasia so
zverejnením zmluvy podľa zákona č. 211/2000 Z. z. o slobodnom prístupe k informáciám v znení
neskorších predpisov. Ak je zmluva zverejnená viacerými účastníkmi zmluvy, rozhodujúce je prvé
zverejnenie zmluvy.
7.2 Zmluvné vzťahy, neupravené touto Zmluvou sa riadia príslušnými ustanoveniami Obchodného
zákonníka (zák. č. 513/1991 Zb. v platnom znení) a súvisiacimi predpismi platnými v Slovenskej
republike.
7.3 Ak niektoré ustanovenia tejto Zmluvy prestanú byť aktuálne, neznamená to, že by celá Zmluva
strácala platnosť. V takomto prípade sa zmluvné strany dohodli, že nájdu formulácie a znenie čo
najviac podobné pôvodnému zámeru a nahradia ich tak, aby bol zachovaný účel a cieľ tejto Zmluvy, pri
rešpektovaní nových faktov, bez ujmy pre obidve zmluvné strany.
7.4 Meniť alebo doplňovať znenie tejto zmluvy možno len formou písomných dodatkov, ktoré budú
platné len ak budú podpísané oboma zmluvnými stranami.
7.5 Táto Zmluva sa vyhotovuje v 3 rovnopisoch, z ktorých Objednávateľ obdrží 2 vyhotovenia a Poskytovateľ 1 vyhotovenie.

V Košiciach, dňa ……………................…..

V Košiciach, dňa ……………................…..

………………………………………
Ing. Vladimíra JALČOVÁ
člen predstavenstva BE-SOFT, a.s.

………………………………………
Ing. Roman IVANČO, PhD.
riaditeľ Odštepného závodu Košice

strana 3/3

