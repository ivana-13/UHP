Číslo NÚSCH: 208/2017

Zmluva na implementáciu služieb
Rozšírenie existujúceho Aplikačného programového vybavenia NIS DOCTUS
o implementáciu služieb eZdravie a napojenie na Národný zdravotnícky
informačný systém
číslo ZP-2017047
uzatvorená podľa § 269 ods. 2 zákona č. 513/1991 Zb. Obchodný zákonník
v znení neskorších predpisov

Objednávateľ:
Sídlo:
Zastúpený:

Národný ústav srdcových a cievnych chorôb, a.s.
Pod Krásnou hôrkou 1, 833 48 Bratislava
Ing. Mongi Msolly, MBA, predseda predstavenstva a generálny riaditeľ
MUDr. Ivo Gašparovič, PhD.,MPH, podpredseda predstavenstva
IČO:
35971126
DIČ:
2022105107
IČ DPH:
SK 2022105107
Bankové spojenie: VÚB a.s. Bratislava,
IBAN:
SK97 0200 0000 0000 2633 0112
Telefón:
+421 232321829
Registrácia: Výpis z Obchodného registra: Okresný súd Bratislava I, Oddiel Sa, vložka 3774/B
(ďalej len „objednávateľ“)
a
Zhotoviteľ:
ICZ Slovakia a.s.
Sídlo:
Soblahovská 2050, 911 01 Trenčín
Zastúpený:
Ing. Martinom Terkovičom, predseda predstavenstva a generálny riaditeľ
IČO:
36 328 057
IČ DPH:
SK7120000162
Bankové spojenie: UniCredit Bank Slovakia a.s.
Číslo účtu IBAN SK36 1111 0000 0012 1289 9008
Telefón:
032/65 63 711
Fax:
032/65 63 754
Registrácia:
Zapísaná v Obchodnom registri Okresného súdu Trenčín, oddiel Sa, vložka
10561/R
(ďalej len „zhotoviteľ aj ICZ“)
(ďalej spolu len „Zmluvné strany“)

1

PREDMET ZMLUVY

1.1
Zhotoviteľ sa v súlade s touto Zmluvou zaväzuje implementovať do NIS DOCTUS služby
eZdravie definované v Prílohe č.1 tejto Zmluvy, ako aj poskytnúť súvisiace konzultačné práce (ďalej
aj ako „riešenie“, alebo „predmet zmluvy“). Predmet zmluvy je podrobne špecifikovaný v Prílohe č. 1
a Objednávateľ sa zaväzuje za jeho dodanie zaplatiť Zhotoviteľovi dohodnutú cenu vo výške a za
podmienok podľa článku 3 tejto Zmluvy.

2

SPÔSOB, ČAS A MIESTO PLNENIA ZMLUVY

2.1
Dodanie riešenia je Zhotoviteľ povinný realizovať najneskôr do 31.12.2017, za predpokladu
splnenia podmienok definovaných v bode 2.4 tohto článku Zmluvy.
2.2

Miesto dodania predmetu Zmluvy je sídlo Objednávateľa.
strana 1

2.3
Objednávateľ je povinný prevziať predmet zmluvy alebo jeho časť s náležitou odbornou
starostlivosťou. Objednávateľ je oprávnený prevziať predmet zmluvy alebo jeho časť i v prípade, že
bude vykazovať drobné chyby, ktoré nebránia riadnemu využívaniu predmetu zmluvy. Ak sa
Objednávateľ rozhodne takto ponúknuté riešenie alebo jeho časť prevziať, budú v preberacom
protokole uvedené chyby, zistené pri prevzatí predmetu zmluvy, vrátane spôsobu a lehôt na ich
odstránenie. Podpisom preberacieho protokolu zo strany Objednávateľa sa predmet zmluvy
považuje a odovzdaný.
2.4
Ak Zhotoviteľ nemôže vykonávať práce alebo práce musí vykonávať po menších častiach
z dôvodu vyššej moci, alebo z dôvodu neposkytnutia dostatočnej súčinnosti zo strany Objednávateľa,
alebo tretích strán má nárok na primeranú zmenu termínu plnenia predmetu zmluvy formou
uzatvorenia dodatku ku Zmluve. Nedostatočnou súčinnosťou zo strany tretích strán sa rozumie
predovšetkým to, ak poskytovatelia služieb definovaných v prílohe č.1 tejto Zmluvy nebudú mať tieto
služby vo verzii v2 zverejnené na produkčnom prostredí najneskôr do 30.11.2017. Poskytovateľmi
služieb sú VŠZP, poisťovňa Dôvera a poisťovňa UNION. Súčinnosť poskytovateľov služieb je
nevyhnutná pre riadne odovzdanie predmetu zmluvy. Nedostatočnou súčinnosťou zo strany tretích
strán sa tiež rozumie nedostatočná súčinnosť zo strany NCZI, t.j. neposkytnutie všetkých potrebných
informácií pre realizáciu predmetu zmluvy v dostatočnom časovom predstihu, najneskôr však do
30.11.2017. Zhotoviteľ je povinný Objednávateľa o prípadnom posune termínu spôsobenom vyššie
uvedenou skutočnosťou bezodkladne písomne informovať (pričom za akceptovateľnú je považovaná
aj mailová forma komunikácie) a má nárok na primeranú zmenu termínu plnenia predmetu zmluvy.
Zhotoviteľ má nárok na primeranú zmenu termínu plnenia predmetu aj v prípade, že
u poskytovateľov služieb dôjde k výraznej zmene vo verzii služieb, ktorá bola platná v čase podpisu
tejto Zmluvy. Výraznou zmenou sa rozumie, ak bude na základe takejto zmeny nutný zásah do
programového kódu na strane Zhotoviteľa v rozsahu viac ako 2 človekodni. V ostatných prípadoch
prerušenia prác platia ustanovenia Obchodného zákonníka.
2.5
Objednávateľ je oprávnený odmietnuť prevzatie predmetu zmluvy v prípade, ak nebola
dodržaná zmluvne dohodnutá technická špecifikácia, pričom je v takomto prípade Objednávateľ
povinný poslať svoje výhrady a dôvody na neprevzatie predmetu zmluvy do 5 pracovných dní odo
dňa obdŕžania výzvy zo strany Zhotoviteľa na prevzatie predmetu zmluvy. V prípade, že
Objednávateľ nepošle Zhotoviteľovi písomne výhrady a dôvody na neprevzatie predmetu zmluvy
v dohodnutom termíne, považuje sa predmet zmluvy zo strany Objednávateľa za prevzatý bez
výhrad.
2.6

Oprávnenou osobou za podpísanie preberacieho protokolu je:
za Objednávateľa: Ing. Vladimír Kudlej
za Zhotoviteľa:
Ing. Ľudovít Palaj

3

CENA A PLATOBNÉ PODMIENKY

3.1
Cena je stanovená podľa § 3 zákona Národnej rady Slovenskej republiky č. 18/1996 Z. z.
o cenách v znení neskorších predpisov a vyhlášky Ministerstva financií Slovenskej republiky č.
87/1996 Z. z., ktorou sa vykonáva zákon Národnej rady Slovenskej republiky č. 18/1996 Z. z.
o cenách v znení neskorších predpisov. Zmluvná cena je vyjadrená v eurách.
3.2
Celková cena za predmet Zmluvy je vo výške 14 700,00 EUR bez DPH (slovom
štrnásťtisícsedemsto eur, bez DPH), celková cena s DPH je 17 640 ,00 EUR (slovom
sedemnásťtisícšesťstoštyridsať eur s DPH). Podrobná cenová špecifikácia je uvedená v prílohe č. 2
tejto Zmluvy.
3.3
Cena za riešenie zahŕňa všetky náklady Zhotoviteľa súvisiace s vyhotovením a dodaním
riešenia, vrátane odmeny za licencie v rozsahu definovanom v prílohe č.1 a 2 tejto Zmluvy.
Zhotoviteľ si vyhradzuje právo na adekvátnu úpravu ceny v prípade, že v čase od nadobudnutia
účinnosti tejto zmluvy do termínu odovzdania predmetu zmluvy definovanom v bode 2.1 čl. 2 tejto
Zmluvy dôjde zo strany poskytovateľov služieb, ktorými sú NCZI, VŠZP, poisťovňa Dôvera
a poisťovňa UNION k výraznej zmene vo verzii služieb oproti verzii, ktorá bola platná v čase podpisu
tejto Zmluvy. Výraznou zmenou sa rozumie, ak bude na základe takejto zmeny nutný zásah do
programového kódu na strane Zhotoviteľa v rozsahu viac ako 2 človekodni. Prípadná úprava ceny
bude riešenia na základe dohody zmluvných strán Dodatkom k tejto Zmluve.
strana 2

3.4
Zmluvné strany sa dohodli na spôsobe platenia výlučne prostredníctvom bezhotovostného
platobného styku, ktorý sa bude realizovať výhradne prevodným príkazom na účet Zhotoviteľa
uvedený v záhlaví tejto Zmluvy.
3.5
Zmluvné strany sa dohodli, že platba bude realizovaná na základe faktúry, ktorú Zhotoviteľ
vystaví Objednávateľovi po riadnom dodaní predmetu Zmluvy. Prílohou faktúry bude podpísaný
preberací protokol.
3.6

Lehota splatnosti faktúry je 60 dní odo dňa doručenia faktúry Objednávateľovi.

3.7
Faktúra musí obsahovať všetky náležitosti daňového dokladu podľa zákona č. 222/2004 Z. z.
o dani z pridanej hodnoty v znení neskorších predpisov a zákona č. 431/2002 Z. z. o účtovníctve
v znení neskorších predpisov. Za správne vyhotovenie faktúry zodpovedá v plnom rozsahu
Zhotoviteľ.
3.8
V prípade, že faktúra nebude obsahovať všetky náležitosti daňového dokladu, prílohu podľa
bodu 3.5 tohto článku Zmluvy alebo bude obsahovať iné zrejmé nesprávnosti, vady v písaní alebo
počítaní, Objednávateľ má právo vrátiť ju Zhotoviteľovi v lehote do 10 dní odo dňa obdržania na
doplnenie alebo prepracovanie s uvedením nedostatkov, ktoré sa majú odstrániť. V takomto prípade
sa ukončí pôvodná lehota splatnosti a nová 14 dňová lehota splatnosti začne plynúť doručením
doplnenej, opravenej, resp. novej faktúry Objednávateľovi.
3.9
Cena uvedená v bode 3.1 tohto čl. Zmluvy nezahŕňa úpravy riešenia, ktoré budú vyvolané
zmenami na strane poskytovateľov služieb po odovzdaní riešenia do prevádzky. V takomto prípade
sa Zhotoviteľ zaväzuje vykonať úpravy riešenia na základe samostatnej objednávky. Pričom cena na
práce nad rámec tejto Zmluvy je spoplatňovaná sumou 60 eur za 1 človekohodinu práce.

4

PRÁVA A POVINNOSTI ZMLUVNÝCH STRÁN

4.1
Zhotoviteľ je povinný vyhotoviť riešenie s náležitou odbornou starostlivosťou, čestne,
svedomito, hospodárne a v súlade so záujmami Objednávateľa, ktoré Zhotoviteľ pozná alebo musí
poznať.
4.2
Objednávateľ sa zaväzuje na základe písomnej výzvy Zhotoviteľa včas poskytnúť
Zhotoviteľovi všetky potrebné podklady a informácie nevyhnutné pre riadne a včasné dodanie
riešenia.
4.3
Zhotoviteľ sa zaväzuje pravidelne informovať Objednávateľa o postupe vytvorenia riešenia,
informovať ho bezodkladne o skutočnostiach, ktoré by mohli mať vplyv na vytvorenie riešenia a na
termín jeho dokončenia a riadneho odovzdania.
4.4
Zhotoviteľ je povinný vyhotoviť a dodať riešenie na vlastnú zodpovednosť a vlastné
nebezpečenstvo v súlade so Zmluvou, pričom rešpektuje platné a účinné právne predpisy Slovenskej
republiky.
4.5
Objednávateľ sa zaväzuje chrániť všetky skutočnosti tvoriace podľa vôle Zhotoviteľa
predmet obchodného tajomstva pred zneužitím a neodovzdať ich tretím osobám s výnimkou
povinností ustanovených zákonom alebo inými všeobecne záväznými právnymi predpismi.
4.6
Zhotoviteľ je povinný zabezpečiť, aby všetky osoby, prostredníctvom ktorých plní jednotlivé
záväzky z tejto Zmluvy, dodržiavali najmä zákon č. 122/2013 Z. z. o ochrane osobných údajov
a o zmene a doplnení niektorých zákonov v znení neskorších predpisov, zachovávali mlčanlivosť o
údajoch získaných od Objednávateľa a aby informácie a údaje získané od Objednávateľa neodovzdali
žiadnej tretej osobe alebo inak nezneužili.
4.7
Zodpovední pracovníci objednávateľa majú právo kontrolovať pracovníkov zhotoviteľa pri
plnení predmetu zmluvy.

5

VLASTNÍCKE, LICENČNÉ A UŽÍVACIE PRÁVO

5.1
Objednávateľ nadobúda vlastnícke a licenčné práva k predmetu Zmluvy len čo mu je
predmet Zmluvy riadne dodaný v súlade s ustanoveniami Čl. 2 tejto Zmluvy.
strana 3

5.2
Zhotoviteľ udeľuje Objednávateľovi nevýhradný súhlas s použitím autorských diel dodaných
ako súčasť riešenia (licenciu) a to ako časovo a inak rozsahovo neodvolateľný neobmedzený súhlas s
právom používať autorské diela dodané ako súčasť riešenia počas celej doby trvania majetkových
práv k nim.

6

ZÁRUKA, ZMLUVNÉ POKUTY A ZODPOVEDNOSŤ ZA ŠKODY

6.1
Záručná doba začína plynúť dňom riadneho vyhotovenia a dodania riešenia
Objednávateľovi, tak ako je uvedené v bode 2.3 tejto Zmluvy. Záručná doba je 12 mesiacov.
6.2
Zodpovednosť Zhotoviteľa za vady predmetu Zmluvy nevznikne, ak tieto boli spôsobené
neodbornou prevádzkou, obsluhou a údržbou, používaním v rozpore s návodom na použitie, alebo
poškodením škodlivým SW (napr. vírus).
6.3
V prípade omeškania Zhotoviteľa s vyhotovením a dodaním riešenia v lehote podľa bodu 2.1
tejto Zmluvy, Objednávateľ je oprávnený uplatniť voči Zhotoviteľovi zmluvnú pokutu vo výške 0,05
% z ceny plnenia, ktoré je v omeškaní podľa bodu 3.2 tejto Zmluvy za každý, aj začatý deň
omeškania.
6.4
V prípade omeškania Objednávateľa s úhradou splatnej faktúry, je Objednávateľ povinný
uhradiť Zhotoviteľovi úrok z omeškania vo výške 0,05 % z dlžnej sumy za každý, aj začatý deň
omeškania.
6.5
Ak jedna zo Zmluvných strán spôsobí akúkoľvek škodu druhej zmluvnej strane v dôsledku
porušenia povinnosti vyplývajúcej z tejto Zmluvy, zodpovednosť za škodu sa bude spravovať podľa
všeobecných ustanovení o zodpovenosti za škodu upravených v § 373 a nasl. zákona č. 513/1991 Zb.
Obchodný zákonník v znení neskorších predpisov.
6.6
Zmluvná pokuta a náhrada škody je splatná do 30 dní od doručenia písomnej výzvy na
zaplatenie.

7

ZÁVEREČNÉ USTANOVENIA

7.1
Táto Zmluva nadobúda platnosť dňom podpisu oboma zmluvnými stranami a účinnosť deň
po dni zverejnenia zmluvy.
7.2
Obe Zmluvné strany sa zaväzujú počas účinnosti Zmluvy spolupracovať pri realizácii jej
predmetu. K tomuto účelu určia osoby zodpovedné za realizáciu tejto Zmluvy a vybavovanie bežných
záležitostí vyplývajúcich zo vzájomnej súčinnosti, a to formou e-mailu zaslaného druhej Zmluvnej
strane bezodkladne po nadobudnutí účinnosti tejto Zmluvy. Zmluvné strany sú oprávnené
jednostranným písomným oznámením doručeným druhej zmluvnej strane určiť inú osobu
zodpovednú za riešenie a vybavovanie bežných záležitostí podľa predchádzajúcej vety.
7.3
Túto Zmluvu je možné meniť alebo dopĺňať, s výnimkou ods. 7.1 tejto Zmluvy, len na základe
vzájomnej dohody oboch Zmluvných strán, formou očíslovaných písomných dodatkov, ktoré sa
stanú neoddeliteľnou súčasťou tejto Zmluvy.
7.4
Zmluvné strany môžu ukončiť túto Zmluvu písomnou dohodou Zmluvných strán alebo
odstúpením od Zmluvy v prípade podstatného porušenia tejto Zmluvy.
7.5
Za podstatné porušenie Zmluvy Zhotoviteľom sa považuje ak sa Zhotoviteľ omešká s
riadnym dodaním riešenia o viac ako 30 dní z iných dôvodov ako sú uvedené v bode 2.4, čl.2 tejto
Zmluvy. Za podstatné porušenie Zmluvy Objednávateľom sa považuje omeškanie sa s úhradou
splatnej faktúry o viac ako 30 dní. Odstúpenie od Zmluvy oznámi strana, ktorá od Zmluvy odstupuje
druhej Zmluvnej strane písomne, formou doporučeného listu a je účinné dňom doručenia.
7.6
pri plnení tejto Zmluvy budú riešiť prednostne vzájomnou dohodou. V prípade, ak nedôjde k
uzavretiu dohody o sporných otázkach zmluvné strany sa budú riadiť príslušnými ustanoveniami
zákona č. 513/1991 Zb. Obchodný zákonník v platnom znení a ostatnými súvisiacimi všeobecne
záväznými právnymi predpismi platnými v Slovenskej republike.
7.7
Práva a povinnosti Zmluvných strán touto Zmluvou výslovne neupravené sa spravujú
príslušnými ustanoveniami zákona č. 513/1991 Zb. Obchodný zákonník v znení neskorších predpisov
a ostatnými príslušnými všeobecne záväznými právnymi predpismi.

strana 4

7.8
Táto Zmluva je vyhotovená v štyroch rovnopisoch, z ktorých dva obdrží Zhotoviteľ a dva
Objednávateľ.
7.9

Neoddeliteľnou súčasťou tejto Zmluvy sú:
Príloha č. 1 Podrobná špecifikácia riešenia,
Príloha č. 2 Cenová špecifikácia.

7.10 Ak niektoré ustanovenia tejto zmluvy nie sú celkom alebo sčasti platné alebo účinné alebo
neskôr stratia platnosť alebo účinnosť, nie je tým dotknutá platnosť alebo účinnosť ostatných
ustanovení tejto zmluvy. Namiesto neplatných alebo neúčinných ustanovení tejto zmluvy a na
vyplnenie medzier sa použije právna úprava, ktorá, pokiaľ je to právne možné, sa čo najviac
približuje zmyslu a účelu tejto zmluvy, pokiaľ pri uzatváraní tejto zmluvy zmluvné strany túto otázku
brali do úvahy.
7.11
Zmluvné strany sa dohodli, že zmluvná strana, ktorá sa rozhodla doručiť svoj písomný prejav
vôle druhej zmluvnej strane, je povinná odovzdať svoj písomný prejav vôle druhej zmluvnej strane
alebo zaslať svoj písomný prejav vôle na adresu sídla/bydliska druhej zmluvnej strany uvedenú
v záhlaví tejto zmluvy. Zmluvné strany sa dohodli, že v prípade, že zmluvná strana doporučenú
poštovú zásielku od druhej zmluvnej strany z akéhokoľvek dôvodu neprevezme, považuje sa táto
zásielka za doručenú uplynutím desiatich dní odo dňa jej odoslania na poslednú známu adresu sídla
zmluvnej strany, ktorej bola zásielka určená a odoslaná.
7.12 Zmluvné strany vyhlasujú, že túto Zmluvu uzatvárajú slobodne a vážne, zmluvná voľnosť
Zmluvných strán nie je obmedzená, zmluvné prejavy sú určité a zrozumiteľné, Zmluvu si prečítali,
jej obsahu a právnym účinkom z nej vyplývajúcim porozumeli, Zmluva nebola podpísaná v tiesni ani
za nápadne nevýhodných podmienok a na znak súhlasu s jej obsahom túto vlastnoručne podpisujú.

V Bratislave, dňa: ...........................

.........................................................
Ing. Mongi Msolly,MBA
predseda predstavenstva
a generálny riaditeľ

V Trenčíne, dňa: .........................

...................................................
Ing. Martin Terkovič
generálny riaditeľ a predseda
predstavenstva

............................................................
MUDr. Ivo Gašparovič, PhD., MPH
Podpredseda predstavenstva

strana 5

Príloha č. 1
Podrobná špecifikácia riešenia
Komunikácia IS DOCTUS s eZdravie bude prebiehať z každého klientskeho PC samostatne pomocou
komunikačného „Tray“, podobne ako funkčnosť BL-online pre ZP Dôvera. Všetky správy odoslané a prijaté
do a z NZIS budú logované v databáze. Jednotlivé služby bude možné vypínať/zapínať samostatne.
Zobrazovanie výstupov zložitejších služieb bude v okne prehliadača na základe definovateľnej XSLT
schémy, ktorá bude transformovať ehrExtract z NZIS do pre užívateľa čitateľnej formy. Tieto informácie si
užívateľ bude môcť prezerať a potrebné časti podľa uváženia vložiť do vlastnej dokumentácie. Výstupy
jednoduchších služieb budú spracované priamo v NIS DOCTUS a použité pre ďalšiu komunikáciu s NZIS
(napr. DajJRUZIdentifikator_GW_v2)
Nevyhnutná inštalácia potrebných predpokladov pre pripojenie do NZIS ako VPN, certifikáty, eID Client,
ovládače čítačiek elektronických kariet zdravotníckych pracovníkov a pacientov a ďalších podľa špecifikácie
NCZI nie je predmetom tejto ponuky.

Integrácia s NZIS








Integrácia bude riešená tak, aby užívateľ nemusel opustiť aplikáciu NIS DOCTUS
Integrácia bude riešená tak aby užívateľ nemusel informácie zapisovať duplicitne, predovšetkým
ambulantný nález, prepúšťaciu správu a pacientsky sumár
Integrácia umožní prácu v NIS DOCTUS aj v prípade nedostupnosti služieb NZIS eZdravie
Integrácia umožní prácu v NIS DOCTUS aj v prípade, že lekár nevloží kartu zdravotníckeho
pracovníka do čítačky
Spätné/opakované odoslanie správ, ktoré neodišli do NZIS momentálne NZIS neumožňuje. Správa
stráca časovú platnosť a pre opätovné odoslanie požadovaných dát je potrebné nové vyskladanie
správy a jej podpísanie, čo nie je možné bez prítomnosti el. preukazu zdravotníckeho pracovníka
vloženého v čítačke. Podľa informácií z NCZI plánujú túto funkčnosť zmeniť, aby bolo možné
doposlanie správy aj bez el. preukazu zdr. pracovníka automaticky systémom na pozadí. Dnes je
možná iba opakovaná požiadavka užívateľa. Po implementácii v NZIS bude možné implementovať
túto funkčnosť na strane NIS DOCTUS. Momentálne je táto funkčnosť dostupná len pre oblasť
eRecept. Tu je definovaná povinnosť doposielať jednotlivé typy správ integračným manuálom
poisťovní
a týka
sa
v prípade
NÚSCH
a.s.
služieb
UlozPreskripcnyZaznam
a StornujPreskripcnyZaznam.
Integrácia NIS DOCTUS s NZIS eZdravie bude zabezpečená pomocou SSL pripojenia

Osvedčenie o zhode bude zo strany ICZ Slovakia predložené najneskôr v deň spustenia služieb do
produkčnej prevádzky a podpísaní preberacieho protokolu zo strany NÚSCH. Podmienkou pre predloženie
Osvedčenia je, že NCZI bude osvedčenie realizovať a vydávať.

Oblasť podporných služieb JRUZ
V tejto oblasti sú implementované služby, ktoré sú nevyhnutné pre fungovanie ostatných služieb eZdravie.
Ide o služby získavajúce identifikáciu jednotlivých objektov (pacienta, zdr. Pracovníka, ale aj číselníkových
hodnôt) v systéme eZdravie. Slúžia na zápis súhlasu pacienta so sprístupnením jeho zdravotnej
dokumentácie pre PZS a podobne.
Patria sem služby:
DajJRUZIdentifikator_GW_v2
Služba zistí JRÚZ identifikátor zvolenej entity na základe iných identifikátorov evidovaných pre predmetnú
entitu.

strana 6

DajRodneCisloPrZS_GW_v2
Služba vráti rodné číslo prijímateľa zdr. starostlivosti na základe jeho JRUZID z el. Občianskeho preukazu s
čipom
DajZP_PrZS_GW_v2
Služba vráti platnú zdr. poisťovňu prijímateľa ZS na základe jeho JRUZID z el. Občianskeho preukazu s
čipom
DajOUPZS_v1
Vráti atribúty Poskytovateľa ZS – úroveň odborného útvaru

oblasť eVyšetrenie - ALOK
Rozsah služieb požadovanej oblasti eVyšetrenie bol zo strany NCZI definovaný jednotlivými službami,
ktoré sú popísané nižšie. Spoločne s aktuálne platnými procesnými scenármi služieb, ktoré NCZI zverejnilo
3.10.2017 na integračnom portáli a na stránke ezdravotnictvo.sk Ku službám pripájame bližší popis
funkčnosti z dokumentácie vydanej NCZI, ktorú máme v čase predkladania ponuky k dispozícii.
DajZaznamOVysetreni_v3
Služba vráti detail záznamu o vyšetrení v štruktúre podľa typu záznamu o vyšetrení na základe Id
záznamu o vyšetrení.
Táto služba vráti na základe identifikácie pacienta a ID výmenného lístku obsah výmenného lístku
zapísaného službou ZapisZaznamOVysetreni_v3. V aplikácii teda pôjde o doplnenie tlačidla, ktoré
zobrazí obrazovku, v ktorej bude môcť užívateľ zadať ID výmenného lístka a systém zavolá túto službu
a zobrazí jej výstup v samostatnom okne ako HTML výstup.
VyhladajZaznamyOVysetreniPreZiadatela_v3
Služba vráti detail záznamu o vyšetrení v štruktúre podľa typu záznamu o vyšetrení na základe
Id záznamu o vyšetrení.
Ide o modifikáciu služby DajZaznamOVysetreni_v3, kde je naviac parameter typu výstupu
(VYMENNYLISTOK, VYSLEDOK, VYMENNYLISTOK_VYSLEDOK) V aplikácii teda pôjde o doplnenie tlačidla,
ktoré zobrazí obrazovku, v ktorej bude môcť užívateľ zadať ID záznamu o vyšetrení a typ výstupu
a systém zavolá túto službu a zobrazí jej výstup v samostatnom okne ako HTML výstup.
VyhladajZaznamyOVysetreniach_v3
Služba vyhľadá záznamy o vyšetrení pacienta.
Táto služba ponúka na vstupe množstvo filtračných kritérií: DatumDo, DatumOd, TypVysetrenia,
OdborneZameranie, OdbornyUtvarPZS, PoskytovatelZS, IDVymennehoListku, IDZaznamuVysetrenia,
Odporucanie_Odpoved, DatumVysetreniaOd, DatumVysetreniaDo, ZdravotnickaOdbornost, Strankovanie,
Triedenie
V aplikácii pôjde o doplnenie tlačidla, ktoré zobrazí obrazovku s týmito filtračnými kritériami, ktoré si bude
môcť užívateľ zadať a systém zavolá službu s týmito parametrami. Výsledok zobrazí v samostatnom okne
ako HTML výstup.
ZapisZaznamOVysetreni_v3
Slúži poskytovateľovi ZS na zaznamenanie výsledku vyšetrenia pacienta. Služba tiež slúži
na zaznamenanie výmenných lístkov (odporúčaných vyšetrení), ktoré sú pripojené k samotnému záznamu
z odborného vyšetrenia.
Služba obsahuje zápis o odbornom vyšetrení, zobrazovanom vyšetrení a lekárskej prepúšťacej správe.
Z tejto služby bude zatiaľ implementovaná časť zápisu lekárskej prepúšťacej správy, ktorú by mohol
odoslať do NZIS užívateľ po vytvorení prepúšťacej správy v module lôžka, zápis výsledku odborného
a zobrazovacieho vyšetrenia. Nebude implementovaná časť tvorby výmenných lístkov.
Cena uvedená v bode 1.2 tejto ponuky zahŕňa implementáciu len tejto časti uvedenej služby
ZapisSuhlasOsobyPrePZS
Služba zabezpečí zápis súhlasu
autorizovaného zdravotníckeho pracovníka.

na

prístup

k

údajom

autorizovaného

strana 7

pacienta

pre

Túto službu už máme implementovanú a máme na ňu overenie zhody.

Oblasť eVyšetrenie - EZKO
ZapisPacientskehoSumaruZdravotneProblemy
Cieľom
služby
je
umožniť
prijatie
údajov
o
zdravotných
problémoch
pacienta
z externéhoinformačného systému a zápis do EZKO. Zápis zabezpečí pridanie zaslaných údajov do
Pacientskeho sumáru.
Služba poskytuje možnosť zápisu zdravotných problémov v oblastiach: AktualneZdravotneProblemy,
DiagnostickeTerapeutickePlany,
ChirurgickeVykony,
PouzivaneZdravotnickePomocky,
TerapeutickeOdporucania, ZdravotneObmedzenia.
V NIS DOCTUS momentálne údaje v takejto, ani podobnej štruktúre nie sú evidované. Vznikne preto nová
obrazovka pre každú z týchto oblastí kam bude môcť užívateľ zadať príslušné informácie, uložiť ich do
databázy a odoslať do NZIS. Keďže pôjde o evidenciu údajov, ktoré sa zatiaľ v NIS Doctus nespravovali,
ponuka zahŕňa iba ich evidenciu a odosielanie do NZIS. Predmetom ponuky nie je žiadne zapracovanie
väzieb tu zaevidovaných údajov do ostatných častí NIS DOCTUS. Takéto väzby je samozrejme následne
možné po konzultácii s užívateľmi na základe reálnych potrieb užívateľov zapracovať, na základe
samostatnej ponuky.
Služba umožňuje zápis iba jednej oblasti v jednom volaní, takže zápis do NZIS bude prebiehať pre každú
oblasť samostatne.
DajPacientskySumar
Cieľom služby je poskytnutie údajov pacientskeho sumáru (sumárne údaje o zdravotnom stave
pacienta). Služba neposkytuje osobné, administratívne a kontaktné údaje pacienta.
DajPacientskySumarKontaktneUdaje_v2
Cieľom služby je poskytnutie sumárnych osobných, administratívnych a kontaktných údaje
pacienta.
ZapisPacientskehoSumaruKontaktneUdaje_v2
Cieľom služby je umožniť prijať informácie o kontaktných údajoch pacienta pre potreby
Pacientskeho sumáru z externého informačného systému a ich zápis do NZIS. Zápis zabezpečí prepísanie
kontaktných údajov v pacientskom sumáre.
ZrusZapisZPacientskehoSumaru
Služba zabezpečí zneplatnenie neaktuálneho alebo chybne vykonaného zápisu do pacientskeho sumáru.

Oblasť eRecept
V rámci štátneho projektu eHealth/eZdravie došlo ku dohode o používaní služieb eRecept, ktoré ponúka ZP
Dôvera vo svojom riešení BL Online. Vybrané služby v2 tejto oblasti sú obohatené oproti pôvodnému
riešeniu BLonline o atribúty potrebné pre projekt eZdravie. Ide najmä o doplnenie el. podpisu
zdravotníckeho pracovníka z EPZP (HAPRO karty), doplnenie identifikácie EHR systému z overenia zhody
v NCZI a potvrdenie prítomnosti pacienta cez jeho občiansky preukaz s čipom.
Z užívateľského pohľadu nebude rozdiel medzi využívaním služieb jednotlivých poisťovní. Na tento systém
má v krátkej dobe prejsť aj ZP Union. V štátnom projekte eZdravie bude identifikácia zdravotníckeho
pracovníka, ktorú dnes prideľujú jednotlivé ZP, doplnená o informácie z HAPRO karty zdravotníckeho
pracovníka, čo vyžaduje NZIS (národný zdravotnícky IS). Tieto funkčnosti by mali byť podľa vyjadrení
poisťovní Dôvera a VŠZP dostupné na produkčnom prostredí cca od 11/2017. Povinné používanie týchto
služieb je od 1.1.2018.

strana 8

Jednotlivé atribúty viazané na prítomnosť el. preukazu zdravotníckeho pracovníka sú zatiaľ nepovinné a to
či daný lekár má/nemá HAPRO kartu pre el. podpis bude možné nastaviť v číselníku užívateľov. Tým bude
umožnené paralelná existencia lekárov s el. preukazom aj bez neho. Potvrdenie prítomnosti pacienta bude
riešené užívateľom pri predpise lieku podľa toho či pacient bude mať občiansky preukaz s el. čipom. Tento
atribút by mal zostať nepovinný.
Služby eReceptu ponúkajú lekárovi možnosť:
• zápisu a storna el. receptu na lieky a zdrav. pomôcky
o UlozPreskripcnyZaznam
o StornoPreskripcnehoZaznamu
• zobraziť preskripčné záznamy pacienta
o VyhladajPreskripcnyZaznam
• zobraziť generiká ku zadanému lieku
o NajdiGenerika
• overiť kontraindikácie s liekmi pacienta, resp. s liekmi, ktoré plánuje lekár predpísať
o OverInterakciePacienta
o DajInterakciePoistenca
• overiť poistný vzťah poistenca voči v NIS evidovanej ZP
o OverPoistenca
• zobraziť zdravotnú kartu poistenca
o DajZdravotnuKartuPoistenca
o DajKodPreZdravotnuKartuPoistenca
o AktualizujKontaktneUdajePoistenca
• Zobraziť liekovú kartu poistenca
o
DajLiekovuKartu
• Zaevidovať úhradu dlhu pacienta voči poisťovni
o DajSumuDlhu
o DajSymbolyPreUhradu
o ZaevidujUhradu
o StornoSymbolovPreUhradu
• Overiť dostupnosť systému ZP
• DajStavSystemu

Príloha č. 2

Cenová špecifikácia - Rozpočet
p.č.

POPIS

ks

Cena za
kus Eur,
bez DPH

Cena spolu
Eur, bez DPH

implementácia oblastí definovaných v bode 1.3
tejto ponuky v súlade s požiadavkami
uvedenými vo výzve na predloženie ponuky
Cena zahŕňa:
1



Multilicencia pre všetkých používateľov



Analýza + programovanie



Konzultácie s NCZI

1

14 700,00

strana 9

14 700,00



testovanie



implementácia v NÚSCH a.s. v NIS DOCTUS



školenie užívateľov v rozsahu 1 čld



školenie administrátora v rozsahu 1 čld



užívateľská príručka

Cena spolu v eur s DPH

17 640,00

strana 10

