Zmluva číslo:ZM2016029
Investície zo ZsŠ2017

KÚPNA ZMLUVA
uzatvorená v súlade s ustanoveniami § 409 a nasl. zákona č. 513/1991 Zb.
(Obchodný zákonník) v znení neskorších predpisov
Zmluvné strany
Kupujúci:
Sídlo:
Štatutárny orgán:
IČO:
DIČ:
IČ DPH:
Registrácia:
Bankové spojenie:
číslo účtu:

Rozhlas a televízia Slovenska
Mlynská dolina, 845 45 Bratislava
PhDr. Jaroslav Rezník, generálny riaditeľ
47 232480
2023 169973
SK2023 169973
Obchodný register Okresného súdu Bratislava I, oddiel: Po,
vložka č.:1922/B
XXXXXX,
IBAN: XXXXXX

(ďalej len „kupujúci" alebo „RTVS“)
a
Predávajúci:
Sídlo:
Štatutárny orgán:
IČO:
DIČ:
IČ DPH:
Registrácia:
Bankové spojenie:
číslo účtu:

SUNTEQ spol. s r.o.
Vajnorská 105, 831 04 Bratislava
Ing. Peter Krajčík, konateľ
30226406
2020453171
SK 2020453171
Obchodný register Okresného súdu Bratislava I, oddiel: Sro,
vložka 91360/B
XXXXXX
IBAN XXXXXX

(ďalej len „predávajúci“)
(kupujúci a predávajúci spolu ďalej len „zmluvné strany“)
uzatvárajú túto zmluvu s nasledovným obsahom:
Článok I.
Predmet zmluvy
1. Predmetom tejto zmluvy je úprava vzájomných práv a povinností zmluvných strán
v súvislosti s predajom a kúpou tovaru: „Diskové pole pre štúdia MD2 a MD4“
(ďalej len ako „tovar“), najmä záväzok predávajúceho dodať tovar kupujúcemu a previesť
na neho vlastnícke právo k tomuto tovaru a záväzok kupujúceho tovar prevziať a zaplatiť
predávajúcemu kúpnu cenu za tovar.

Zmluva číslo:ZM2016029
Investície zo ZsŠ2017
Článok II.
Predmet kúpy
1. Predmetom kúpy podľa tejto zmluvy je tovar: „Diskové pole pre štúdia MD2 a MD4“,
v rámci investičnej akcie „Kamkordéry / štúdiová a prenosová technika“, ktorý je bližšie
špecifikovaný v Prílohe č. 1, ktorá tvorí neoddeliteľnú súčasť tejto zmluvy.
Článok III.
Kúpna cena a platobné podmienky
1. Kúpna cena tovaru je stanovená dohodou zmluvných strán a v súlade so zákonom
č. 18/1996 Z. z. o cenách v znení neskorších predpisov, a to ako cena konečná,
v celkovej výške:
95.000,00 EUR bez DPH

(slovom: deväťdesiatpäť tisíc EUR bez DPH)

114.000,00 EUR s DPH

(slovom: stoštrnásť tisíc EUR s DPH)

Kupujúci neposkytuje zálohovú platbu za tovar podľa tejto zmluvy.
2.

Predávajúci je oprávnený vystaviť faktúru na kúpnu cenu podľa bodu 1. tohto článku zmluvy
po prevzatí tovaru kupujúcim a po podpísaní dodacieho listu.

3.

Predávajúci je povinný vystaviť faktúru s uvedením jednotkových cien tovaru v súlade
so zákonom č. 222/2004 Z. z. o dani z pridanej hodnoty v znení neskorších predpisov
a zákonom č. 431/2002 Z. z. o účtovníctve v znení neskorších predpisov a doručiť
ju kupujúcemu na adresu jeho sídla uvedenú v záhlaví tejto zmluvy.

4.

Splatnosť faktúry je 30 dní odo dňa jej doručenia kupujúcemu.

5.

V prípade, že doručená faktúra nebude obsahovať náležitosti stanovené touto zmluvou
alebo zákonom, resp. bude obsahovať iné nezrovnalosti, je kupujúci oprávnený vrátiť
ju predávajúcemu na prepracovanie. Oprávneným vrátením faktúry lehota splatnosti plynie
odznova odo dňa doručenia novej (opravenej) faktúry kupujúcemu.

6.

Kupujúci je povinný fakturovanú kúpnu cenu zaplatiť, a to bezhotovostným prevodom
na účet predávajúceho uvedený v záhlaví tejto zmluvy. Povinnosť kupujúceho zaplatiť
kúpnu cenu je splnená odpísaním kúpnej ceny z jeho účtu.

7.

V prípade omeškania kupujúceho s úhradou faktúry je predávajúci oprávnený požadovať
od kupujúceho zaplatenie úroku z omeškania vo výške stanovenej Obchodným zákonníkom
za každý deň omeškania.
Článok IV.
Dodacie podmienky

1. Predávajúci dodá tovar kupujúcemu vo vlastnom mene, na vlastnú zodpovednosť
a v súlade s touto zmluvou. Predávajúci sa zaväzuje, že dodaný tovar bude nový,
nepoužitý, neopotrebovaný a bez právnych a faktických vád.
2. Zmluvné strany sa dohodli, že predávajúci
do 3 mesiacov odo dňa účinnosti tejto zmluvy.

dodá

kupujúcemu

tovar

v lehote

Zmluva číslo:ZM2016029
Investície zo ZsŠ2017
3. Predávajúci je povinný informovať kupujúceho bez zbytočného odkladu o skutočnosti,
že bude v omeškaní s dodaním tovaru.
4. Miestom dodania tovaru je sídlo kupujúceho, ak nebolo zmluvnými stranami vopred
dohodnuté inak.
5. Tovar sa považuje za dodaný okamihom jeho prevzatia kupujúcim a podpísania dodacieho
listu oboma zmluvnými stranami. Týmto okamihom nadobúda kupujúci vlastnícke právo
k tovaru a zároveň na neho prechádza nebezpečenstvo škody na tovare. V prípade, ak
nedôjde k vyhotoveniu a podpísaniu dodacieho listu oboma zmluvnými stranami, kupujúci
nadobúda vlastnícke právo k tovaru okamihom jeho faktického prevzatia kupujúcim.
Článok V.
Povinnosti predávajúceho
1. Predávajúci je povinný dodať kupujúcemu tovar v čase podľa čl. IV bod 2 tejto zmluvy,
v rozsahu a špecifikácii podľa Prílohy č. 1 tejto zmluvy a odovzdať kupujúcemu všetky
doklady, ktoré sa k tovaru vzťahujú (napr. záručné listy, protokoly, technickú dokumentáciu
a pod.), resp. iné doklady, ktoré sú nevyhnutné na riadne užívanie tovaru.
2. Súčasťou dodávky je nastavenie podľa špecifikácie kupujúceho, integrácia do existujúcej
infraštruktúry kupujúceho a oživenie.
3. Predávajúci sa zaväzuje, že tovar bude odovzdaný bez vád a bez zaťaženia akýmkoľvek
právom tretej osoby.
4. Predávajúci je povinný poskytovať kupujúcemu technickú podporu pri prevádzke tovaru
v rozsahu:
a)
b)

maximálny prípustný čas nástupu k servisnému zásahu počas pracovných dní:
do 24 hodín (miesto zásahu Bratislava) od zadania požiadavky,
maximálny prípustný čas k poskytnutiu technickej podpory: do 7 pracovných dní od
zadania požiadavky

Technickou podporou sa rozumie poskytovanie poradenstva v súvislosti s funkčnosťou
tovaru, v prípade oznámenia vád tovaru sa namiesto tohto ustanovenia Zmluvy uplatní
čl. VI ods. 7 Zmluvy. Odplata za poskytovanie technickej podpory je zahrnutá v Kúpnej
cene.
Spôsob komunikácie: e-mailom, telefonicky v slovenskom, resp. českom jazyku.
Kontaktné osoby:
Peter Krajčík, peterk@sunteq.sk, XXXXXX
Martin Uherčík, martinu@sunteq.sk, XXXXXX
Juraj Šrámek, juro@sunteq.sk, XXXXXX
Článok VI.
Zodpovednosť za vady a záruka
1. Predávajúci zodpovedá za kompletnosť, kvalitu a množstvo dodaného tovaru podľa
tejto zmluvy.
2. Predávajúci zodpovedá za vadu, ktorú má tovar v okamihu jeho dodania kupujúcemu,

Zmluva číslo:ZM2016029
Investície zo ZsŠ2017
aj keď sa vada stane zjavnou až po tomto čase. Predávajúci zodpovedá takisto
za akúkoľvek vadu, ktorá vznikne po dobe uvedenej v predchádzajúcej vete,
ak je spôsobená porušením jeho zmluvných a/alebo zákonných povinností.
3. Nároky kupujúceho z vád tovaru podľa bodu 2 tohto článku zmluvy sa riadia ustanoveniami
§ 436 a nasl. Obchodného zákonníka.
4. Predávajúci poskytuje kupujúcemu záruku v zmysle § 429 Obchodného zákonníka v dĺžke
trvania 36 mesiacov. Predávajúci nezodpovedá za vady spôsobené neodbornou
manipuláciou s tovarom zo strany kupujúceho.
5. Záručná doba začína plynúť odo dňa podpísania dodacieho listu. V prípade, ak nedôjde
k vyhotoveniu a podpísaniu dodacieho listu oboma zmluvnými stranami, záručná doba
začína plynúť dňom jeho faktického prevzatím kupujúcim. Predávajúci je povinný
poskytovať záručný servis počas doby trvania záruky bezodplatne.
6. Kupujúci je povinný vadu tovaru oznámiť predávajúcemu písomne, bez zbytočného odkladu
po jej zistení.
7. Predávajúci je povinný začať s odstraňovaním každej vady na ktorú sa záruka vzťahuje bez
zbytočného odkladu po jej oznámení kupujúcim a odstrániť ju v nasledovných lehotách:
7.1.
7.2.

7.3.

do 5 dní odo dňa jej oznámenia kupujúcim v prípade odstrániteľnej vady,
ktorú je možné odstrániť v mieste sídla kupujúceho,
v prípade odstrániteľnej vady, ktorú nie je možné odstrániť v mieste sídla
kupujúceho, je predávajúci povinný bezodplatne dodať kupujúcemu do 5 dní
odo dňa oznámenia vady tovaru náhradný tovar bez vád, ktorý je zhodný
s tovarom podľa článku II. bod 1. tejto zmluvy. Predávajúci poskytne
kupujúcemu tento náhradný tovar na dobu nevyhnutnú na odstránenie vady
tovaru. Po odstránení vady tovaru a jeho vrátení kupujúcemu je kupujúci
povinný bez zbytočného odkladu vrátiť náhradný tovar predávajúcemu na jeho
náklady.
v prípade neodstrániteľnej vady tovaru je predávajúci povinný dodať
kupujúcemu
do 10 dní odo dňa uplatnenia reklamácie nový tovar rovnakej špecifikácie.

8. V prípade, že predávajúci poruší niektorú z povinností podľa bodu 7. tohto článku zmluvy,
je kupujúci oprávnený zadať odstránenie vady tovaru a/alebo dodanie tovaru tretej osobe
v plnom rozsahu na náklady predávajúceho. Nárok kupujúceho na náhradu škody
spôsobenej porušením týchto povinností predávajúceho a nárok kupujúceho na zaplatenie
zmluvnej pokuty podľa článku VI. bod nie je týmto dotknutý.
9. Certifikát, vyhlásenie o zhode alebo iný obdobný doklad nezbavuje predávajúceho
zodpovednosti za vady.
Článok VII.
Zmluvné pokuty
1. V prípade omeškania predávajúceho s dodaním tovaru podľa článku IV. bod 2. tejto zmluvy
je predávajúci povinný zaplatiť kupujúcemu zmluvnú pokutu vo výške 0,1% z kúpnej ceny
tovaru každý deň omeškania s dodaním tovaru.
2. Ak predávajúci neodstráni vadu tovaru v lehote podľa článku VI. bod 7.1 tejto zmluvy,
je povinný zaplatiť kupujúcemu zmluvnú pokutu vo výške 0,1% z kúpnej ceny tovaru

Zmluva číslo:ZM2016029
Investície zo ZsŠ2017
za každý deň omeškania s odstránením vady tovaru.
3. Ak predávajúci v lehote podľa článku VI. bod 7.2. a 7.3. tejto zmluvy nedodá kupujúcemu
náhradný tovar, je povinný zaplatiť kupujúcemu zmluvnú pokutu vo výške 0,1% z kúpnej
ceny tovaru za každý deň omeškania s dodaním náhradného tovaru.
4. Zaplatenie zmluvnej pokuty nemá vplyv na nárok kupujúceho na náhradu škody, ktorá mu
vznikla porušením zmluvnej povinnosti zo strany predávajúceho zabezpečenej zmluvnou
pokutou.
5. Zaplatenie zmluvnej pokuty a/alebo náhrady škody nezbavuje predávajúceho povinnosti
dodať kupujúcemu tovar v súlade s článkom IV. bod 1. tejto zmluvy.
Článok VII.
Zánik zmluvy
1. Táto zmluva zaniká splnením záväzkov zmluvných strán, dohodou zmluvných strán
alebo odstúpením od tejto zmluvy oprávnenou zmluvnou stranou.
2. Kupujúci, okrem dôvodov na odstúpenie podľa Obchodného zákonníka, môže odstúpiť
od tejto zmluvy z nasledovných dôvodov na strane predávajúceho:
a) ak má dodaný tovar právne vady,
b) ak
predávajúci
nedodá
tovar
v
množstve,
kvalite,
vyhotovení
a s vlastnosťami, ktoré určuje táto zmluva,
c) ak je predávajúci v omeškaní s dodaním tovaru v dohodnutom čase podľa článku
IV. bod 2. tejto zmluvy,
d) ak predávajúci neodstráni vady tovaru ani v dodatočne poskytnutej lehote zo strany
kupujúceho; ustanovenie článku VI. bod 8. tejto zmluvy nie je týmto dotknuté.
Kupujúci môže odstúpiť od tejto zmluvy aj v prípade, ak nastanú skutočnosti podľa
§ 11 a/alebo § 18 zákona č. 523/2004 Z.z. o rozpočtových pravidlách verejnej správy
a o zmene a doplnení niektorých zákonov v znení neskorších predpisov.
3. Predávajúci, okrem dôvodov na odstúpenie podľa Obchodného zákonníka, môže odstúpiť
od tejto zmluvy z nasledovného dôvodu na strane kupujúceho:
a) ak je kupujúci v omeškaní s plnením si svojich peňažných záväzkov podľa tejto
zmluvy o viac ako 30 dní.
4. Odstúpenie od zmluvy je účinné dňom jeho doručenia druhej zmluvnej strane.
5. Odstúpenie od zmluvy bez ohľadu na zmluvnú stranu, ktorá od zmluvy odstúpila,
sa nedotýka práva odstupujúcej zmluvnej strany na zaplatenie zmluvnej pokuty a náhrady
škody spôsobenej porušením zmluvnej povinnosti, ani zodpovednosti za vady a plynutia
záručnej doby.
6. Zmluvné strany sa dohodli, že v prípade odstúpenia od zmluvy si vrátia už poskytnuté
plnenie , ak sa do 30 dní odo dňa odstúpenia nedohodnú na inom vyrovnaní.
Článok VIII.
Záverečné ustanovenia
1. Táto zmluva nadobúda platnosť dňom jej podpisu oboma zmluvnými stranami a účinnosť

Zmluva číslo:ZM2016029
Investície zo ZsŠ2017
dňom nasledujúcim po dni jej zverejnenia v súlade s platnými právnymi predpismi
Slovenskej republiky.
2. Táto zmluva môže byť menená výlučne formou písomných a očíslovaných dodatkov,
podpísaných oboma zmluvnými stranami.
3. Práva a povinnosti zmluvných strán, ktoré táto zmluva výslovne neupravuje, ako aj zmluva
samotná sa riadia právnymi predpismi platnými v Slovenskej republike, najmä Obchodným
zákonníkom v platnom znení.
4. Ak sa niektoré ustanovenie tejto zmluvy stane neplatným či neúčinným, nedotýka
sa to ostatných ustanovení tejto zmluvy, ktoré zostávajú platné a účinné. Zmluvné strany
sa v tomto prípade zaväzujú bezodkladne písomným dodatkom nahradiť neplatné alebo
neúčinné ustanovenie novým ustanovením, ktoré zodpovedá pôvodne zamýšľanému účelu
neplatného alebo neúčinného ustanoveniu a účelu tejto zmluvy. Do doby uzavretia
písomného dodatku platí zodpovedajúca úprava všeobecne záväzných právnych
predpisov.
5. Predávajúci nie je oprávnený previesť práva a povinnosti vyplývajúce z tejto zmluvy
na tretiu osobu, a ani jednostranne započítať vzájomné pohľadávky vyplývajúce z tejto
zmluvy bez predchádzajúceho písomného súhlasu kupujúceho.
6. Akékoľvek spory a nároky vyplývajúce z tejto zmluvy alebo s ňou súvisiace sa budú riešiť
predovšetkým rokovaním a dohodou zmluvných strán v dobrej viere a s dobrým úmyslom.
Zmluvné strany sa dohodli, že v prípade, ak akékoľvek spory alebo nároky vyplývajúce z
tejto zmluvy alebo s ňou súvisiace nevyriešia dohodou, rozhodne o nich vecne a miestne
príslušný súd.
7. Táto zmluva je vyhotovená v 2 originálnych rovnopisoch, pričom každá zmluvná strana
obdrží po jednom vyhotovení.
8. Zmluvné strany vyhlasujú, že si túto zmluvu prečítali, vzájomne vysvetlili, jej obsahu
porozumeli a na znak súhlasu s ňou ju slobodne, vážne, dobrovoľne, s určitosťou,
nie v tiesni a za nápadne nevýhodných podmienok vlastnoručne podpísali, a sú si plne
vedomí následkov z nej vyplývajúcich.
9. Neoddeliteľnou súčasťou tejto zmluvy sú nasledovné prílohy:
Príloha č. 1 – Technická špecifikácia predmetu zákazky

V Bratislave, dňa .................................
Predávajúci:

Kupujúci:

__________________________

_______________________

Ing. Peter Krajčík
konateľ
SUNTEQ spol. s r.o.

PhDr. Jaroslav Rezník
generálny riaditeľ
Rozhlas a televízia Slovenska

Príloha č.1 - Cenová ponuka / Ocenená technická špecifikácia tovaru:

# PN

Produkt

ks

EUR/ks

EUR Spolu

1 X410-SATA-S23 X410-36T/64G/2X10GE+2X1GE

3

16 500

49 500

2 612-0015

64GB RAM

3

250

750

3 613-0008

10GBE DUAL-PORT SFP WITHOUT OPTICS

3

150

450

4 611-0045

36TB HDD/3.5IN

3

12 500

37 500

5 851-0209

CABLE, IB QDR, QSFP-QSFP, 3M

6

250

1 500

6 800-0012

PWRCRD,2,IEC320 C14-C13,208V UNIVERSAL

5

250

1 250

7 851-0099

2 SFP+ OPTICS KIT - 10GBE

3

250

750

8 851-0167

MELLANOX 8 PORT QDR SWITCH

2

1 200

2 400

9 M-ENHHWI-001 ENHANCED HARDWARE SUPPORT

1

100

100

10 200-0262-CF

1

100

100

2

350

700

ENTERPRISE-SMARTCONN ADV TIER 3 GEN5=ID

11 M-ENHSWI-001 ENHANCED SOFTWARE SUPPORT

SPOLU BEZ DPH

95 000

DPH 20%

19 000

SPOLU S DPH
20%

114 000

Za predávajúceho :

Za kupujúceho :

V Bratislave, dňa

V Bratislave, dňa

Peter Krajčík
konateľ

PhDr. Jaroslav Rezník
generálny riaditeľ

