Zmluva o poskytnutí
systému ERANET a súvisiacich služieb
uzatvorená podľa § 269 ods. 2 zákona č. 513/1991 Zb. Obchodný zákonník v znení neskorších
predpisov
Číslo zmluvy Poskytovateľa: č. 1180803
Číslo zmluvy Objednávateľa: M2/49122/10/18
(ďalej len „Zmluva“)
Zmluvné strany:
Obchodné meno
Sídlo:
Právna forma:
Registrácia:
Oddiel: Pš, vložka číslo:
IČO:
IČ DPH:
Bankové spojenie:
Číslo účtu:

SLOVENSKÝ VODOHOSPODÁRSKY PODNIK, štátny podnik
Radničné námestie 8, 969 55 Banská Štiavnica, Slovenská republika
štátny podnik
zapísaný v Obchodnom registri Okresného súdu Banská Bystrica,
713/S
36 022 047
SK 2020066213

IBAN:

Kontaktná adresa
a organizačná zložka podniku,
ktorej sa právny úkon týka:
SLOVENSKÝ VODOHOSPODÁRSKY PODNIK, štátny podnik,
Odštepný závod Košice, Ďumbierska 14, 041 59 Košice
Konajúci prostredníctvom:
Ing. Roman Ivančo, PhD., riaditeľ odštepného závodu
zapísaný v Obchodnom registri Okresného súdu Košice I,
Oddiel: Po, vložka číslo: 266/V

(ďalej len „Objednávateľ“)
a
Obchodné meno:
Sídlo:
IČO
DIČ
IČ DPH
Zápis:
Konajúci:
Bankové spojenie
Email:

INNOVIS, s.r.o.
Mlynská 28, Košice 040 01
47894458
2024139656
SK2024139656
v OR Okresného súdu Košice I, oddiel: Sro, vložka č. 36278/V
Ing. Mojmír Prídavok, konateľ

(ďalej len „Poskytovateľ“)
Objednávateľ a Poskytovateľ (ďalej spolu tiež ako „Zmluvné strany“) uzatvárajú túto Zmluvu
v nasledujúcom znení:

Strana 1 z 13

Článok I
Vymedzenie pojmov
1.

Zmluvné strany sa dohodli, že na účely tejto Zmluvy sa pod vybranými pojmami rozumie
nasledovné:
eranet.sk

Internetové rozhranie dostupné cez sieť internet na www.eranet.sk
prevádzkované Poskytovateľom, na ktorom je Objednávateľovi
a tretím stranám prístupný Systém ERANET.

ERANET

Označenie systému na riadenie verejných obstarávaní, jeho
hardvérových a softvérových súčastí, vrátane databáz, potrebných na
prevádzku portálu eranet.sk a poskytovanie ďalších Súvisiacich
služieb Poskytovateľom.

Systém ERANET

Programové rozhranie spoločnosti Poskytovateľom dostupné na
eranet.sk umožňujúce riadenie procesov verejných obstarávaní
v nasledujúcich moduloch: Plánovanie, Obstarávanie, Kontraktácia a
Elektronická aukcia.

Plánovanie

Modul Systému ERANET umožňujúci zber a spracovanie
požiadaviek na uskutočnenie verejného obstarávania z rôznych
organizačných jednotiek Objednávateľa.

Obstarávanie

Modul Systému ERANET umožňujúci riadenie procesu verejného
obstarávania v súlade so zákonom č. 343/2015 Z. z. o verejnom
obstarávaní a o zmene a doplnení niektorých zákonov v znení
neskorších
predpisov,
vrátane
elektronickej
komunikácie
a elektronického príjmu ponúk.

Kontraktácia

Modul Systému ERANET umožňujúci evidenciu a správu zmlúv.

Elektronická aukcia

Externý modul Systému ERANET umožňujúci uskutočňovanie
elektronických aukcií prostredníctvom virtuálnej aukčnej siene.
Systém ERANET je integrovaný s certifikovanou elektronickou
aukciou, ktorá spĺňa požiadavky kladené zákonom č. 343/2015 Z. z.
o verejnom obstarávaní a o zmene a doplnení niektorých zákonov v
znení neskorších predpisov a vyhláškou Úradu pre verejné
obstarávanie č. 132/2016, ktorou sa ustanovujú podrobnosti o postupe
certifikácie systémov na uskutočnenie elektronickej aukcie v znení
neskorších predpisov.

Súvisiace služby

Služby poskytované Poskytovateľom podľa výberu Objednávateľa
v nasledujúcich rozsahoch: Aktualizácia, Archivácia, Hosting,
Záloha, Používateľská podpora a Odborné poradenstvo.

Aktualizácia

Automatické priebežné aktualizácie (najmä opravy, aktualizácie dát,
databáz) a bezpečnostné aktualizácie Systému ERANET, aktualizácia
Systému ERANET v súlade so zmenami platnej legislatívy
Slovenskej republiky (implementácia legislatívnych zmien).

Archivácia

Archivácia dát Objednávateľa v Systéme ERANET sa vykonáva vždy
ku koncu kalendárneho roka vo forme exportu všetkých dokumentov
a dokladov Objednávateľa v Systéme ERANET do jedného súboru,

Strana 2 z 13

ktorý bude najneskôr do jedného mesiaca po skončení daného
kalendárneho roka sprístupnený Objednávateľovi na stiahnutie.
Hosting

Prevádzkovanie Systému ERANET, vrátane súvisiacich databáz,
a údržby a správy dát Objednávateľa na serveroch Poskytovateľa.

Záloha

Automatické zálohovanie dát Objednávateľa vykonávané minimálne
raz denne počas posledných 14 kalendárnych dní a raz týždenne počas
posledných 12 mesiacov.

Používateľská podpora

Používateľská podpora a asistencia Poskytovateľa Objednávateľovi
a ním povereným osobám (Administrátorom) ako aj uchádzačom
verejného obstarávania uskutočňovaná emailom alebo telefonicky
v pracovných dňoch v čase od 9:00 do 15:00 hod. prostredníctvom
kontaktov uvedených na osobitnej subdoméne eranet.sk zriadenej
Objednávateľovi v zmysle čl. VII ods. 1 Zmluvy.

Odborné poradenstvo

Odborné poradenstvo pri realizácií procesov verejných obstarávaní
v zmysle zákona o verejnom obstarávaní poskytované emailom alebo
telefonicky Poskytovateľom, v rozsahu a podľa požiadaviek
Objednávateľa, v pracovných dňoch v čase od 9:00 do 15:00 hod.
prostredníctvom kontaktov uvedených na osobitnej subdoméne
eranet.sk zriadenej Objednávateľovi v zmysle čl. VII ods. 1 Zmluvy.

Administrátor

Zamestnanec alebo iná osoba poverená Objednávateľom na
uskutočňovanie všetkých úkonov týkajúcich sa správy a konfigurácie
Systému ERANETv rámci
možností udeleného prístupu
Poskytovateľom k Systému ERANET.

Obstarávate!’

Zamestnanec alebo iná osoba poverená Objednávateľom na
uskutočňovanie konkrétnych verejných obstarávaní v Systéme
ERANET v prospech a v súlade s potrebami Objednávateľa.

Iný používateľ

Zamestnanec alebo iná osoba poverená Objednávateľom na
uskutočňovanie konkrétnych aktivít v Systéme ERANET v prospech
a v súlade s potrebami Objednávateľa. Napr. pozorovateľ, člen
komisie, zadávateľ požiadavky v module Plánovanie, a pod.

Článok II
Predmet Zmluvy
1.

Poskytovateľ touto Zmluvou udeľuje Objednávateľovi oprávnenie používať Systém ERANET
v nasledujúcich moduloch: Plánovanie, Obstarávanie, Kontraktácia a Elektronická aukcia,
vzdialeným prístupom cez internetové rozhranie eranet.sk a zároveň sa zaväzuje poskytnúť
Objednávateľovi Súvisiace služby v rozsahu: Aktualizácia, Archivácia, Hosting, Záloha,
Používateľská podpora a Odborné poradenstvo, a to na obdobie trvania tejto Zmluvy podľa čl. III
Zmluvy a za podmienok uvedených v tejto Zmluve.

2.

Poskytovateľ sa touto Zmluvou zaväzuje poskytnúť Objednávateľovi podporu pri implementácií
Systému ERANET a ďalšie služby, ktorých detailný popis je uvedený v Prílohe č. 1 k tejto
Zmluve - „Špecifikácia predmetu Zmluvy“, ktorá tvorí neoddeliteľnú súčasť tejto Zmluvy

Strana 3 z 13

3. Objednávateľ sa zaväzuje Poskytovateľovi uhradiť odmenu vo výške a spôsobom dohodnutým
v článku IV tejto Zmluvy.

Článok IU
Trvanie Zmluvy
1. Táto zmluva sa uzatvára na dobu určitú, a to na dobu 12 (dvanásť) mesiacov odo dňa účinnosti tejto
Zmluvy.

Článok IV
Cena a platobné podmienky
1.

Zmluvné strany sa dohodli, že celková cena za uskutočnenie predmetu Zmluvy, ktorú je povinný
uhradiť Objednávateľ Poskytovateľovi, je stanovená v súlade so zákonom č. 18/1996 Z. z. o cenách
v znení neskorších predpisov vo výške: 2 300,-EUR bez DPH (slovom: dvetisíctristo eur) t.j.
2 760,- EUR s DPH (slovom: dvetisícsedemstošesťdesiat eur).

2.

Objednávateľ sa zaväzuje zaplatiť Poskytovateľovi cenu uvedenú v odseku 1 tohto článku Zmluvy
na základe a v termíne podľa faktúry vystavenej Poskytovateľom a doručenej Objednávateľovi na
začiatku 12-mesačného obdobia.

3.

Faktúra vystavená Poskytovateľom musí mať náležitosti daňového dokladu v súlade splatnými
právnymi predpismi a musí obsahovať číslo tejto Zmluvy.

4.

Ak faktúra neobsahuje stanovené náležitosti alebo v nej nebudú správne uvedené údaje, je
Objednávateľ oprávnený ju vrátiť v lehote 5 (piatich) kalendárnych dní po jej doručení
Poskytovateľovi, s uvedením chýbajúcich náležitosti alebo nesprávnych údajov a žiadaťjej opravu.
V takom prípade sa preruší plynutie lehoty splatnosti a nová lehota splatnosti začne plynúť
doručením riadnej faktúry. Ak Objednávateľ faktúru vráti bezdôvodne, bez uvedenia chýb alebo
po dohodnutom termíne, lehota splatnosti sa nepreruší.

5.

Faktúra sa považuje za doručenú aj keď bolo jej prevzatie Objednávateľom odoprené alebo ak sa
ju nepodarilo doručiť, aj keď bola zaslaná na adresu sídla Objednávateľa alebo na dodatočne
písomne oznámenú doručovaciu adresu Objednávateľa, a to tretím pracovným dňom po jej
preukázateľnom odoslaní.

6.

Splatnosť faktúry je 30 (tridsať) kalendárnych dní odo dňa jej doručenia Objednávateľovi, a to
výlučne bezhotovostným prevodom na účet Poskytovateľa uvedený v tejto Zmluve. Faktúra sa
považuje za uhradenú v momente, kedy dôjde k pripísaniu platby na účet Poskytovateľa.

7.

V prípade, že Objednávateľ cenu uvedenú v odseku 1 tohto článku Zmluvy a vystavenej faktúry
nezaplatí riadne a včas, Zmluvné strany sa dohodli, že Poskytovateľ je oprávnený znemožniť
Objednávateľovi prístup do Systému ERANET do doby, než bude dohodnutá cena
Objednávateľom uhradená. Objednávateľovi neskorším zaplatením a nemožnosťou používania
Systému ERANET nevzniká nárok na predĺženie platnosti a účinnosti Zmluvy podľa trvania
dohodnutého v čl. III tejto Zmluvy. Objednávateľ je zároveň povinný uhradiť Poskytovateľovi
zmluvnú pokutu vo výške 300,- EUR (slovom: tristo eur) za obnovenie prístupu do Systému
ERANET. Poskytovateľ nezodpovedá za škodu spôsobenú Objednávateľovi, ktorá vznikla
znemožnením prístupu do Systému ERANET z dôvodu uvedeného v tomto odseku. Zodpovednosť
za náhradu škody spôsobenej Poskytovateľovi, tým nie je dotknutá.

Strana 4 z 13

Článok V
Oprávnenie a používanie
1.

Oprávnenie využívať Systém ERANET a Súvisiace služby podľa tejto Zmluvy je nepřenosné
a časovo obmedzené na dobu trvania tejto Zmluvy. Objednávateľ môže používať Systém
ERANET len pre svoje potreby, na území Slovenskej republiky a len prostredníctvom svojich
zamestnancov alebo Objednávateľom poverených osôb. Objednávateľ nie je oprávnený k prevodu
a/alebo prechodu svojich práv k predmetu tejto Zmluvy tretej osobe bez písomného súhlasu
Poskytovateľa. Porušenie týchto záväzkov zo strany Objednávateľa zakladá právo Poskytovateľa
od tejto Zmluvy odstúpiť a zamedziť prístup Objednávateľa do Systému ERANET. Zodpovednosť
za náhradu škody spôsobenej Poskytovateľovi, tým nie je dotknutá.

Článok VI
Práva a povinnosti Objednávateľa
1.

Objednávateľ sa zaväzuje užívať Systém ERANET výlučne pre svoje potreby v súlade s jeho
určením, na dosiahnutie účelu tejto Zmluvy a za podmienok stanovených touto Zmluvou.

2.

Objednávateľ sa zaväzuje, že Systém ERANET bude používať v súlade s platným právom, dobrými
mravmi a touto Zmluvou a tiež, že nebude narúšať alebo poškodzovať Systém ERANET, servery,
siete a systémy s ňou spojené, uverejňovať či používať sparný, softvérové vírusy alebo akékoľvek
iné kódy, súbory alebo programy, ktoré by mohli prerušiť, obmedziť, ukončiť alebo akokoľvek
inak poškodiť prevádzkovanie Systému ERANET alebo jeho funkčnosť.

3.

Všetky činnosti Objednávateľa v rozpore s touto Zmluvou, ktoré súčasne tiež môžu mať za
následok (hoci aj prípadné) ohrozenie funkčnosti Systému ERANET, či všetky činnosti
Objednávateľa, ktoré by akýmkoľvek spôsobom ohrozovali autorské práva či iné oprávnenia, budú
zo strany Poskytovateľa posudzované ako podstatné porušenie tejto Zmluvy a Poskytovateľ je
oprávnený Objednávateľa v takejto jeho činnosti obmedziť. Takéto obmedzenie spočíva najmä v
zamedzení prístupu k Systému ERANET, pričom opatrenia smerujúce k obmedzeniu takejto
činnosti Objednávateľa je Poskytovateľ oprávnený uplatniť okamžite.

4.

Objednávateľ sa zaväzuje pre využívanie Systému ERANET stanoviť Administrátorov, ktorí budú
jediní oprávnení spravovať a konfigurovat’ Systém ERANET na základe individuálnych
prihlasovacích údajov udelených Poskytovateľom.

5.

Objednávateľ sa zaväzuje dodržiavať podmienky a pravidlá používania Systému ERANET
uvedené v tejto Zmluve, ako aj zabezpečiť dodržiavanie týchto podmienok a pravidiel osobami
oprávnenými alebo poverenými Objednávateľom používať Systém ERANET (najmä
Administrátor, Obstarávate!’, Iný používateľ).

6.

Objednávateľ sa zaväzuje primerane zabezpečiť prístup do Systému ERANET tak aby nedošlo k
jeho zneužitiu, a to najmä, aby nedošlo k neoprávnenému vstupu do Systému ERANET osobou,
ktorá k tomu nie je oprávnená. Objednávateľ je povinný vykonať všetky opatrenia nevyhnutné na
zamedzenie úniku prihlasovacích údajov a hesiel Systému ERANET neoprávneným osobám.
Objednávateľ v plnom rozsahu zodpovedá za škodu, ktorá vznikla jemu, Poskytovateľovi alebo
tretím osobám v súvislosti s neoprávneným vstupom do Systému ERANET alebo únikom
prihlasovacích údajov.

7.

Objednávateľ sa zaväzuje vykonávať práva a plniť povinnosti podľa tejto Zmluvy s odbornou
starostlivosťou, riadne a včas.

Strana 5 z 13

8.

Objednávateľ súhlasí s tým, aby Poskytovateľ uvádzal názov a logo Objednávateľa, kontaktnú
osobu, všeobecný popis poskytnutých služieb, a dobu ich poskytovania ako svoju referenciu a
zároveň tieto údaje použil aj vo svojich materiáloch určených na marketingové použitie.

9.

Objednávateľ sa zaväzuje chrániť Systém ERANET ako celok, ako aj jeho jednotlivé časti (napr.
aj loga, fotografie, jednotlivé grafické prvky) pred neoprávneným užívaním a nie je bez
predchádzajúceho písomného súhlasu Poskytovateľa oprávnený:
a) predať, prenajímať, požičiavať alebo iným spôsobom sprístupniť Systém ERANET tretej
osobe (za neoprávnené sprístupnenie sa nepovažuje sprístupnenie Administrátorovi,
Obstarávateľovi, Inému používateľovi),
b) Systém ERANET rozmnožovať, meniť, prekladať, rekompilovať, reassemblovať a vracať
do predchádzajúceho stavu,
c) rozmnožovať, zostavovať alebo rozširovať produkty odvodené od Systému ERANET,
d) rozmnožovať, prekladať či meniť akúkoľvek dokumentáciu k Systému ERANET
poskytnutú Poskytovateľom s výnimkou jej použitia pre interné účely resp. účely, pre ktoré
bol Systém ERANET dodaný.
Porušenie týchto záväzkov zo strany Objednávateľa zakladá právo Poskytovateľa od tejto Zmluvy
odstúpiť a zamedziť prístup Objednávateľa do Systému ERANET. Zodpovednosť za náhradu
škody spôsobenej Poskytovateľovi, tým nie je dotknutá.

10. Objednávateľ sa zaväzuje poskytnúť všetku nevyhnutnú súčinnosť Poskytovateľovi pri plnení
predmetu tejto Zmluvy a to najmä pri dodaní Systému ERANET a jeho implementácií, ako aj ďalšiu
súčinnosť, ktorú si Poskytovateľ od Objednávateľa vopred vyžiada aspoň 2 (dva) dni pred
nutnosťou jej poskytnutia, pokiaľ nebude Objednávateľom akceptovaná kratšia lehota.
Objednávateľ nemá voči Poskytovateľovi nárok na akúkoľvek náhradu nákladov spojených s
poskytnutou súčinnosťou. V prípade omeškania Objednávateľa s poskytnutím súčinnosti
Poskytovateľovi sa lehoty uvedené v tejto Zmluve, na ktoré má vplyv dané omeškanie
Objednávateľa s poskytnutím súčinnosti predlžujú o dobu omeškania Objednávateľa s poskytnutím
súčinnosti. Poskytovateľ nezodpovedá za škodu zapríčinenú v dôsledku omeškania Objednávateľa
s poskytnutím súčinnosti alebo neposkytnutia súčinnosti zo strany Objednávateľa.
11. Objednávateľ vyhlasuje, že maximálna výška škody, ktorú v čase uzavretia Zmluvy možno
predvídať ako možný dôsledok porušenia povinností Poskytovateľa alebo ktorú je možné predvídať
s prihliadnutím na skutočnosti, ktoré v čase uzavretia Zmluvy Objednávateľ pozná alebo by mal
poznať pri obvyklej starostlivosti, predstavuje sumu rovnajúcu sa výške ceny za poskytnutie
predmetu Zmluvy uvedenej v čl. IV ods. 1 Zmluvy.
12. V prípade, že v rámci Systému ERANET dochádza k spracovaniu osobných údajov
Objednávateľom, Objednávateľ je povinný dodržiavať ustanovenia zákona č. 122/2013 Z.z. o
ochrane osobných údajov a o zmene a doplnení niektorých zákonov, za čo aj zodpovedá.

Článok VII
Práva a povinnosti Poskytovateľa
1. Poskytovateľ sa zaväzuje, že do 10.09.2018 umožní Objednávateľovi prístup k Systému ERANET
cez osobitnú subdoménu eranet.sk.
2. Poskytovateľ sa zaväzuje v súlade s predmetom tejto Zmluvy umožniť Objednávateľovi prístup do
Systému ERANET a poskytnúť Súvisiace služby s odbornou starostlivosťou, riadne a včas, a to za

Strana 6 z 13

predpokladu poskytnutia potrebnej súčinnosti Objednávateľom a včasného plnenia ďalších
záväzkov Objednávateľa.
3. Umožnením Objednávateľovi prístupu k Systému ERANET v zmysle ods. 1 tohto článku Zmluvy
a nevznesením žiadnych písomných námietok Objednávateľom voči sprístupnenému Systému
ERANET do 10 (desiatich) dní odo dňa umožnenia prístupu k Systému ERANET Objednávateľovi,
sa považuje Systém ERANET za riadne a včas odovzdaný Poskytovateľom Objednávateľovi.
4. Poskytovateľ vyhlasuje, že Systém ERANET bude Objednávateľ môcť využívať v kvalite, ktorú je
možné rozumne očakávať s prihliadnutím na jeho povahu, účel, odmenu za jeho sprístupnenie
a podmienky používania v zmysle tejto Zmluvy.
5. Poskytovateľ nenesie zodpovednosť za prerušenie poskytovania Súvisiacich služieb, odcudzenie či
stratu dát a nemožnosť prístupu do Systému ERANET zavinené tretími osobami či zásahom vyššej
moci (požiar, zemetrasenie, a pod.), prípadne poruchou na zariadeniach ostatných dodávateľov
(výpadok elektriny, výpadok iných serverov, a pod.), pokiaľ preukázateľne nebol schopný týmto
skutočnostiam zabrániť alebo im predísť. Poskytovateľ nezodpovedá za prípadné škody či ušlý zisk
Objednávateľa v súvislosti s prerušením poskytovaných služieb, pokiaľ ich nespôsobil svojím
konaním.
6. Poskytovateľ zabezpečuje, aby Systém ERANET mal náležitosti požadované platnými právnymi
predpismi, nenesie však žiadnu zodpovednosť za správnosť, úplnosť a bezchybnosť údajov
vyplnených Objednávateľom, ani žiadne riziká a zodpovednosť za škodu spojenú s jeho
používaním.
7. Poskytovateľ garantuje 99,5% dostupnosť Systému ERANET v príslušnom kalendárnom roku.
Výnimku tvoria plánované a vopred ohlásené odstávky Systému ERANET za účelom údržby, opráv
alebo Aktualizácie, ktoré budú realizované mimo pracovných dní alebo vo večerných hodinách.
8. Poskytovateľ nemonitoruje činnosť Objednávateľa v Systéme ERANET ako ani obsah, ktorý doň
vkladá. Obsah Objednávateľa Poskytovateľ nevlastní, nie je oprávnený ho upravovať, či akokoľvek
inak meniť bez predchádzajúceho súhlasu Objednávateľa.
9. Poskytovateľ môže aj bez predchádzajúceho upozornenia Objednávateľa meniť podobu a štruktúru
Systému ERANET a to najmä pri Aktualizácií.
10. Poskytovateľ nezodpovedá za akýkoľvek obsah (napr. údaje, materiály, podklady, dokumentáciu)
vložený Objednávateľom do Systému ERANET a to najmä za jeho správnosť, úplnosť,
bezchybnosť, legálnosť. Poskytovateľ nezodpovedá najmä za porušovanie práv duševného
vlastníctva ani iných práv Objednávateľom. Poskytovateľ nie je zodpovedný ani za cudzí obsah
(napr. externé webové stránky tretích osôb, odkazy na ne, reklamný obsah) umiestnený
Objednávateľom v Systéme ERANET.
11. Poskytovateľ nekontroluje obsah Objednávateľa na vírusy, trojské kone, malware či iný škodlivý
kód. Poskytovateľ nezodpovedá za šírenie vírusov alebo iného škodlivého kódu medzi používateľmi
Systému ERANET.

Článok VIII
Ochrana dôverných informácií
1. Zmluvné strany sa zaväzujú zachovávať mlčanlivosť o všetkých skutočnostiach, o ktorých sa
dozvedia pri plnení tejto Zmluvy alebo v súvislosti s jej uzatvorením, ako aj o všetkých
informáciách, ktoré majú charakter dôverných informácií alebo tvoria predmet obchodného

Strana 7 z 13

tajomstva druhej Zmluvnej strany alebo inej tretej osoby (ďalej len „Dôverné informácie“), a tieto
chrániť pred ich zverejnením, sprístupnením alebo poskytnutím tretej osobe. Zmluvné strany sa
zaväzujú Dôverné informácie používať výlučne na účely plnenia tejto Zmluvy, prijať všetky
potrebné kroky na ochranu a zabezpečenie Dôverných informácií pred ich zverejnením,
sprístupnením alebo poskytnutím tretej osobe a Dôverné informácie nezneužiť a nepoužiť v rozpore
s oprávnenými záujmami druhej Zmluvnej strany v prospech svoj alebo tretích osôb. Všetky
osoby, ktoré v súvislosti s plnením tejto Zmluvy prídu alebo môžu prísť do styku s Dôvernými
informáciami, je povinná každá zo Zmluvných strán zaviazať povinnosťou ochraňovať Dôverné
informácie za podmienok rovnako prísnych ako sú podmienky stanovené v tejto Zmluve, pričom
zodpovednosť Zmluvných strán za záväzok mlčanlivosti podľa tohto článku týmto nie je dotknutá.
2. Povinnosti zachovávať mlčanlivosť môže Zmluvnú stranu zbaviť jedine súd alebo štatutárny orgán
druhej Zmluvnej strany formou predchádzajúceho písomného súhlasu. Týmto nie je dotknutá
povinnosť Zmluvných strán v nevyhnutnom a v odôvodnenom rozsahu poskytnúť Dôverné
informácie v prípade, ak im takúto povinnosť ukladá zákon, alebo ak na to budú zaviazaní
rozsudkom, alebo akýmkoľvek iným rozhodnutím alebo aktom subjektu, ktorý je na základe zákona
oprávnený prijímať takéto rozsudky, rozhodnutia alebo akty, a ak nemajú podľa zákona právo
odmietnuť poskytnutie Dôverných informácií z dôvodu porušenia záväzku mlčanlivosti podľa tejto
Zmluvy.
3. Záväzok mlčanlivosti podľa tejto Zmluvy platí po dobu existencie Dôverných informácií, a to aj po
ukončení zmluvného vzťahu založeného touto Zmluvou, pokiaľ nebude záväzku mlčanlivosti
Zmluvná strana skôr písomne zbavená.
4. Pre účely tejto Zmluvy výraz „Dôverné informácie” znamená:
a) všetky skutočnosti, údaje a informácie obchodnej, výrobnej, technickej, finančnej, organizačnej,
marketingovej alebo akejkoľvek inej povahy súvisiace s podnikom a podnikaním
Objednávateľa alebo Poskytovateľa, ktoré majú skutočnú a preukázateľnú materiálnu alebo
nemateriálnu hodnotu a nie sú v príslušných obchodných kruhoch, v ktorých Objednávateľ
alebo Poskytovateľ pôsobí alebo bude pôsobiť, bežne dostupné a zároveň Zmluvná strana
zodpovedajúcim spôsobom ich utajenie zabezpečuje, a ktoré sú predmetom obchodného
tajomstva podľa § 17 Obchodného zákonníka; tieto skutočnosti nemusia byť výslovne označené
ako dôverné; alebo
b) všetky iné skutočnosti, údaje a informácie obchodnej, výrobnej, technickej, finančnej,
organizačnej, marketingovej alebo akejkoľvek inej povahy súvisiace s podnikom a podnikaním
Objednávateľa alebo Poskytovateľa, ktoré podľa vôle Objednávateľa alebo Poskytovateľa majú
byť utajené a sú označené ako dôverné;
c) všetky údaje o Zmluvných stranách, či tretích osobách, majúcich charakter osobných údajov
podľa ustanovení platných právnych predpisov;
d) informácie, ktoré sú legislatívou definované ako dôverné.
5. Bez ohľadu na odsek 1 tohto článku Zmluvy sa Zmluvné strany dohodli, že informácie a dokumenty,
ktoré sú vo všeobecnosti dostupné alebo prístupné verejnosti, sa budú považovať za Dôverné
informácie, ak takéto informácie budú Zmluvnou stranou získané, zhromaždené, zostavené alebo
vedené spôsobom, ktorý nie je prístupný verejnosti alebo pre účel prospešný druhej Zmluvnej strane.
6. Dôverné informácie sú v plnom rozsahu dôverné a tajné, bez ohľadu na ich pôvod, povahu, druh,
obsah a/alebo formu.

Strana 8 z 13

7. Pri ochrane Dôverných informácií sú Zmluvné strany povinné najmä sa zdržať konania, ktorým by
tretej osobe neoprávnene, t j. bez predošlého písomného súhlasu štatutárneho orgánu druhej
Zmluvnej strany, poskytli, oznámili, sprístupnili, pre seba alebo pre tretiu osobu využili Dôverné
informácie, o ktorých sa dozvedeli akýmkoľvek spôsobom.
8. Zmluvná strana je oprávnená použiť Dôverné informácie výlučne v rámci plnenia tejto Zmluvy,
pričom je povinná dodržiavať všetky postupy a pravidlá druhej Zmluvnej strany určené na ochranu
Dôverných informácií a kedykoľvek vykonať akékoľvek dodatočné opatrenia potrebné na
zachovanie a ochranu akejkoľvek Dôvernej informácie.
9. V prípade, že si Zmluvná strana nie je istá, či majú byť akékoľvek skutočnosti alebo informácie
podľa vôle druhej Zmluvnej strany utajené, je povinná si pred ich poskytnutím, oznámením alebo
sprístupnením tretej osobe na to vyžiadať písomný súhlas druhej Zmluvnej strany.
10. Zmluvné strany sú si vedomé všetkých obchodno-právnych a trestno-právnych dôsledkov porušenia
povinností podľa tohto článku Zmluvy.
11. Zmluvné strany sú v plnom rozsahu zodpovedné za akékoľvek porušenie záväzkov uvedených
v tomto článku Zmluvy alebo v právnych predpisoch, ktoré môžu byť spôsobené nimi samými, ako
aj ich zamestnancami, manažérmi alebo inými fyzickými osobami, právnickými osobami a/alebo
subjektmi najatými alebo používanými v akejkoľvek forme alebo na základe akýchkoľvek dôvodov.
12. Porušením akejkoľvek povinnosti uvedenej v tomto článku Zmluvy ktoroukoľvek Zmluvnou
stranou vzniká druhej Zmluvnej strane nárok na zaplatenie zmluvnej pokuty vo výške 5.000,- €
(slovom päťtisíc eur) za každý jednotlivý prípad porušenia povinnosti. Touto dohodou o zmluvnej
pokute nezaniká právo na náhradu škody v celom rozsahu rovnako ako nie sú dotknuté prípadne
nároky na primerané zadosťučinenie, ktoré môže byť poskytnuté aj v peniazoch, nárok na vydanie
bezdôvodného obohatenia a iné nároky vyplývajúce z platných právnych predpisov. Zmluvné strany
berú na vedomie a výslovne súhlasia s tým, že výška zmluvnej pokuty v plnom rozsahu zohľadňuje
citlivú povahu Dôverných informácií a povinností podľa tejto Zmluvy a vzhľadom na značné riziko
zneužitia Dôverných informácií v obchodnom stykuje primeraná.
13. Poskytovateľ berie na vedomie, že v prípade, že Objednávateľ je právnickou osobou s majetkovou
účasťou štátu, môže byť táto Zmluva zverejnená na internete v zmysle platných právnych predpisov,
s čím Poskytovateľ bezvýhradne súhlasí. Ak ku takej skutočnosti dôjde, nebude si Poskytovateľ
v dôsledku tejto skutočnosti uplatňovať žiadne nároky vyplývajúce mu z tohto článku Zmluvy voči
Objednávateľovi, nakoľko táto skutočnosť sa nepovažuje za porušenie záväzku mlčanlivosti podľa
tohto článku Zmluvy.

Článok IX
Vady
1. Vady zistené po odovzdaní Systému ERANET Poskytovateľom Objednávateľovi, Objednávateľ
ohlási písomne Poskytovateľovi bez zbytočného odkladu. Objednávateľ musí podrobne
špecifikovať vadu a určiť prioritu vady. Poskytovateľ je oprávnený po oboznámení sa
s Objednávateľovým ohlásením vady zmeniť prioritu vady, pričom rozhodujúce je určenie priority
vady Poskytovateľom. Poskytovateľ garantuje dobu odozvy a dobu vykonania opravy v zmysle
nižšie uvedenej tabuľky vo väzbe na prioritu vady.

Strana 9 z 13

Doba odozvy

Doba vykonania opravy

do 3 hodín (v pracovné dni)

do 1 pracovného dňa

Vysoká

do 2 pracovných dní

do 7 pracovných dní

Normálna

do 3 pracovných dní

do 15 pracovných dní

Priorita vady
Veľmi vysoká

2. Doba odozvy je doba, v ktorej Poskytovateľ zaeviduje hlásenie vady. Doba vykonania opravy je
doba, do ktorej je Poskytovateľ povinný vadu odstrániť od jej zaevidovania Poskytovateľom. Pokiaľ
z povahy vady vyplýva, že na odstránenie vady je potrebná dlhšia doba, Poskytovateľ je povinný o
tom Objednávateľa bezodkladne písomne upovedomiť a dohodnúť s ním primeranú lehotu

Článok X
Zánik Zmluvy
1.

Táto Zmluva zaniká:
a) uplynutím doby, na ktorú bola uzavretá,
b) na základe vzájomnej písomnej dohody Zmluvných strán,
c) odstúpením od Zmluvy, pričom ktorákoľvek zo Zmluvných strán je oprávnená odstúpiť od
tejto Zmluvy v prípadoch stanovených touto Zmluvou alebo Obchodným zákonníkom,
najmä však v prípade ak druhá Zmluvná strana podstatne poruší svoje povinnosti
vyplývajúce z tejto Zmluvy. Odstúpenie od Zmluvy musí byť vykonané v písomnej forme a
musia v ňom byť uvedené dôvody odstúpenia. Právne účinky odstúpenia od Zmluvy
nastávajú dňom doručenia písomného oznámenia o odstúpení od Zmluvy druhej Zmluvnej
strane.

2. V prípade ukončenia Zmluvy bude mať Objednávateľ aj naďalej prístup k Systému ERANET,
avšak iba za účelom prezerania už realizovaných procesov a úkonov v Systéme ERANET, bez
možnosti jeho aktívneho využívania, a to po dobu, po ktorú Objednávateľ má v zmysle zákona
o verejnom obstarávaní povinnosť uchovávať všetky doklady a dokumenty; po uplynutí tejto doby
dôjde k nenávratnému zrušeniu prístupu k Systému ERANET a všetkým dokumentom, dokladom,
údajom a dátam Objednávateľa. Po uplynutí tejto doby je Poskytovateľ oprávnený všetky tieto
doklady, dokumenty, údaje a dáta vymazať, s čím Objednávateľ bezvýhradne súhlasí.
Objednávateľ nemá voči Poskytovateľovi žiaden nárok na náhradu škody v dôsledku takéhoto
vymazania dokladov, dokumentov, údajov a dát.

Článok XI
Vzájomná komunikácia
1. Všetka komunikácia a akékoľvek právne úkony súvisiace s touto Zmluvou, vrátane tých, ktoré
vyžadujú písomnú formu, môžu byť uskutočnené prostredníctvom pošty (doporučená zásielka)
alebo elektronickej pošty, a to aj bez elektronického podpisu.
2. V prípade doručovania poštou je adresou pre doručovanie zásielok sídlo jednotlivých Zmluvných
strán uvedené v záhlaví tejto Zmluvy. Zásielka sa považuje za doručenú druhej Zmluvnej strane jej
prevzatím druhou Zmluvnou stranou, odmietnutím prevzatia druhou Zmluvnou stranou, najneskôr
však v 15 (pätnásty) deň odo dňa odoslania.

Strana 10 z 13

3.

V prípade doručovania elektronickou poštou je adresou pre doručovanie elektronickej pošty
emailová adresa jednotlivých Zmluvných strán uvedená v záhlaví tejto Zmluvy. Elektronická pošta
sa považuje za doručenú dňom nasledujúcim po dni jej odoslania na emailovú adresu podľa tohto
odseku, aj keď nebola adresátom prečítaná.

Článok XII
Záverečné ustanovenia
1.

Táto Zmluva nadobúda platnosť dňom jej podpísania obidvoma Zmluvnými stranami. Pokiaľ však
táto Zmluva podlieha zverejneniu v zmysle zákona o slobode informácií, Zmluva nadobúda
platnosť dňom podpisu obidvoma Zmluvnými stranami a účinnosť dňom nasledujúcim po dni jej
zverejnenia v súlade s ust. § 47a) zákona č. 40/1964 Zb. Občiansky zákonník v znení neskorších
predpisov v spojení s ust. § 5a) zákona č. 211/2000 Z.z. o slobodnom prístupe k informáciám a o
zmene a doplnení niektorých zákonov (zákon o slobode informácií) v znení neskorších predpisov;
Zmluvné strany súhlasia s tým, že Zmluva vrátane všetkých jej súčastí a príloh bude v zmysle
zákona o slobode informácií zverejnená; Zmluvu zverejní Objednávateľ.

2.

Táto Zmluva je vyhotovená v 3 (troch) origináloch, z ktorých Objednávateľ obdrží 2 (dva)
vyhotovenia a Poskytovateľ obdrží 1 (jedno) vyhotovenie .

3.

Meniť a dopĺňať túto Zmluvu je možné len na základe dohody oboch Zmluvných strán, a to výlučne
vo forme písomných a očíslovaných dodatkov k tejto Zmluve podpísanými oboma Zmluvnými
stranami, ktoré tvoria neoddeliteľnú súčasť tejto Zmluvy.

4.

Zmluvné strany berú na vedomie, že práva a povinnosti vzniknuté na základe tejto Zmluvy
prechádzajú v súlade s príslušnými právnymi predpismi aj na ich prípadných právnych nástupcov.

5.

Práva a povinnosti Zmluvných strán touto Zmluvou výslovne neupravené sa riadia príslušnými
ustanoveniami zákona č. 513/1991 Zb. Obchodný zákonník v znení neskorších predpisov a ďalších
všeobecne záväzných právnych predpisov Slovenskej republiky. Rozhodným pávom je právo
Slovenskej republiky.

6.

Pokiaľ akékoľvek ustanovenie tejto Zmluvy je alebo sa stane neplatným alebo nevymáhateľným,
nespôsobí to neplatnosť alebo nevymáhateľnosť celej Zmluvy, ak je úplne oddeliteľným od
ostatných ustanovení tejto Zmluvy. Zmluvné strany sa v takomto prípade zaväzujú bezodkladne
vzájomným rokovaním vo forme písomného dodatku Zmluvy nahradiť neplatné alebo
nevymáhateľné ustanovenie Zmluvy novým platným a vymáhateľným ustanovením, ktorého
predmet bude v najvyššej možnej miere zodpovedať predmetu pôvodného ustanovenia a zároveň
bude zachovaný účel tejto Zmluvy a obsah jednotlivých ustanovení tejto Zmluvy.

7.

Zmluvné strany sa dohodli, že prípadné spory vyplývajúce z tejto Zmluvy, budú prednostne riešiť
formou dohody (zmieru) prostredníctvom svojich zástupcov. V prípade, že sa spor nevyrieši
dohodou Zmluvných strán alebo zmierom, je ktorákoľvek Zmluvná strana oprávnená požiadať
o rozhodnutie prípadného sporu miestne príslušný všeobecný súd Slovenskej republiky.

8.

Zmluvné strany sa zaväzujú oznámiť si navzájom akékoľvek zmeny údajov dôležitých pre
bezproblémové plnenie Zmluvy a jednotlivých práv a povinností Zmluvných strán znej
vyplývajúcich.

9.

Zmluvné strany vyhlasujú, že Zmluva vyjadruje vôľu Zmluvných strán, že Zmluvu uzatvorili
slobodne a vážne, nie v tiesni ani za nápadne nevýhodných podmienok, riadne si ju prečítali,

Strana 11 z 13

porozumeli jej a nemajú proti jej forme a obsahu žiadne výhrady, čo potvrdzujú na znak súhlasu
s touto Zmluvou svojimi vlastnoručnými podpismi.

Za Poskytovateľa:

Za Objednávateľa:

V Košiciach, dňa....

V Košiciach, dňa ..

Ing. Mojmír Prídavok
konateľ

Ing. Roman Ivančo, PhD.
riaditeľ odštepného závodu

Strana 12 z 13

Príloha č. 1 Špecifikácia predmetu Zmluvy
Modul - Plánovanie
•
Zber požiadaviek z celej organizácie podľa požiadaviek verejného obstarávateľa rešpektujúc
jeho organizačnú štruktúru
• Generovanie plánu obstarávania
• Integrácia s modulom Obstarávanie
Modul
•
•
•
•
•
•
•
•
•
•

- Obstarávanie
Elektronická komunikácia a výmena informácií v procesoch verejného obstarávania
Automatizované generovania súťažných podkladov
Generovanie dokumentov
Automatizované odosielanie údajov do IS ZÚ
Prispôsobenie Výzvy na predloženie ponuky podľa požiadaviek obstarávateľa
Elektronické podanie žiadosti o účasť na každú časť samostatne
Vyhodnocovanie ponúk pomocou pomocných výpočtov
Možnosť opakovania kôl zadávania ponúk, vrátane elektronickej aukcie v rámci jednej súťaže
Integrácia s modulom Plánovanie
Integrácia s modulom Elektronická aukcia

Modul - Elektronická aukcia
• Virtuálna aukčná sieň
• Integrácia s modulom Obstarávanie
Implementácia systému
• Úvodné školenie v trvaní maximálne 3 (tri) hodiny v priestoroch Objednávateľa
• Zapracovanie organizačnej štruktúry
• Zapracovanie vybraných šablón dokumentov
• Zapracovanie kritických požiadaviek

Strana 13 z 13

