MK-79/2018/M

Zmluva o dielo
uzatvorená podľa § 536 – 565 Obchodného zákonníka č. 513/1991 Z. z.
v znení neskorších predpisov
(ďalej len „zmluva“)
medzi
Odberateľ
Obchodné meno:

Ministerstvo kultúry Slovenskej republiky

IČO:

00165182

Sídlo :

Námestie SNP č. 33, 813 31 Bratislava

Bankové spojenie:

Štátna Pokladnica

Číslo účtu:
V jeho mene koná:

Mgr. Kamil Peteraj, generálny tajomník služobného úradu

-na strane jedneja
Dodávateľ
Obchodné meno:
IČO:
DIČ:
IČ DPH:
Sídlo:

Plaut Slovensko, s.r.o.
35785284
2020277688
SK2020277688
Karloveská 34, 841 04 Bratislava

Registrácia:

Bratislava I, Oddiel s.r.o., vložka číslo: 21436/B

Bankové spojenie:
Číslo účtu:
V jeho mene koná:

ČSOB, a.s.
Mgr. Martin Sepp, konateľ

-na strane druhej(spolu aj ako „zmluvné strany“)

Zmluvné strany, vedomé si svojich záväzkov v tejto zmluve obsiahnutých a s úmyslom byť
touto zmluvou viazané, dohodli sa na nasledujúcom znení zmluvy:

1

Čl. 1
Predmet zmluvy
(1) Predmetom zmluvy je
a) príprava Štúdie uskutočniteľnosti (ďalej len „štúdia“) pre projekt „Riadenie
a správa digitálnych identít (IAM) Ministerstva kultúry Slovenskej republiky“,
b) vypracovanie novej procesnej mapy relevantných procesov,
c) návrh architektúry systému vrátane rezortnej a mimorezortnej integrácie.
(2) Predmetom štúdie je
a) popis aktuálneho stavu (legislatíva, architektúra, prevádzka),
b) návrh a zhodnotenie možných alternatívnych riešení pre IAM (najmenej 2 ďalšie
alternatívy),
c) detailný popis budúceho stavu odporúčaného /optimálneho riešenia,
d) určenie výšky alokácie projektu a rozpočet projektu,
e) zoznam realizovaných služieb budúceho systému s parametrami,
f) finančná analýza projektu a analýzy nákladov a prínosov projektu (Cost Benefit
analýza).
Zodpovednosť za získanie potrebných údajov (interných, aj od prípadné externé –
organizácie rezortu kultúry a podobne) pre vypracovanie štúdie uskutočniteľnosti nesie
verejný obstarávateľ Ministerstvo kultúry SR.
Potrebné údaje budú následne k dispozícii v MetaIS a budú poskytnuté úspešnému
uchádzačovi.

Čl. 2
Účel zmluvy
(1) Účelom zmluvy je určiť základný rámec predpokladaného projektu IAM, ktorý
prestavuje posúdenie uskutočniteľnosti implementácie centrálneho modulu na správu
identít, rolí a prístupov používateľov v rezorte kultúry pre umožnenie jednotného prístupu
a prihlasovania do systémov prevádzkovaných odberateľom . Jednotný prístup by mal byť
zabezpečený zamestnancom rezortu kultúry a organizácií vo vecnej pôsobnosti rezortu
kultúry.
(2) Primárnou úlohou systému bude poskytovanie autentifikačných služieb z centrálneho
miesta, odkiaľ bude modul poskytovať dáta všetkým pripojeným informačným systémom
a aplikáciám. Používateľom bude poskytnuté jednotné rozhranie pre správu rolí. Novo
implementované systémy v rezorte nebudú implementovať vlastné rozhrania pre správu
rolí. Štúdia tiež popíše možnosti prístupu k dátam cez mobilné zariadenia.
(3) Štúdia posúdi možnosti implementácie nového modulu pre Riadenie a správu
digitálnych identít (IAM) na existujúce systémy rezortu kultúry, ako aj na moduly
Ústredného portálu verejnej správy (ÚPVS).
(4) Očakávané ciele projektu IAM sú
a) jednotná a štandardná správa používateľských účtov, identít a profilov
b) zavedenie jednoznačných a jedinečných profilov,
c) definícia centrálneho prístupového bodu odberateľa k informačným systémom
rezortu,
d) jednotný a okamžitý prístup k aplikáciám zabezpečí zvýšenie používateľského
komfortu a povedomia kvality IT služieb v rezorte,
e) jednotné a centrálne spravované časti bezpečnostných profilov štandardným
spôsobom (najmä celej organizačnej štruktúry a umiestnenie identít v nej),
f) centralizované služby bezpečnosti,

2

g) centrálny a štandardný systém pre podporu výkonu auditu a vyhodnocovania
bezpečnosti používateľských účtov (zabezpečenie súladu s GDPR),
h) implementovanie jedného centrálneho systému a skupiny štandardných služieb
poskytovaných pre iné systémy v rezorte kultúry,
i) riadenie systémom definovaných procesov pre ľudských a systémových aktérov
j) úzka
integrácia
s mailovým
a kalendárovým
systémom
a intranetovým/
extranetovým portálom.

Čl. 3

Cena a platobné podmienky
(1) Cena za predmet zmluvy je
cena bez DPH
DPH

37 300,00 €
7 460,00 €

cena s DPH

44 760,00 €

(2) Podrobná štruktúra ceny je uvedená v prílohe č. 1 tejto zmluvy.
(3) Dodávateľ má právo fakturovať cenu predmetu zmluvy po podpise protokolu
o odovzdaní a prevzatí diela.
(4) Dodávateľ môže fakturovať len za služby dohodnuté v tejto zmluve alebo písomne
objednané Odberateľom.
(5) Splatnosť faktúry je 30 kalendárnych dní odo dňa doručenia riadne vystavenej faktúry
odberateľovi. Podmienkou zaplatenia faktúry odberateľom je to, že každá faktúra bude mať
náležitosti daňového dokladu. Ak faktúra nebude riadne vystavená, je odberateľ oprávnený
ju vrátiť späť dodávateľovi na opravu. Nová lehota splatnosti začne plynúť až dňom
doručenia správne vyplnenej faktúry dodávateľom.

Čl. 4
Termín a miesto plnenia
(1) Termín plnenia predmetu tejto zmluvy je určený najneskôr do 120 dní od dátumu
účinnosti tejto zmluvy. Predmet zmluvy je možné dodať aj po častiach.
(2) Miestom plnenia predmetu tejto zmluvy je pracovisko odberateľa, Nám. SNP 33,
813 31 Bratislava. O prevzatí a odovzdaní diela bude vyhotovený písomný protokol
podpísaný zástupcami oboch zmluvných strán.

Čl. 5
Práva a povinnosti zmluvných strán
(1) Dodávateľ je povinný
a) vypracovať štúdiu uskutočniteľnosti v požadovanom rozsahu predlohy vyžadovanej
v MetaIS,
b) vypracovať prílohy a potrebné podklady pre vypracovanie štúdie uskutočniteľnosti
(v štruktúre požiadaviek uvedených v MetaIS) vrátane grafického znázornenia
vyjadrenia formou Archimate modelu v relevantných častiach,
c) nahrať príslušné časti štúdie a jej prílohy do systému MetaIS.

3

(2) Dodávateľ je povinný v prípade požiadaviek na opravy a úpravy štúdie zo strany
odberateľa tieto úkony vykonať bez navýšenia ceny.
(3) Odberateľ je povinný pre vypracovanie štúdie uskutočniteľnosti poskytnúť
dodávateľovi potrebné údaje (interné alebo externé od organizácií v zriaďovateľskej
pôsobnosti odberateľa.

Čl. 6
Spolupráca zmluvných strán
(1) Zmluvné strany sú povinné spolupracovať a informovať sa navzájom o všetkých
skutočnostiach dôležitých pre plnenie záväzkov z tejto zmluvy.
(2) Zodpovední zástupcovia zmluvných strán sú:
a) za dodávateľa:
e-mail:
b) za odberateľa:
e-mail:
(3) Zodpovední zástupcovia sú oprávnení vzájomne komunikovať, špecifikovať chyby,
definovať a vyjadrovať sa k požiadavkám a podpisovať protokoly o plnení predmetu
zmluvy.
(4) Zmluvné strany sa zaväzujú nemeniť zodpovedných zástupcov bez závažných
dôvodov. V prípade zmeny zodpovedného zástupcu je strana, ktorá zodpovedného
zástupcu zmenila, povinná určiť bez zbytočného meškania nového zodpovedného zástupcu
a informovať o tejto skutočnosti druhú zmluvnú stranu.

Čl. 7
Sankcie
(1) V prípade nedodania diela - predmetu zmluvy v dohodnutom termíne zhotoviteľ
zaplatí objednávateľovi zmluvnú pokutu vo výške 0,05% z ceny diela (bez DPH) za
každý, aj začatý deň omeškania.
(2) V prípade omeškania so zaplatením peňažnej čiastky je objednávateľ povinný
zaplatiť zhotoviteľovi úrok z omeškania vo výške podľa nariadenia vlády Slovenskej
republiky č. 21/2013 Z. z. ktorým sa vykonávajú niektoré ustanovenia Obchodného
zákonníka v znení nariadenia vlády č. 303/2014 Z. z. Tým nie je dotknutý ani
obmedzený nárok oprávnenej strany na náhradu vzniknutej škody.

Čl. 8
Vyššia moc
Zmluvné strany nenesú zodpovednosť za neplnenie zmluvy, ak takéto neplnenie
zapríčinila vyššia moc. Na účely tejto zmluvy sa pod pojmom vyššia moc rozumejú
také udalosti, ktoré nezávisia na konaní zmluvných strán a ktoré tieto strany nemôžu
ovplyvniť, nedajú sa predvídať ani iným spôsobom zvrátiť. Za takéto okolnosti sa
napríklad považuje vojna, mobilizácia, živelné pohromy, požiar, embargo, karanténa
a podobne.

4

Čl. 9
Platnosť a ukončenie zmluvy
(1) Táto zmluva je uzatvorená na dobu určitú – 120 dní – a začína plynúť od dátumu
účinnosti tejto zmluvy.
(2) Táto zmluva nadobúda platnosť dňom jej podpisu obidvomi zmluvnými stranami
a účinnosť dňom nasledujúcim po dni zverejnenia v Centrálnom registri zmlúv, ktorý
vedie Úrad vlády Slovenskej republiky.
(3) Zmluvné strany sú oprávnené ukončiť túto zmluvu týmto spôsobom:
a)

obojstrannou písomnou dohodou,

b) výpoveďou bez udania dôvodu; výpovedná doba je dvojmesačná a začína plynúť
od prvého dňa kalendárneho mesiaca nasledujúceho po doručení výpovede druhej
zmluvnej strane.
(4) Ak dôjde k ukončeniu zmluvy podľa bodu 3 tohto článku, žiadna zo zmluvných strán
nemá nárok na náhradu škody.

Čl. 10
Záverečné ustanovenia
(1) Zmluva nadobúda platnosť dňom podpisu oprávnenými zástupcami obidvoch
zmluvných strán a účinnosť dňom nasledujúcim po dni zverejnenia na Centrálnom registri
zmlúv.
(2) Žiadna zmluvná strana nie je zodpovedná za meškanie spôsobené okolnosťami
vylučujúcimi zodpovednosť. Za okolnosti vylučujúce zodpovednosť sa považuje prekážka,
ktorá nastala nezávisle na vôli povinnej stany a bráni jej v splnení jej povinností, ak sa
nedá rozumne predpokladať, že by povinná strana túto prekážku alebo jej následky
odvrátila alebo prekonala a ďalej, že by v čase vzniku prekážku predpovedala.
Zodpovednosť nevylučuje prekážka, ktorá vznikla práve v čase, keď povinná strana bola
v omeškaní s plnením svojej povinnosti alebo vznikla z jej hospodárskych pomerov. Účinky
vylučujúce zodpovednosť sú obmedzené iba na čas, pokiaľ trvá prekážka, s ktorou sú tieto
povinnosti spojené.
(3) Zmluvu možno meniť alebo dopĺňať iba písomnými dodatkami podpísanými
oprávnenými zástupcami obidvoch zmluvných strán. Adresy, mená zamestnancov
a zástupcov zmluvných strán, telefónne a faxové čísla možno meniť i jednostranným
písomným oznámením; zmluvné strany sa zaväzujú neodkladne oznamovať zmeny
uvedených údajov druhej zmluvnej strane a v prípade porušenia tejto povinnosti sa
zaväzujú uhradiť všetky škody a náklady, ktoré druhej zmluvnej strane z porušenia tejto
povinnosti preukázateľne vznikli.
(4) Zmluva je vypracovaná v piatich vyhotoveniach, z toho odberateľ dostane tri
vyhotovenia a dodávateľ dostane dve vyhotovenia.
(5) Zoznam príloh, ktoré sú neoddeliteľnou súčasťou zmluvy:
Príloha číslo 1: Podrobná štruktúra ceny
(6) Zmluvné strany vyhlasujú, že táto zmluva je prejavom ich pravej a slobodnej vôle
a na dôkaz dohody o všetkých článkoch tejto zmluvy pripojujú svoje podpisy.

5

V Bratislave, dňa
Za odberateľa:

Za dodávateľa:

………………………………………
Mgr. Kamil Peteraj
generálny tajomník služobného úradu

………………………………………
Mgr. Martin Sepp
konateľ

6

Príloha 1 – Podrobná štruktúra ceny

v EUR bez DPH

Celková cena za vypracovanie
štúdie realizovateľnosti pre
projekt Riadenie a správa
digitálnych identít IAM
Ministerstva kultúry SR

37 300,– €

7

DPH v EUR

7 460,– €

v EUR s DPH

44 760,– €

