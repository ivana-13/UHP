ZMLUVA
O ZABEZPEČOVANÍ SERVISNEJ PODPORY

1.

ZMLUVNÉ STRANY

1.1. Objednávateľ
Štátny fond rozvoja bývania
sídlo: Lamačská 8, 833 04 Bratislava 37, Slovenská republika
IČO: 317 495 42
DIČ: 2020823200
Bankové spojenie: Štátna pokladnica
IBAN: SK09 8180 0000 0070 0000 3561_____________________
SWIFT/BIC: SPSRSKBAXXX________________
štatutárny orgán: Ing. Juraj Kurňavka, generálny riaditeľ
(ďalej len ”Objednávateľ”)
1.2. Poskytovateľ
Data Systém Soft, spol.s.r.o.
sídlo: Trnavská cesta 82, 821 02 Bratislava
IČO: 17330491
DIČ: 2020322172
IČ DPH: SK2020322172
zapísaný: Obchodný register Okresného súdu Bratislava I,
oddiel: Sro, vložka č.: 1529/B
Bankové spojenie: Tatra banka, a.s.
IBAN: SK18 100 0000 0026 2855 5262
SWIFT/BIC: TATRSKBX
konajúci prostredníctvom: RNDr. Roman Cisár, konateľ
(ďalej len ”Poskytovateľ”)
(Objednávateľ a Poskytovateľ ďalej spoločne len „Zmluvné strany“ a jednotlivo len
„Zmluvná strana“)
1.3. Zmluvné strany uzatvárajú medzi sebou v zmysle ustanovenia § 269 ods. 2 zákona č.
513/1991 Zb. Obchodný zákonník v znení neskorších predpisov (ďalej len ”Obchodný
zákonník”) túto zmluvu o zabezpečovaní servisnej podpory (ďalej len ”Zmluva”).
2. PREDMET ZMLUVY

2.1.

Predmetom tejto Zmluvy je:
2.1.1. záväzok Poskytovateľa poskytovať a zabezpečovať pre Objednávateľa počas
platnosti a účinnosti tejto Zmluvy servisnú podporu bezporuchovej prevádzky
hardwarových produktov/komponentov špecifikovaných v prílohe č. 1 tejto Zmluvy
zahŕňajúcu najmä, ale nie výlučne, technickú podporu, údržbu a odstraňovanie
porúch predmetných hardwarových produktov, aplikáciu aktualizácií firmware,
ovládačov, obslužných kódov a iných softwarových aktualizácií, opravy, resp.
výmeny, hardwarových komponentov predmetných hardwarových produktov, a to
všetko vo vecnom rozsahu špecifikovanom v prílohe č. 2 tejto Zmluvy a za

Zmluva o zabezpečovaní servisnej podpory

Strana 1

2.2.

3.
3.1.

3.2.

3.3.

3.4.

podmienok stanovených touto Zmluvou (ďalej len „Servisná podpora“); a súčasne
2.1.2. záväzok Objednávateľa riadne poskytnuté služby Servisnej podpory prevziať
a zaplatiť Poskytovateľovi cenu Servisnej podpory vo výške, spôsobom a za
podmienok uvedených ďalej v tejto Zmluve.
Poskytovateľ výslovne berie na vedomie a súhlasí, že Servisná podpora podľa tejto Zmluvy
je vo vzťahu k hardwarovým produktom podľa prílohy č. 1 tejto Zmluvy pozáručnou
servisnou podporou, pričom Poskytovateľ potvrdzuje, že je osobou autorizovanou a plne
oprávnenou na poskytovanie záručného aj pozáručného servisu a technickej podpory
k hardwarovým produktom podľa prílohy č. 1 Zmluvy vedenou v zozname autorizovaných
poskytovateľov servisu a technickej podpory dodávateľa predmetných hardwarových
produktov uvedeného v prílohe č. 1 tejto Zmluvy a zaväzuje sa tento status udržiavať počas
celej doby platnosti a účinnosti tejto Zmluvy.
ČAS A MIESTO POSKYTOVANIA SERVISNEJ PODPORY
Poskytovateľ sa zaväzuje poskytovať a zabezpečovať Servisnú podporu odo dňa účinnosti
tejto Zmluvy (i) priebežne na základe výsledkov vlastného monitoringu (na tento účel umožní
Objednávateľ Poskytovateľovi vzdialený monitoring operačného prostredia Objednávateľa),
ako aj (ii) na základe elektronických hlásení a požiadaviek Objednávateľa v závislosti od
charakteru príslušnej čiastkovej činnosti Servisnej podpory uvedenej v prílohe č. 2 tejto
Zmluvy.
Miesto poskytovania Servisnej podpory: Servisná podpora bude Poskytovateľom
vykonávaná (i) v mieste sídla, resp. skutočnej prevádzky, Poskytovateľa a (ii) v prípade
potreby vykonania tzv. „onsite support“ (t.j. servisná podpora priamo na mieste) v mieste
sídla Objednávateľa najmä, ale nie výlučne, v prípadoch potreby výmeny alebo opravy
hardwarových komponentov. Zmluvné strany sa dohodli, že niektoré parciálne činnosti
v rámci Servisnej podpory môžu byť Poskytovateľom vykonané aj prostredníctvom
telefonickej konzultácie.
Ak sa Zmluvné strany v konkrétnom prípade preukázateľne nedohodnú inak, Poskytovateľ
sa zaväzuje poskytovať Servisnú podporu v pracovných dňoch od pondelka do piatka
a rešpektovať prevádzkové hodiny Objednávateľa nasledovne:
3.3.1. pre prípady poskytovania vzdialenej Servisnej podpory od 06:00 hod. do 17:00 hod.;
a súčasne
3.3.2. pre prípady poskytovania „onsite“ Servisnej podpory od 08:00 hod. do 17:00 hod.
Pre odstránenie právnych pochybností Poskytovateľ je povinný vyčleniť a zabezpečiť
v uvedených časových úsekoch dostatočné personálne a technické kapacity potrebné na
riadne poskytovanie Servisnej podpory Objednávateľovi a byť mu v danej dobe k dispozícii.
Objednávateľ sa zaväzuje vytvoriť v priestoroch Objednávateľa technické a personálne
podmienky nevyhnutné na riadne a včasné plnenie povinností Poskytovateľa podľa tejto
Zmluvy.

4.

CENA A PLATOBNÉ PODMIENKY

4.1.

Zmluvné strany sa výslovne dohodli, že celková cena Servisnej podpory za celé obdobie
platnosti a účinnosti tejto Zmluvy je dohodnutá na sumu vo výške 45 108,00,- EUR bez DPH
(slovom: štyridsaťpäťtisíc stoosem eur bez DPH), t.j. 54 129,60,- EUR s DPH (slovom:
päťdesiatštyritisíc stodvadsaťdeväť eur a šesťdesiat eurocentov s DPH) (ďalej len „Cena“).
Zmluvné strany potvrdzujú, že Cena je dohodnutá a stanovená v súlade s § 3 zákona č.
18/1996 Z. z. o cenách v znení neskorších predpisov a v súlade s Vyhláškou Ministerstva
financií SR č. 87/1996 Z. z. v znení neskorších predpisov, ktorou sa vykonáva predmetný
zákon o cenách.

4.2.

Zmluva o zabezpečovaní servisnej podpory

Strana 2

Zmluvné strany potvrdzujú, že Cena je dohodnutá ako pevná a konečná, ktorá zahrňuje
akékoľvek a všetky náklady Poskytovateľa súvisiace a potrebné na riadne poskytovanie
Servisnej podpory v zmysle tejto Zmluvy a jej príloh. Pre odstránenie právnych pochybností
v Cene sú zahrnuté aj náklady na obstaranie náhradných komponentov do hardwarových
produktov podľa prílohy č. 1 tejto Zmluvy pre prípad potreby ich opravy alebo výmeny, ako
aj náklady na licenčné poplatky za softwarové aktualizácie firmware, ovládačov a iných
obslužných kódov, ktoré je Poskytovateľ povinný v rámci zabezpečovania Servisnej podpory
obstarať od autorizovaného dodávateľa hardwarových produktov Objednávateľa uvedeného
v prílohe č. 1 tejto Zmluvy.
4.4.
Zmluvné strany sa dohodli, že Cena bude Poskytovateľom fakturovaná mesačne, vždy ako
pomerná - mesačná časť z Ceny pripadajúca na daný kalendárny mesiac faktúra bude
Poskytovateľom vystavená na sumu vo výške 1 253,- EUR bez DPH (slovom:
tisícdvestopäťdesiattri eur), t.j. 1 503,60,- EUR s DPH (slovom: tisícpäťstotri eur
a šesťdesiat eurocentov).
4.5.
Poskytovateľ je oprávnený vystaviť faktúru vždy do piateho (5.) dňa kalendárneho mesiaca
nasledujúceho po kalendárnom mesiaci, za ktorý sa faktúra vystavuje. V prípade, ak boli
v kalendárnom mesiaci, za ktorý sa faktúra vystavuje, vykonané činnosti „onsite“ Servisnej
podpory, je Poskytovateľ povinný pripojiť k faktúre aj servisný protokol o vykonanom zásahu
podpísaný poverenou osobou Objednávateľa. Predmetný servisný protokol musí obsahovať
špecifikáciu servisného zásahu, dátum jeho vykonania a jeho vecný a časový rozsah,
prípadne špecifikáciu meneného alebo opravovaného komponentu príslušného
hardwarového produktu Objednávateľa.
4.6.
Splatnosť akejkoľvek faktúry Poskytovateľa vystavenej podľa tejto Zmluvy je dohodnutá na
tridsať (30) dní odo dňa doručenia faktúry Objednávateľovi, t.j. splatnosť príslušnej faktúry
začne plynúť dňom nasledujúcim po dni doručenia príslušnej faktúry Objednávateľovi.
Faktúra vystavená Poskytovateľom Objednávateľovi podľa tejto Zmluvy sa považuje za
uhradenú dňom odpísania peňažných prostriedkov z účtu Objednávateľa. Objednávateľ
uhradí Poskytovateľovi faktúru bezhotovostným prevodom na účet Poskytovateľa uvedený
v úvode tejto Zmluvy, resp. na príslušnej faktúre Poskytovateľa.
4.7.
Poskytovateľ berie na vedomie, že faktúra, vrátane jej príloh, musí spĺňať formálne aj
obsahové náležitosti stanovené príslušnými všeobecne záväznými právnymi predpismi SR
najmä, ale nie výlučne, zákonom č. 431/2002 Z. z. o účtovníctve v znení neskorších
predpisov a zákonom č. 222/2004 Z. z. o dani z pridanej hodnoty v znení neskorších
predpisov.
4.8.
Objednávateľ je oprávnený namietať obsahovú aj formálnu správnosť fakturácie
Poskytovateľa podľa tejto Zmluvy. Objednávateľ je oprávnený vrátiť Poskytovateľovi faktúru,
ktorá nespĺňa formálne a/alebo obsahové náležitosti v zmysle predchádzajúceho bodu tohto
článku Zmluvy, a to najneskôr do dvadsiatich (20) dní odo dňa jej doručenia
Objednávateľovi. Pre odstránenie právnych pochybností v prípade, ak Objednávateľ vráti
Poskytovateľovi nesprávnu a/alebo neúplnú faktúru, lehota splatnosti predmetnej faktúry
prestáva plynúť a nová lehota splatnosti plynie odo dňa doručenia novej – úplnej a správnej
faktúry Objednávateľovi.
4.9.
Objednávateľ si vyhradzuje právo zmeniť platobné podmienky v súvislosti s viazaním,
reguláciou alebo zmenou štátneho rozpočtu SR.
4.10. Objednávateľ neposkytne Poskytovateľovi žiadny preddavok ani zálohu na Cenu v zmysle
tejto Zmluvy. Objednávateľ si vyhradzuje právo pozastaviť úhradu príslušnej faktúry
Poskytovateľa v prípade existencie vady Servisnej podpory v zmysle tejto Zmluvy, a to až
do času jej odstránenia a uvedenia hardwarového produktu podľa prílohy č. 1 tejto Zmluvy
do stavu schopného bezchybnej prevádzky.
4.11. V prípade omeškania Objednávateľa s úhradou faktúry spôsobeného peňažným ústavom
Objednávateľa, nemá Poskytovateľ nárok na uplatnenie úroku z omeškania.
4.3.

Zmluva o zabezpečovaní servisnej podpory

Strana 3

5.

PRÁVA A POVINNOSTI ZMLUVNÝCH STRÁN

5.1.

Poskytovateľ sa pri plnení povinností vyplývajúcich mu z tejto Zmluvy zaväzuje postupovať
so všetkou odbornou starostlivosťou objektívne požadovateľnou a očakávateľnou
v podmienkach poctivého obchodného styku od profesionála s obdobnými a porovnateľnými
skúsenosťami a/alebo znalosťami, ako aj chrániť práva a oprávnené záujmy Objednávateľa.
Poskytovateľ sa zároveň zaväzuje rešpektovať pokyny a usmernenia Objednávateľa pri
plnení jeho povinností podľa tejto Zmluvy a včas písomne upozorniť Objednávateľa na
nevhodnosť a/alebo nesprávnosť pokynov Objednávateľa a ich prípadné dôsledky,
v opačnom prípade plne zodpovedá za škody a/alebo omeškanie nimi spôsobené.
Objednávateľ berie na vedomie a súhlasí, že v prípade, ak bude trvať na nesprávnom
a/alebo nevhodnom pokyne a/alebo usmernení, na ktorého nevhodnosť a/alebo
nesprávnosť bol Poskytovateľom písomne upozornený, Poskytovateľ nezodpovedá za
škodu, omeškanie, resp. iné dôsledky spôsobené v príčinnej súvislosti s dodržaním takéhoto
nesprávneho a/alebo nevhodného pokynu a/alebo usmernenia Objednávateľa.
Zmluvné strany sa dohodli, že od pokynov Objednávateľa sa môže Poskytovateľ odkloniť
len, ak je to naliehavo nevyhnutné v záujme Objednávateľa a Poskytovateľ nemôže včas
dostať jeho súhlas. Poskytovateľ je povinný o takomto postupe Objednávateľa bez
zbytočného odkladu, najneskôr však najbližší nasledujúci pracovný deň, písomne
informovať.
Poskytovateľ je povinný zabezpečovať Servisnú podporu v súlade s touto Zmluvou a jej
prílohami s tým, že je povinný začať s odstraňovaním akékoľvek zisteného, resp.
Objednávateľom elektronicky nahláseného, problému najneskôr nasledujúci pracovný deň
po jeho zistení, resp. nahlásení, a vykonať práce a činnosti v súvislosti s predmetným
servisným zásahom nepretržite až do odstránenia problému.
Zmluvné strany sa dohodli, že Poskytovateľ je oprávnený bezplatne vykonať inštaláciu tzv.
„Field Change Orders“ (FCOs) ako vylepšení hardwarových produktov alebo mikrokódov,
utilít a firmware zlepšujúcich ich výkonnosť. Poskytovateľ je po predchádzajúcej dohode
s Objednávateľom oprávnený na účely poskytovania Servisnej podpory využiť vzdialený
monitoring operačného prostredia Objednávateľa za účelom proaktívnej reakcie na
vzniknuté poruchy. Poskytovateľ je povinný bezodkladne písomne (pričom postačí aj
zaslanie elektronickej správy – emailu) informovať Objednávateľa o akýchkoľvek
vykonaných zmenách a zásahoch vo firmware, ovládačoch, mikrokódoch a pod.
Poskytovateľ berie na vedomie, že je oprávnený zabezpečovať pre Objednávateľa náhradné
komponenty do hardwarových produktov podľa prílohy č. 1 tejto Zmluvy, ako aj softwarové
aktualizácie a update-y k nim prislúchajúce, výlučne od autorizovaného dodávateľa
a distribútora originálnych hardwarových a softwarových komponentov uvedeného v prílohe
č. 1 tejto Zmluvy. Akékoľvek a všetky hardvérové a softwarové komponenty dodané
a použité Poskytovateľom na účely a/alebo v súvislosti s poskytovaním Servisnej podpory
musia byť originálne a certifikované, s platnými licenciami oprávňujúcimi ich dodanie
Objednávateľovi a používanie Objednávateľom (pokiaľ sú v zmysle právnych predpisov
vyžadované) a musia zodpovedať požiadavkám vyplývajúcim z právnych predpisov SR
a EÚ vzťahujúcich sa na vývoz, dovoz a predaj daných druhov tovarov.
Poskytovateľ je povinný akékoľvek a všetky procesy a úkony vykonané vo vzťahu k
hardwarovým produktom v zmysle prílohy č. 1 tejto Zmluvy v rámci Servisnej podpory pred
ich vykonaním a uvedením do prevádzky v tzv. „produkčnom prostredí“ Objednávateľa
najprv preukázateľne a dôsledne
otestovať v testovacom prostredí Objednávateľa.
V prípade porušenia tejto povinnosti Poskytovateľ plne zodpovedá za akékoľvek škody

5.2.

5.3.

5.4.

5.5.

5.6.

5.7.

Zmluva o zabezpečovaní servisnej podpory

Strana 4

5.8.

5.9.

5.10.

5.11.

5.12.

5.13.

5.14.

5.15.

(vrátane škôd na hardwarovom, softwarovom vybavení a stratených či znehodnotených
dátach) a straty Objednávateľa vo vzťahu k ním používanému informačnému systému
a obmedzeniu, resp. vylúčeniu jeho prevádzky.
Poskytovateľ sa zaväzuje poskytovať Servisnú podporu
tak, aby nedochádzalo
k obmedzeniu, resp. narušeniu, funkčnosti a prevádzkyschopnosti informačných systémov
Objednávateľa, ako ani k strate, zničeniu, poškodeniu a/alebo neoprávnenému úniku dát
vrátane osobných údajov z informačných systémov Objednávateľa. Zároveň sa
Poskytovateľ zaväzuje poskytovať Servisnú podporu spôsobom čo najmenej obmedzujúcim
riadnu a plynulú prevádzku Objednávateľa.
Poskytovateľ berie na vedomie, že činnosti ním vykonávané v rámci Servisnej podpory
môžu mať vplyv na zabezpečenie ochrany osobných údajov evidovaných a spracovávaných
v informačných systémoch Objednávateľa prepojených s hardwarovými produktmi podľa
prílohy č. 1 tejto Zmluvy. S ohľadom na uvedené Poskytovateľ vyhlasuje a garantuje počas
celej doby platnosti a účinnosti tejto Zmluvy dodržiavanie ustanovení zákona č. 122/2013 Z.
z. o ochrane osobných údajov a o zmene a doplnení niektorých zákonov v znení neskorších
predpisov vrátane povinnosti vypracovať bezpečnostný projekt a pri poskytovaní Servisnej
podpory ho riadne dodržiavať. Poskytovateľ nie je oprávnený použiť akékoľvek údaje a dáta
z informačných systémov Objednávateľa prepojených s hardwarovými produktmi podľa
prílohy č. 1 Zmluvy priamo ani nepriamo na žiadne iné účely ako plnenie povinností podľa
tejto Zmluvy.
Poskytovateľ sa zaväzuje, že všetky osoby vykonávajúce v jeho mene činnosti Servisnej
podpory budú jeho riadnymi zamestnancami, resp. externými spolupracovníkmi a budú
podliehať výhradne riadeniu Poskytovateľa. V prípade poskytovania tzv. „onsite“ Servisnej
podpory bude poverená osoba Objednávateľa sprevádzať Poskytovateľa, resp. jeho
poverené osoby v priestoroch Objednávateľa. Poskytovateľ je povinný poučiť svojich
zamestnancov a externých spolupracovníkov o povinnosti dodržiavať mlčanlivosť podľa
tejto Zmluvy a povinnosti dodržiavať bezpečnostný projekt Poskytovateľa i Objednávateľa.
Poskytovateľ sa zaväzuje umožniť Objednávateľom povereným osobám výkon kontroly
súvisiacej s poskytovaním Servisnej podpory. Objednávateľ je oprávnený kontrolovať
podmienky poskytovania Servisnej podpory. Ak Objednávateľ zistí, že Poskytovateľ
poskytuje Servisnú podporu v rozpore so svojimi povinnosťami vyplývajúcimi z tejto Zmluvy
a/alebo všeobecne záväzných právnych predpisov, je Objednávateľ oprávnený dožadovať
sa toho, aby Poskytovateľ odstránil vady vzniknuté vadným poskytovaním Servisnej podpory
a zabezpečoval ju riadnym spôsobom. Ak tak Poskytovateľ neurobí ani v primeranej lehote
mu na to poskytnutej, je Objednávateľ oprávnený odstúpiť od Zmluvy.
Objednávateľ sa zaväzuje včas poskytovať Poskytovateľovi všetky požadované informácie,
dokumenty a/alebo podklady nevyhnutné na riadne a včasné plnenie povinností
Poskytovateľa podľa tejto Zmluvy. Objednávateľ sa taktiež zaväzuje sprístupniť
Poskytovateľovi v mieste sídla Objednávateľa Poskytovateľom požadované hardwarové
a softwarové vybavenie Objednávateľa najmä, ale nie výlučne, hardwarové produkty podľa
prílohy č. 1 tejto Zmluvy a zabezpečiť potrebné personálne kapacity za účelom poskytnutia
súčinnosti Poskytovateľovi.
Zmluvné strany sú povinné poskytovať si navzájom včas všetku súčinnosť nevyhnutne
potrebnú na plnenie ich povinností podľa tejto Zmluvy najmä, ale nie výlučne, informovať sa
navzájom o všetkých skutočnostiach, ktoré by, čo i len potenciálne, mohli mať vplyv na
zmenu rozhodnutí a pokynov vykonaných v zmysle tejto Zmluvy.
Poskytovateľ je povinný bezodkladne písomne informovať Objednávateľa o každom
eventuálnom zdržaní, resp. hrozbe omeškania, či iných skutočnostiach, ktoré by mohli
ohroziť včasné a riadne plnenie Zmluvy.
Poskytovateľ je povinný zaobchádzať s akýmikoľvek a všetkými vecami, dokumentmi,
informáciami a údajmi poskytnutými, resp. sprístupnenými, mu Objednávateľom

Zmluva o zabezpečovaní servisnej podpory

Strana 5

5.16.

5.17.

5.18.

5.19.

5.20.

5.21.

5.22.

5.23.

5.24.

v akejkoľvek forme a podobe, resp. akýmkoľvek spôsobom v súvislosti s plnením tejto
Zmluvy, ako s dôvernými a poskytnutými Poskytovateľovi výlučne na účely plnenia
povinností podľa tejto Zmluvy a bez predchádzajúceho písomného súhlasu Objednávateľa
nie je oprávnený ich akoukoľvek formou poskytnúť, resp. sprístupniť žiadnej tretej osobe.
Táto povinnosť Poskytovateľa trvá aj po ukončení Zmluvy. Za tretie osoby sa na účely tohto
bodu tohto článku Zmluvy nepovažujú zamestnanci Poskytovateľa a/alebo jeho
spolupracovníci v súvislosti s poskytovaním Servisnej podpory. Poskytovateľ je povinný
strpieť obmedzenia vyplývajúce z ochrany osobných údajov a dát evidovaných
a spracovávaných v informačných systémoch Objednávateľa, pričom za dodržiavanie ich
ochrany pri poskytovaní Servisnej podpory zodpovedá Poskytovateľ.
Poskytovateľ je povinný pri plnení tejto Zmluvy dodržiavať zásady poctivého obchodného
styku a zdržať sa akéhokoľvek konania, ktoré by mohlo byť posúdené ako v rozpore
s dobrými mravmi hospodárskej súťaže.
Poskytovateľ je povinný zdržať sa pri plnení Zmluvy akéhokoľvek konania, ktoré by
v dôsledku konfliktu záujmov mohlo spochybniť nestrannosť a základný účel tejto Zmluvy.
Konfliktom záujmov podľa predchádzajúcej vety tohto bodu tohto článku Zmluvy sa rozumie
uprednostnenie osobných záujmov Poskytovateľa, resp. jeho spriaznených osôb pred
záujmom na riadnom plnení Zmluvy.
Poskytovateľ nie je bez predchádzajúceho písomného súhlasu Objednávateľa oprávnený
postúpiť akékoľvek svoje práva, pohľadávky a/alebo povinnosti vyplývajúce z tejto Zmluvy
na tretiu osobu.
V prípade, že sa vyskytnú okolnosti, ktoré jednej alebo obom Zmluvným stranám čiastočne
alebo úplne preukázateľne zabránia v plnení povinností podľa tejto Zmluvy, sú Zmluvné
strany povinné sa o tejto skutočnosti bezodkladne, najneskôr však do dvoch (2) pracovných
dní navzájom písomne informovať (pričom postačuje aj zaslanie emailovej správy)
a spoločne podniknúť kroky k ich prekonaniu. Nesplnenie tejto povinnosti zakladá nárok na
náhradu škody pre tú Zmluvnú stranu, ktorá sa nesplnenia povinnosti podľa tohto bodu tohto
článku Zmluvy nedopustila.
Vlastnícke právo k náhradným komponentom hardwarových produktov podľa prílohy č. 1
tejto Zmluvy a nebezpečenstvo škody na nich prechádza na Objednávateľa dňom ich
prevzatia potvrdeného Objednávateľom v servisnom protokole o vykonaní „onsite“ Servisnej
podpory.
Poskytovateľ je povinný mať počas celej doby trvania tejto Zmluvy platne uzatvorené
a existujúce (t.j. najmä včas a riadne platiť dohodnuté poistné) poistenie zodpovednosti za
škodu spôsobenú pri výkone práce, t.j. pri poskytovaní Servisnej podpory, a to na poistnú
sumu minimálne vo výške Ceny. Poskytovateľ je uzavretie predmetnej poistnej zmluvy na
poistenie zodpovednosti za škodu a riadnu úhradu poistného povinný Objednávateľovi
preukázať pri podpise tejto Zmluvy.
Objednávateľ nie je oprávnený vykonávať na hardwarových produktoch uvedených v prílohe
č. 1 tejto Zmluvy, ani na ich softwarovom vybavení, svojpomocne a bez predchádzajúcej
konzultácie s Poskytovateľom žiadne úpravy, zásahy, zmeny alebo opravy. V prípade
udelenia predchádzajúceho súhlasu Poskytovateľa na daný úkon podľa predchádzajúcej
vety tohto bodu tohto článku Zmluvy je Objednávateľ povinný postupovať v súlade
s užívateľskými a technickými príručkami výrobcu, resp. autorizovaného dodávateľa
predmetného hardwarového produktu vzťahujúcimi sa na konkrétny typ zásahu.
Objednávateľ je zodpovedný za pravidelné zálohovanie dát a údajov z informačných
systémov prepojených s hardwarovými produktmi podľa prílohy č. 1 tejto Zmluvy, ako aj za
vytváranie záložných kópií prevádzkovaného softwarového vybavenia.
Poskytovateľ sa zaväzuje:
5.24.1. využiť technické, organizačné a právne podmienky v informačných systémoch
verejnej správy tak, aby nebola narušená bezpečnosť informačného systému

Zmluva o zabezpečovaní servisnej podpory

Strana 6

verejnej správy a bezpečnostný projekt Objednávateľa;
5.24.2. dodržiavať bezpečnostné požiadavky na poskytovanie Servisnej podpory;
5.24.3. zabezpečiť zamedzenie prístupu ku všetkým údajom informačného systému verejnej
správy, ktoré sú potenciálne dostupné prostredníctvom hardwarových produktov
podľa prílohy č. 1 Zmluvy a ktoré Objednávateľ považuje za aktíva a bezodkladne
informovať Objednávateľa o bezpečnostných incidentoch s potenciálnym
negatívnym dopadom na aktíva Objednávateľa.
5.25. Objednávateľ si vyhradzuje právo na kontrolu plnenia bezpečnostných požiadaviek
vyplývajúcich z tejto Zmluvy Poskytovateľom.
5.26. V prípade, ak ktorákoľvek Zmluvná strana poruší ktorúkoľvek povinnosť podľa tohto článku
Zmluvy je povinná zaplatiť druhej Zmluvnej strane zmluvnú pokutu vo výške 0,05% denne
z Ceny za každý deň omeškania so splnením príslušnej povinnosti stanovenej týmto
článkom Zmluvy, pričom nárok druhej Zmluvnej strany na náhradu škody v celom rozsahu
tým nie je dotknutý. Zmluvná pokuta podľa tohto bodu tohto článku Zmluvy je splatná do
siedmich (7) dní odo dňa doručenia písomnej výzvy oprávnenej Zmluvnej strany na
zaplatenie zmluvnej pokuty druhej Zmluvnej strane. Obe Zmluvné strany výslovne
potvrdzujú, že výšku zmluvnej pokuty považujú s ohľadom na hodnotu a význam
zabezpečovanej povinnosti za plne primeranú a dôvodnú.
6. OBMEDZENIA
6.1.

6.2.

6.3.

Servisné prostriedky prinesené na miesta sídla Objednávateľa a používané Poskytovateľom
na účely poskytovania Servisnej podpory najmä, ale nie výlučne, dokumentácia, schémy,
skúšobné zariadenia, manuály a/alebo príslušné média sú a zostávajú výlučným
vlastníctvom Poskytovateľa a slúžia výhradne na použitie Poskytovateľom pri plnení
povinností podľa tejto Zmluvy.
Akékoľvek majetkové hodnoty Poskytovateľa a/alebo Objednávateľa chránené autorským
právom nesmú byť žiadnou zo Zmluvných strán, resp. nimi poverenými osobami, akokoľvek
reprodukované, menené alebo znehodnotené bez predchádzajúceho písomného súhlasu
nositeľa práva výkonu predmetných autorských práv alebo oprávneného užívateľa
predmetu autorských práv v rozsahu v akom tento súhlas udeliť môže.
Pre odstránenie právnych pochybností sa táto Zmluva nevzťahuje na poruchy a vady
hardwarových produktov vzniknuté ako dôsledok:
6.3.1. vonkajších zásahov, zanedbania alebo poškodenia zo strany Objednávateľa;
6.3.2. prevádzkovania v rozpore s parametrami a podmienkami vyplývajúcimi z manuálov,
resp. príslušnej produktovej dokumentácie;
6.3.3. poruchy klimatizácie, pokiaľ ju prevádzkovanie príslušného hardwarového produktu
podľa prílohy č. 1 tejto Zmluvy vyžaduje;
6.3.4. neoprávnené zásahy tretích osôb odlišných od poverených osôb Poskytovateľa
alebo Objednávateľa inštruovaných Poskytovateľom) pri snahe opravovať,
modifikovať, premiestňovať alebo presťahovať hardwarové produkty podľa prílohy č.
1 tejto Zmluvy.

7. ZODPOVEDNOSŤ ZA VADY
7.1.

7.2.

Poskytnutá Servisná podpora má vady, ak jej kvalitatívny a/alebo kvantitatívny rozsah
nezodpovedá parametrom, podmienkam a/alebo požiadavkám stanoveným touto Zmluvou
a jej prílohami, t.j. ak nezodpovedá výsledku určenému v tejto Zmluve a jej prílohách.
Poskytovateľ zodpovedá Objednávateľovi za vady, ktoré má výsledok, resp. konkrétne

Zmluva o zabezpečovaní servisnej podpory

Strana 7

7.3.

7.4.

7.5.

plnenie v rámci poskytnutej Servisnej podpory v čase jeho poskytnutia - dodania
Objednávateľovi, a to aj v prípade, ak predmetné vady Servisnej podpory vyjdú najavo
neskôr, a rovnako zodpovedá za vady Servisnej podpory, ktoré boli spôsobené porušením
povinností Poskytovateľa. Bezvadnosť poskytnutej Servisnej podpory musí v prípade
Objednávateľom tvrdenej vadnosti preukázať Poskytovateľ.
Pre odstránenie právnych pochybností Poskytovateľ v plnom rozsahu zodpovedá za
akékoľvek straty a/alebo poškodenia v dátach a údajoch Objednávateľa spracovávaných
hardwarovým vybavením v zmysle prílohy č. 1 tejto Zmluvy, ku ktorému došlo priamo alebo
nepriamo v súvislosti s porušením povinností Poskytovateľa stanovených touto Zmluvou,
resp. v dôsledku vady Servisnej podpory najmä, ale nie výlučne, z dôvodu nedostatočného,
nedôsledného a/alebo nekompetentného postupu Poskytovateľa v rámci procesu
identifikácie a eliminácie možných vád Servisnej podpory v testovacom prostredí
Objednávateľa.
Objednávateľ je povinný bezodkladne písomne (pričom postačuje aj zaslanie emailovej
správy) oznámiť existenciu vady akéhokoľvek výsledku poskytnutej Servisnej podpory po
tom, čo ju zistí. Poskytovateľ je povinný bezodkladne, najneskôr však nasledujúci pracovný
deň, preveriť Objednávateľom namietanú existenciu vady a okamžite ju na vlastné náklady
odstrániť, uviesť stav hardwarového vybavenia v zmysle prílohy č. 1 tejto Zmluvy, resp. jeho
príslušného softwarového vybavenia, do bezchybnej prevádzkyschopnosti tak, aby
nedochádzalo k obmedzeniu fungovania prevádzky Objednávateľa.
V prípade, ak ktorákoľvek Zmluvná strana poruší ktorúkoľvek povinnosť podľa tohto článku
Zmluvy je povinná zaplatiť druhej Zmluvnej strane zmluvnú pokutu vo výške 0,05% denne
z Ceny za každý deň omeškania so splnením príslušnej povinnosti stanovenej týmto
článkom Zmluvy, pričom nárok druhej Zmluvnej strany na náhradu škody v celom rozsahu
tým nie je dotknutý.

8.

TRVANIE ZMLUVY

8.1.

Táto Zmluva nadobúda platnosť dňom jej podpisu oboma Zmluvnými stranami a účinnosť
dňom nasledujúcim po dni jej zverejnenia v Centrálnom registri zmlúv vedenom úradom
vlády SR.
Táto Zmluva sa uzatvára na dobu určitú, a to na dobu tridsaťšesť (36) mesiacov odo dňa jej
účinnosti.
Účinnosť tejto Zmluvy je možné ukončiť niektorým z nasledujúcich spôsobov:
8.3.1. písomnou dohodou Zmluvných strán, ktorej obsahom bude aj vyporiadanie práv
a povinností Zmluvných strán z tejto Zmluvy;
8.3.2. písomnou výpoveďou Objednávateľa aj bez udania dôvodu;
8.3.3. písomnou výpoveďou Poskytovateľa z dôvodov explicitne uvedených v tejto Zmluve;
8.3.4. písomným odstúpením ktorejkoľvek Zmluvnej strany od Zmluvy z dôvodov
uvedených explicitne v tejto Zmluve.
Poskytovateľ je oprávnený vypovedať Zmluvu ak:
11.5.1 Objednávateľ nesplní svoj peňažný záväzok ani do stodvadsiatich (120) dní odo dňa
jeho splatnosti.
Výpovedná lehota je tri (3) mesiace a začína plynúť prvým dňom mesiaca nasledujúceho po
mesiaci, v ktorom bola písomná výpoveď doručená druhej Zmluvnej strane.
Ktorákoľvek Zmluvná strana je oprávnená odstúpiť od tejto Zmluvy v prípade podstatného
porušovania povinností stanovených touto Zmluvou vrátane jej príloh zo strany druhej
Zmluvnej strany. Za podstatné porušenie Zmluvy sa považuje situácia, kedy niektorá zo
Zmluvných strán preukázateľne neplní ktorýkoľvek zo svojich záväzkov podľa tejto Zmluvy
po dobu viac ako tridsiatich (30) dní napriek predchádzajúcemu písomnému upozorneniu

8.2.
8.3.

8.4.

8.5.
8.6.

Zmluva o zabezpečovaní servisnej podpory

Strana 8

8.7.
8.8.

oprávnenej Zmluvnej strany.
Písomné odstúpenie od Zmluvy je účinné dňom jeho doručenia druhej Zmluvnej strane.
Písomným odstúpením od Zmluvy nie sú dotknuté ustanovenia tejto Zmluvy o zmluvných
pokutách, náhrade škody, voľbe práva a príslušnosti súdov, resp. akékoľvek iné
ustanovenia tejto Zmluvy, z obsahu alebo povahy ktorých vyplýva, že majú ostať v platnosti
a účinnosti aj po zániku tejto Zmluvy.

9.

ZODPOVEDNOSŤ ZA ŠKODU

9.1.

Zmluvná strana, ktorá poruší svoju povinnosť vyplývajúcu z tejto Zmluvy, je povinná
nahradiť škodu tým spôsobenú druhej Zmluvnej strane, okrem prípadu, ak preukáže, že
porušenie povinností bolo spôsobené okolnosťami vylučujúcimi zodpovednosť.
Za okolnosti vylučujúce zodpovednosť sa považuje prekážka, ktorá nastala nezávisle od
vôle povinnej Zmluvnej strany a bráni jej v splnení jej zmluvnej povinnosti, ak nemožno
rozumne predpokladať, že by povinná Zmluvná strana túto prekážku alebo jej následky
odvrátila alebo prekonala, a ďalej, že by v čase podpisu tejto Zmluvy túto prekážku
predvídala. Účinky vylučujúce zodpovednosť sú obmedzené iba na dobu, pokiaľ trvá
prekážka, s ktorou sú tieto účinky spojené.
Pre odstránenie právnych pochybností, zodpovednosť Zmluvnej strany nevylučuje
prekážka, ktorá vznikla až v čase, keď povinná Zmluvná strana bola v omeškaní s plnením
svojej povinnosti alebo prekážka, ktorá vznikla z jej hospodárskych pomerov.
Poškodená Zmluvná strana nemá nárok na náhradu škody, ak nesplnenie povinností
povinnej strany bolo spôsobené konaním poškodenej Zmluvnej strany alebo nedostatkom
súčinnosti, na ktorú bola poškodená Zmluvná strana povinná.
Za škodu sa považuje tiež ujma, ktorá poškodenej Zmluvnej strane vznikla tým, že musela
vynaložiť náklady v dôsledku porušenia povinnosti druhej Zmluvnej strany.
Zmluvná strana, ktorá porušuje svoju povinnosť alebo ktorá s prihliadnutím na všetky
okolnosti má vedieť, že poruší svoju povinnosť z tejto Zmluvy, je povinná oznámiť druhej
Zmluvnej strane povahu prekážky, ktorá jej bráni alebo bude brániť v plnení povinnosti, a o
jej dôsledkoch. Správa sa musí podať písomne a bez zbytočného odkladu po tom, čo sa
povinná Zmluvná strana o prekážke dozvedela alebo pri náležitej starostlivosti mohla
dozvedieť. Ak povinná Zmluvná strana túto povinnosť nesplní alebo oprávnenej strane nie
je správa včas doručená, má poškodená Zmluvná strana nárok na náhradu škody, ktorá jej
tým vznikla.
Pre odstránenie právnych pochybností sa ustanovenia § 385 Obchodného zákonníka pre
účely tejto Zmluvy zámerne vylučuje z aplikácie.

9.2.

9.3.

9.4.

9.5.
9.6.

9.7.
10.

MLČANLIVOSŤ

10.1.

Zmluvné strany sa zaväzujú, že akékoľvek informácie (vrátane dát, osobných údajov,
štatistík a pod.), ktoré sa priamo a/alebo nepriamo dozvedia v rámci ich zmluvného vzťahu
založeného touto Zmluvou bez ohľadu na formu ich získania a/alebo poskytnutia, a ktoré sú
označené ako dôverné alebo sú na základe iných okolností rozpoznateľné ako obchodné
tajomstvo, či dôverná informácia niektorej zo Zmluvných strán (ďalej len ”Dôverné
informácie”), bude každá Zmluvná strana:
10.1.1. počas trvania Zmluvy, ako aj po jej ukončení, uchovávať v tajnosti a dôvernosti a –
pokiaľ to nie je pre účely Zmluvy – nebude takéto informácie bez predchádzajúceho
písomného súhlasu oprávnenej Zmluvnej strany akoukoľvek formou reprodukovať
ani poskytovať tretím stranám alebo ich iným spôsobom využívať pre seba či tretie
osoby;
10.1.2. zabezpečí, že akákoľvek tretia strana, ktorej sú Dôverné informácie sprístupnené

Zmluva o zabezpečovaní servisnej podpory

Strana 9

dodrží záväzok mlčanlivosti v zmysle podmienok tohto článku Zmluvy.
Ustanovenia bodu 10.1. tohto článku Zmluvy sa nevzťahujú na žiadne Dôverné informácie,
ktoré:
10.2.1. sú alebo sa stali verejnosti známe bez akéhokoľvek porušenia záväzkov alebo
pomoci Zmluvných strán;
10.2.2. sú alebo boli odhalené prijímajúcou Zmluvnou stranou samostatne;
10.2.3. boli známe jednej zo Zmluvných strán ešte pred začatím zmluvných rokovaní alebo
jej boli poskytnuté treťou stranou.
10.3. Povinnosť mlčanlivosti sa vzťahuje aj na ustanovenia tejto Zmluvy.
10.4. Všetky zákonné povinnosti mlčanlivosti zostávajú pre obe Zmluvné strany ustanoveniami
bodov tohto článku Zmluvy nedotknuté.
10.5. V prípade, ak ktorákoľvek Zmluvná strana poruší ktorúkoľvek povinnosť podľa tohto článku
Zmluvy je povinná zaplatiť druhej Zmluvnej strane zmluvnú pokutu vo výške 0,05% denne
z Ceny za každý deň omeškania so splnením príslušnej povinnosti stanovenej týmto
článkom Zmluvy, pričom nárok druhej Zmluvnej strany na náhradu škody v celom rozsahu
tým nie je dotknutý. Zmluvná pokuta podľa tohto bodu tohto článku Zmluvy je splatná do
siedmich (7) dní odo dňa doručenia písomnej výzvy oprávnenej Zmluvnej strany na
zaplatenie zmluvnej pokuty druhej Zmluvnej strane. Obe Zmluvné strany výslovne
potvrdzujú, že výšku zmluvnej pokuty považujú s ohľadom na hodnotu a význam
zabezpečovanej povinnosti za plne primeranú a dôvodnú.
10.2.

11.

DORUČOVANIE A KOMUNIKÁCIA

11.1.

Oznámenia alebo dokumenty, ktoré má jedna Zmluvná strana doručiť podľa Zmluvy druhej
Zmluvnej strane, budú doručované na nasledujúce adresy, ak niektorá Zmluvná strana
vopred preukázateľne neoznámi druhej Zmluvnej strane zmenu adresy na doručovanie:
11.1.1. v prípade Objednávateľa:
Štátny fond rozvoja bývania
Lamačská cesta 8
833 04 Bratislava
Tel.: 02/59364246
do rúk: Ing. Jozef Tomeček
e-mail: tomecek@sfrb.sk
11.1.2. v prípade Poskytovateľa:
Data System Soft, spol. s r.o.
Trnavská cesta 82,821 02 Bratislava
Tel: 02/49103811
do rúk: Ing. Denisa Marková
e-mail: markova@dss.sk

11.2. Akékoľvek oznámenia, inštrukcie či iné dokumenty doručované podľa Zmluvy, budú
v slovenskom jazyku alebo, ak budú v inom jazyku, bude k nim priložený preklad do
slovenského jazyka. Akékoľvek oznámenie doručované na základe Zmluvy bude v písomnej
forme a môže byť doručené osobne, zaslané doporučenou poštou s doručenkou, alebo
kuriérom Zmluvnej strane, ktorej má byť doručené, na adresu uvedenú v tomto článku
Zmluvy, prípadne na takú inú adresu, ktorú Zmluvná strana oznámila druhej Zmluvnej
strane. Písomnú formu považujú Zmluvné strany za zachovanú aj v prípade elektronickej
komunikácie (email).
11.3. Akékoľvek oznámenia, inštrukcie či iné dokumenty, ktoré majú byť doručené druhej

Zmluva o zabezpečovaní servisnej podpory

Strana 10

Zmluvnej strane, sa budú považovať za doručené v okamihu prijatia alebo pri odovzdaní na
uvedenej adrese (v prípade oznámenia doručeného osobne, kuriérom alebo poštou),
najneskôr však piaty (5.) deň po odoslaní doporučenej zásielky na pošte s vyplateným
poštovným. Pre odstránenie právnych pochybností sa Zmluvné strany výslovne dohodli, že
zásielka zaslaná podľa tejto Zmluvy sa bude považovať za doručená aj prípade, ak ju
adresát odmietol prijať, resp. ak si ju neprevzal v odbernej lehote uloženú na pošte, resp. ak
bude zamestnancom pošty/registrovaného poštového styku na zásielke vyznačená
poznámka typu „adresát neznámy“, „adresát sa odsťahoval“ alebo iná obdobná poznámka,
ktorá podľa poštového poriadku a zvyklostí znamená nedoručiteľnosť zásielky.
11.4. Zmluvné strany sa dohodli, že akákoľvek komunikácia (ústna aj písomná) medzi Zmluvnými
stranami, ako aj medzi nimi poverenými osobami na účely realizácie predmetu tejto Zmluvy
sa bude uskutočňovať v slovenskom jazyku. V prípade, ak Poskytovateľ, resp. ktorákoľvek
z osôb ňou poverených na realizáciu akejkoľvek úlohy v súvislosti s predmetom tejto
Zmluvy, neovláda komunikáciu v slovenskom jazyku, je Poskytovateľ povinný na vlastné
náklady zabezpečiť tlmočníka zapísaného v zozname tlmočníkov vedenom Ministerstvo
spravodlivosti SR.
12.

ZÁVEREČNÉ USTANOVENIA

12.1.

Právne vzťahy medzi Zmluvnými stranami výslovne neupravené touto Zmluvou sa riadia
právnym poriadkom Slovenskej republiky najmä, ale nie výlučne, Obchodným zákonníkom,
ako aj inými platnými a účinnými všeobecne záväznými právnymi predpismi Slovenskej
republiky.
Táto Zmluva predstavuje jedinú a úplnú dohodu Zmluvných strán o predmete tejto Zmluvy
a nahrádza akékoľvek a všetky predchádzajúce, ústne a/alebo písomné dohody Zmluvných
strán týkajúce sa predmetu tejto Zmluvy.
Zmluvné strany sa dohodli, že Poskytovateľ nie je bez predchádzajúceho písomného
súhlasu Objednávateľa oprávnený postúpiť alebo akokoľvek previesť, odplatne ani
bezodplatne, žiadne práva, nároky a/alebo povinnosti z tejto Zmluvy na tretiu osobu.
Poskytovateľ berie na vedomie a súhlasí, že je Objednávateľovi povinný kedykoľvek na
jeho požiadanie poskytnúť akúkoľvek a všetku súčinnosť potrebnú na vykonanie úkonov
hodnotenia služieb Servisnej podpory v zmysle zákona č. 343/2015 Z. z. o verejnom
obstarávaní.
V prípade, ak ktorékoľvek z ustanovení tejto Zmluvy je alebo sa stane neúplným, neplatným,
neúčinným a/alebo nevykonateľným, nie sú tým dotknuté ostatné ustanovenia tejto Zmluvy,
okrem prípadu, ak z ich povahy, obsahu a/alebo okolností, za ktorých boli Zmluvnými
stranami dohodnuté vyplýva, že ich nemožno oddeliť od ostatného obsahu tejto Zmluvy.
Zmluvné strany sa zaväzujú bez zbytočného odkladu, najneskôr do jedného (1) mesiaca
nahradiť takéto ustanovenie takým úplným, platným, účinným a/alebo vykonateľným
ustanovením, ktoré sa svojim účelom čo najviac približuje účelu nahrádzaného ustanovenia.
Zmluvné strany sa dohodli, že prípadné sporné otázky vyplývajúce z tejto Zmluvy alebo
v súvislosti s ňou budú riešiť vzájomnou dohodou. Maximálna lehota na dosiahnutie
mimosúdneho urovnania akéhokoľvek sporu z tejto Zmluvy je 120 dní odo dňa doručenia
žiadosti o mimosúdne urovnanie sporu druhej Zmluvnej strane. Zmluvné strany sa dohodli,
že všetky spory, ktoré medzi nimi z tejto Zmluvy alebo v súvislosti s ňou vzniknú (vrátane
sporov o jej platnosť a výklad) a nebudú odstránené vzájomnou dohodou Zmluvných strán
v rámci mimosúdneho urovnania sporu, budú rozhodnuté vecne a miestne príslušným
všeobecným súdom SR.
Túto Zmluvu je možné meniť alebo dopĺňať výlučne vo forme očíslovaných písomných
dodatkov so súhlasom a podpisom oboch Zmluvných strán.
Táto Zmluva je vyhotovená v štyroch (4) vyhotoveniach v slovenskom jazyku s povahou

12.2.

12.3.

12.4.

12.5.

12.6.

12.7.
12.8.

Zmluva o zabezpečovaní servisnej podpory

Strana 11

originálu, pričom každá zo Zmluvných strán obdrží po podpise pri podpise tejto Zmluvy po
dvoch (2) jej vyhotoveniach.
12.9. Neoddeliteľnou súčasťou tejto Zmluvy sú nasledujúce prílohy:
12.9.1. Príloha č. 1 – Špecifikácia hardwarového vybavenia na účely poskytovania Servisnej
podpory;
12.9.2. Príloha č. 2 – Vecná špecifikácia služieb Servisnej podpory.
12.10. Zmluvné strany vyhlasujú, že si Zmluvu prečítali, jej obsahu plne porozumeli, neuzatvárajú
ju v tiesni ani za nápadne nevýhodných podmienok a na znak súhlasu a svojej slobodnej
a vážnej vôle ju podpisujú.
za Poskytovateľa:
V ______________ dňa ________

___________________________

Zmluva o zabezpečovaní servisnej podpory

za Objednávateľa
V Bratislave dňa ______________

__________________________
Štátny fond rozvoja bývania
Ing. Juraj Kurňavka
generálny riaditeľ

Strana 12

