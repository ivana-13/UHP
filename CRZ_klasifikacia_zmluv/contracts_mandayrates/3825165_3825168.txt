ZMLUVA č. 201812/126/BTS,OPP,PZS
O ZABEZPEČOVANÍ ÚLOH V OBLASTI BEZPEČNOSTI A OCHRANY ZDRAVIA PRI PRÁCI,
OCHRANY PRED POŽIARMI, PRACOVNEJ ZDRAVOTNEJ SLUŽBY
uzatvorená podľa § 269 ods. 2, § 566 a nasl. a § 591 a nasl. Obchodného zákonníka č. 513/1991 Zb. v znení neskorších
predpisov, podľa § 21 a nasl. zákona č. 124/2006 Z. z. o bezpečnosti a ochrane zdravia pri práci a o zmene a doplnení
niektorých zákonov v znení neskorších predpisov, podľa 30 a nasl. zákona č. 355/2007 Z. z. o ochrane, podpore a rozvoji
verejného zdravia a o zmene a doplnení niektorých zákonov, podľa § 4 a nasl. zákona č. 314/2001 Z. z. o ochrane pred
požiarmi v znení neskorších predpisov a podľa vykonávacích predpisov k uvedeným zákonom (ďalej len „zmluva“)

medzi zmluvnými stranami:
obchodné meno:
so sídlom:
zastúpená:
IČO:
DIČ:
IČ DPH:
zápis v:
SWIFT (BIC):
IBAN:
kontaktná osoba:
tel.:
fax:
e-mail:

BE-SOFT a. s.
Krakovská 23, 040 11 Košice
Mgr. Juliana Hennelová, predseda predstavenstva
36 191 337
2020045863
SK2020045863
Obchodnom registri Okresného súdu Košice I v oddiele Sa vo vložke
č. 1073/V
TATRSKBX
SK80 1100 0000 0026 2171 6713
Ing. Radovan Tarnóczy – obchodný manažér
055/720 1611
055/720 1610
besoft@besoft.sk, rado.tarnoczy@besoft.sk

ďalej len „poskytovateľ“
a
názov:
so sídlom:
zastúpená:
IČO:
DIČ:
DIČ DPH:
SWIFT (BIC):
IBAN:
kontaktná osoba:
tel.:
e-mail:

Úrad vládneho auditu
T. G. Masaryka 10, 960 01 Zvolen
JUDr. Oľga Polášková, riaditeľka
50 086 821
2120168479
nie je platca DPH
Zriadený zákonom č. 357/2015 Z. z. o finančnej kontrole a audite a o zmene a
doplnení niektorých zákonov
SPSRSKBA
SK28 8180 0000 0070 0055 0784

ďalej len „objednávateľ“
(poskytovateľ a objednávateľ ďalej spolu ako „zmluvné strany“)
v nasledovnom znení:

1

1.

PREDMET ZMLUVY

1.1.

Poskytovateľ je oprávnený vykonávať činnosti
a) bezpečnostnotechnickej služby (ďalej aj „BTS“) podľa zákona č. 124/2006 Z. z. o bezpečnosti
a ochrane zdravia pri práci a o zmene a doplnení niektorých zákonov v znení neskorších
predpisov (ďalej ako „zákon o BOZP“) na základe rozhodnutia NIP zo dňa 14.11.2006, č. BTS000025-06,
b) na úseku ochrany pred požiarmi vo forme výkonu činnosti technika požiarnej ochrany (ďalej aj
„OPP“) podľa zákona č. 314/2001 Z. z. o ochrane pred požiarmi v znení neskorších predpisov
(ďalej ako „zákon o ochrane pred požiarmi“).
c) pracovnej zdravotnej služby (ďalej aj „PZS“) podľa zákona č. 355/2007 Z. z. o ochrane, podpore
a rozvoji verejného zdravia a o zmene a doplnení niektorých zákonov v znení neskorších
predpisov na základe rozhodnutia Úradu verejného zdravotníctva Slovenskej republiky zo dňa 30.
decembra 2006, č. OPPL-7215/2006-Oj.

1.2.

Účelom tejto zmluvy je zabezpečiť poskytovanie BTS, OPP a PZS objednávateľovi zo strany
poskytovateľa, ktoré sú potrebné pre nastavenie procesov u objednávateľa a vytvorenie systému
ochrany života a zdravia zamestnancov a ďalších fyzických osôb a majetku, ktorý zodpovedá
potrebám a požiadavkám objednávateľa a zároveň spĺňa požiadavky podľa všeobecne záväzných
právnych predpisov.

1.3.

Poskytovateľ sa zaväzuje zabezpečiť v súlade so všeobecne záväznými právnymi predpismi
v podmienkach objednávateľa pre objednávateľa jednotlivé výkony BTS, OPP a PZS v rozsahu
uvedenom v článkoch 2 až 5 tejto zmluvy pre zamestnancov, ktorí sú v pracovnoprávnom vzťahu
k objednávateľovi, (ďalej len „zamestnanec“) a pre priestory, resp. pracoviská objednávateľa
na území Slovenskej republiky špecifikované v prílohe č. 1 k tejto zmluve (ďalej aj ako „priestory
objednávateľa“).

1.4.

Objednávateľ sa zaväzuje platiť poskytovateľovi dohodnutú odplatu v súlade s cenníkom výkonov
uvedeným v prílohe č. 1 tejto zmluvy.

1.5.

Rozsah BTS, OPP a PZS vychádza z príslušných všeobecne záväzných právnych predpisov.
V prípade potreby plnenia úloh nad rozsah uvedený v tejto zmluve tieto úlohy bude poskytovateľ
povinný vykonať iba v prípade, ak sa na to objednávateľovi osobitne zaviazal.

1.6.

Poskytovateľ sa zaväzuje plniť svoje záväzky vyplývajúce z tejto zmluvy prostredníctvom osôb
spĺňajúcich všetky odborné predpoklady na výkon im prislúchajúcich činností podľa tejto zmluvy
v súlade s príslušnými všeobecne záväznými právnymi predpismi.

1.7.

Poskytovateľ zabezpečuje svoje záväzky vyplývajúce z tejto zmluvy počas pracovných dní v týždni
od pondelka do piatku, v pracovnom čase od 8.00 do 16.30 hod., pokiaľ sa s objednávateľom
nedohodol inak.

1.8.

V prípade, ak povaha určitej činnosti vyžaduje nestranné zistenie stavu alebo nestranné overenie
výsledku, pre tento prípad je poskytovateľ povinný postupovať nestranne a o svojej činnosti vydať
kontrolné osvedčenie (ktoré môže mať rôznu formu). Výkon takejto činnosti zo strany poskytovateľa
sa považuje za plnenie povinností vykonávateľa kontroly podľa zmluvy o kontrolnej činnosti podľa §
591 a nasl. Obchodného zákonníka.

2.

SPOLOČNÉ USTANOVENIA K POSKYTOVANIU SLUŽIEB V RÁMCI BTS, OPP a PZS

2.1.

Zmluvné strany si po uzavretí zmluvy prostredníctvom kontaktných osôb uvedených v jej záhlaví
upresnia spôsob fungovania ich vzájomnej spolupráce a výmeny potrebných informácií.

2.2.

Zavádzanie systému služieb. V rámci zavádzania systému služieb poskytovateľ

2

a) uskutoční u objednávateľa vstupný audit s navrhovanými opatreniami zameraný na zistenie
informácií potrebných pre optimálny výkon služieb podľa tejto zmluvy v lehote 30 pracovných
dní odo dňa nadobudnutia účinnosti tejto zmluvy,
b) vypracuje alebo aktualizuje základnú dokumentáciu služieb najneskôr v lehote 3 mesiacov odo
dňa nadobudnutia účinnosti tejto zmluvy. Objednávateľ berie na vedomie, že zoznam základnej
dokumentácie má len informatívny charakter a zo zoznamu budú vypracované tie dokumenty,
ktoré sa týkajú špecifických podmienok objednávateľa. Z rovnakého dôvodu môžu byť
vypracované aj iné dokumenty, ktoré v zozname výslovne nie sú uvedené,
c) vypracuje alebo aktualizuje rozšírenú dokumentáciu v rozsahu podľa charakteru činnosti
objednávateľa a podľa požiadaviek objednávateľa v lehote 6 mesiacov odo dňa nadobudnutia
účinnosti tejto zmluvy.
2.3.

Vedenie systému služieb. V rámci vedenia systému služieb poskytovateľ bude
a) uskutočňovať u objednávateľa pravidelné kontroly na úseku bezpečnosti a ochrany zdravia pri
práci (ďalej len „BOZP“), OPP a PZS, ktorých periodicita je uvedená v prílohe č. 1 k tejto
zmluve, a o výsledku spracuje písomnú správu a oboznámi s ňou objednávateľa a príslušných
zamestnancov zabezpečujúcich plnenie úloh na úseku BOZP, OPP, PZS,
b) vypracúvať odporúčania a poskytovať objednávateľovi konzultácie, metodickú a odbornú pomoc
týkajúce sa plnenia povinností na úseku BOZP, OPP a PZS. Písomné odporúčania budú
predkladané objednávateľovi vždy do 14 dní od vykonania kontrol na úseku BOZP, OPP a PZS,
ktorých periodicita je uvedená v prílohe č. 1 k tejto zmluve, alebo na základe osobitnej písomnej
žiadosti objednávateľa. Na písomnú žiadosť objednávateľa je poskytovateľ povinný odpovedať
najneskôr do siedmich dní s výnimkou prípadov potreby odvrátenia hroziacich škôd na zdraví
a majetku; v takom prípade je poskytovateľ povinný odpovedať bez zbytočného odkladu,
c) sa zúčastňovať vykonávania štátneho dohľadu, ktorý bol vopred a dostatočne včas ohlásený,
d) zabezpečovať styk s orgánmi štátnej správy v oblasti inšpekcie práce a orgánmi štátnej správy
na úseku ochrany pred požiarmi (ďalej len „príslušný orgán verejnej správy“), najmä bude v mene
objednávateľa vypracúvať príslušné hlásenia a vybavovať agendu na úseku BOZP, OPP a PZS,
resp. bude objednávateľovi poskytovať odbornú pomoc pri styku s príslušnými orgánmi verejnej
správy,
e) metodicky riadiť po odbornej stránke činnosť zamestnancov poverených plnením úloh na úseku
BOZP, OPP a PZS,
f) plniť ďalšie povinnosti v rozsahu vyplývajúcom zo všeobecne záväzných právnych predpisov.

2.4.

Aktualizácia systému služieb. V rámci aktualizácie systému služieb sa poskytovateľ zaväzuje
vykonávať aktualizáciu základnej dokumentácie, príp. rozšírenej dokumentácie podľa zmien
vyplývajúcich zo všeobecne záväzných právnych predpisov a zmien uskutočnených u objednávateľa.

3.

ROZSAH VÝKONU BEZPEČNOSTNOTECHNICKEJ SLUŽBY

3.1.

Účelom BTS je vyhľadávať a identifikovať riziká v priestoroch objednávateľa, ktoré môžu viesť
k pracovnému úrazu.

3.2.

Pre podmienky objednávateľa a jeho jednotlivé priestory poskytovateľ
a) vypracuje základnú dokumentáciu:
(i)

dokumentácia o školení zamestnancov z BOZP v členení: vstupné a opakované školenia
zamestnancov, vstupné a opakované školenia vedúcich zamestnancov, vstupné a opakované
školenia pre zástupcov zamestnancov pre BOZP,

(ii)

smernica na určenie podmienok organizácie výchovy zamestnancov v oblasti BOZP,

(iii) plán všeobecných a odborných školení zamestnancov
(iv)

smernica na určenie podmienok súvisiacich s fajčením v priestoroch objednávateľa,

3

(v)

smernica na kontrolu požívania alkoholických nápojov a používania omamných látok
a psychotropných látok,

(vi)

smernica na určenie postupov pri vzniku úrazu, vzniku nebezpečnej udalosti a vzorové
dokumenty

(vii) evidencia pracovných úrazov, nebezpečných udalostí, iných úrazov ako pracovných úrazov,
(viii) poverenie zodpovedných osôb a menovacie dekréty,
(ix)

iná dokumentácia podľa charakteru priestorov objednávateľa napr. dopravný poriadok,
prevádzkový poriadok skladu a pod.

b) vypracuje rozšírenú dokumentáciu:
(i)

hodnotenie rizík s návrhom osobných ochranných pracovných prostriedkov (OOPP),

(ii)

smernica na poskytovanie OOPP,

c) uskutoční a vykoná školenia zamestnancov na úseku BOZP podľa vypracovanej dokumentácie v
predpísaných termínoch odsúhlasených s objednávateľom v rozsahu vstupných a opakovaných
školení zamestnancov, vstupných a opakovaných školení vedúcich zamestnancov, školení
vodičov motorových vozidiel mimo vodičov z povolania s overením vedomostí,
d) vykoná poradenstvo pri vyšetrovaní pracovných úrazov vzniknutých u zamestnancov
objednávateľa a iných osôb nachádzajúcich sa v priestoroch objednávateľa, vykoná fyzické
šetrenie závažných pracovných úrazov vzniknutých u zamestnancov objednávateľa a iných osôb
nachádzajúcich sa v priestoroch objednávateľa, a vykoná odbornú pomoc pre objednávateľa pri
oznamovaní pracovného úrazu príslušným orgánom,
e) organizuje a kontroluje plnenie povinností vyplývajúcich z predpisov o BOZP, kontroluje stav
BOZP na pracoviskách a navrhuje konkrétne opatrenia na odstraňovanie zistených nedostatkov,
f) v prípade kontroly vykonávanými štátnymi orgánmi v oblasti BOZP vypracuje dokumentáciu do
termínov navrhovanými štátnymi orgánmi,
g) plní ďalšie úlohy bezpečnostnotechnickej služby.
4.

ROZSAH VÝKONU SLUŽIEB NA ÚSEKU OCHRANY PRED POŽIARMI

4.1

Účelom OPP je vyhľadávať a identifikovať riziká v priestoroch objednávateľa, ktoré môžu viesť
k vzniku požiaru.

4.2

Pre podmienky objednávateľa a jeho jednotlivé priestory poskytovateľ
a)

vypracuje základnú dokumentáciu:
(i) požiarna identifikačná karta,
(ii) požiarne poplachové smernice,
(iii) požiarny evakuačný plán,
(iv) zoznam objektov a prehľad miest so zvýšeným nebezpečenstvom vzniku požiaru, činností so
zvýšením nebezpečenstvom vzniku požiaru a času zvýšeného nebezpečenstva vzniku
požiaru, ako aj navrhnutie potrebných opatrení, vrátane určenia počtu členov
protipožiarnych hliadok,
(v) požiarna kniha,
(vi) dokumentácia o školení zamestnancov o OPP pre zamestnancov, pre vedúcich
zamestnancov a pre osoby, ktoré sa s vedomím objednávateľa zdržujú v jeho priestoroch,
(vii) dokumentácia o odbornej príprave protipožiarnych hliadok v členení: časový a tematický
plán odbornej prípravy a záznamy z odbornej prípravy (ak sa protipožiarna hliadka
u objednávateľa zriaďuje podľa požiadavky legislatívy na úseku OPP),

b)

vypracuje rozšírenú dokumentáciu:

4

(i) požiarny poriadok pracoviska,
c)

uskutoční školenia:
(i) odborná príprava protipožiarnych hliadok podľa vypracovanej dokumentácie v predpísaných
termínoch odsúhlasených s objednávateľom (ak sa protipožiarna hliadka u objednávateľa
zriaďuje podľa požiadavky legislatívy na úseku OPP),
(ii) školenie zamestnancov podľa vypracovanej dokumentácie,

d)

pripraví, zorganizuje a vyhodnotí cvičné požiarne poplachy,

e)

uskutoční preventívne protipožiarne prehliadky,

f)

organizuje a kontroluje plnenie povinností vyplývajúcich z predpisov o OPP, kontroluje stav OPP
na pracoviskách a navrhuje konkrétne opatrenia na odstraňovanie zistených nedostatkov,

g)

v prípade kontroly vykonávanými štátnymi orgánmi v oblasti OPP vypracuje dokumentáciu do
termínov navrhovanými štátnymi orgánmi,

h)

plní ďalšie úlohy technika požiarnej ochrany.

5.

ROZSAH VÝKONU PRACOVNEJ ZDRAVOTNEJ SLUŽBY

5.1

Účelom PZS je poskytovať objednávateľovi odborné poradenské služby v oblasti ochrany zdravia pri
práci a spolupracovať pri vyhľadávaní a identifikovaní rizík v priestoroch objednávateľa, ktoré môžu
viesť k chorobám z povolania.

5.2

Poskytovateľ sa zaväzuje zabezpečovať dohľad nad pracovným prostredím, ktorý zahŕňa nasledovné
činnosti:
a) hodnotenie faktorov práce a pracovného prostredia a spôsobu vykonávania práce z hľadiska ich
možného vplyvu na zdravie zamestnancov,
b) hodnotenie zdravotného rizika minimálne raz za 18 mesiacov alebo raz za rok a pri každej
podstatnej zmene pracovných podmienok, ktorá by mohla mať vplyv na mieru zdravotného rizika
a kategóriu práce z hľadiska zdravotných rizík,
c) vypracovanie návrhov na zaradenie prác do kategórií z hľadiska zdravotných rizík,
d) vypracovanie návrhov na zmenu alebo vyradenie prác z tretej kategórie alebo štvrtej kategórie,
e) poskytovanie odborného poradenstva a konzultácií objednávateľovi a jeho zamestnancom pri
(i)

plánovaní a organizácií práce a odpočinku zamestnancov, vrátane usporiadania pracovísk
a pracovných miest spôsobu výkonu práce z hľadiska ochrany zdravia,

(ii)

ochrane zdravia pred nepriaznivým vplyvom faktorov práce a pracovného prostredia alebo
technológií, ktoré sa používajú alebo plánujú používať,

(iii)

ochrane a kladnom ovplyvňovaní zdravia, hygiene, fyziológii práce, psychológii práce a
ergonómii,

f) účasť na
(i)

vypracúvaní programov ochrany a podpory zdravia zamestnancov, na zlepšovaní
pracovných podmienok a na vyhodnocovaní nových zariadení a technológií zo zdravotného
hľadiska,

(ii)

činnostiach spojených so zaraďovaním zamestnancov na pracovnú rehabilitáciu,

(iii)

rozboroch pracovnej neschopnosti, chorôb z povolania a ochorení súvisiacich s prácou,

(iv)

organizovaní systému prvej pomoci, ak ide o ohrozenie života alebo zdravia zamestnancov,

g) spolupracuje pri poskytovaní informácií, vzdelávania a výchovy v oblasti ochrany a kladného
ovplyvňovania zdravia, hygieny, fyziológie, psychológie práce a ergonómii.
5.3

Pre podmienky objednávateľa a jeho jednotlivé priestory poskytovateľ

5

a) vypracuje dokumentáciu:
(i)

identifikácia zdravotných rizík, hodnotenie zdravotných rizík, vypracovanie posudkov
rizika a ich priebežná aktualizácia podľa výskytu rizikových faktorov a zmien, ktoré môžu
ovplyvniť veľkosť rizika,

(ii)

návrh kategorizácie pracovných činností,

(iii) prevádzkové poriadky (pre činnosť s nebezpečnými chemickými faktormi, v expozícií
hluku, v expozícií vibrácií, s biologickými faktormi, s lasermi atď.),
b) poskytne zamestnancom objednávateľa informácie o:
(i)
5.4

nebezpečenstvách a s nimi súvisiacich zdravotných rizikách pri práci a ochrane pred nimi.

Poskytovateľ sa zaväzuje zabezpečiť na základe požiadavky objednávateľa nasledovné činnosti:
a) zisťovanie expozície zamestnancov faktorom práce a pracovného prostredia a ich možné
kombinované účinky na zdravie,
b) zabezpečiť vzdelávanie vybraných zamestnancov na poskytovanie prvej pomoci alebo vzdeláva
vybraných zamestnancov na poskytovanie prvej pomoci podľa osobitného predpisu,
c) zabezpečenie rekondičného pobytu.

5.5

Poskytovateľ sa zaväzuje zabezpečovať dohľad nad zdravím zamestnancov v súvislosti s prácou,
na základe zmluvnými stranami odsúhlasených podmienok a ak objednávateľ túto činnosť písomné
objedná. Dohľad nad zdravím zamestnancov zahŕňa nasledovné činnosti:
a) posudzovanie zdravotnej spôsobilosti zamestnancov na prácu na základe výsledkov lekárskych
preventívnych prehliadok vo vzťahu k práci (ďalej len „LPP“) a výsledkov hodnotenia rizika
z expozície faktorom práce a pracovného prostredia zamestnancov, v rozsahu a intervaloch podľa
odporúčania poskytovateľa.

6.

POVINNOSTI POSKYTOVATEĽA

6.1.

Poskytovateľ vyhlasuje, že sa v plnom rozsahu oboznámil s charakterom a rozsahom činnosti podľa
tejto zmluvy, že disponuje takými odbornými znalosťami a kapacitami, ktoré sú k výkonu činnosti
potrebné a že činnosť bude vykonávať s odbornou starostlivosťou, riadne a včas, prostredníctvom
odborných pracovníkov kvalifikovaných podľa osobitných predpisov. Poskytovateľ ďalej vyhlasuje,
že je oprávnený vykonávať činnosti podľa tejto zmluvy (vrátane ich výkonu formou elektronického
vzdelávacieho systému „e-learning“), na základe platných osvedčení, povolení, resp. súhlasov
udelených príslušnými orgánmi a tieto dokumenty sa zaväzuje udržiavať v platnosti počas celú dobu
trvania zmluvného vzťahu.

6.2.

Poskytovateľ je povinný pri výkone svojej činnosti podľa tejto zmluvy riadiť sa pokynmi
objednávateľa a svoju činnosť podľa tejto zmluvy vykonávať v súlade s jeho záujmami. Zároveň je
však povinný písomne upozorniť objednávateľa na zrejmú nevhodnosť jeho pokynov, ktoré by mohli
mať za následok vznik škody. Od pokynov objednávateľa sa môže poskytovateľ odchýliť, len ak je to
naliehavo nevyhnutné v záujme objednávateľa a poskytovateľ nemôže včas dostať jeho súhlas. Ani
v týchto prípadoch sa však poskytovateľ nesmie od pokynov odchýliť, ak to zakazuje objednávateľ.
Ak poskytovateľ po písomnom upozornení objednávateľa na zrejmú nevhodnosť jeho pokynov, ktoré
by mohli mať za následok vznik škody, tieto pokyny nezmení, poskytovateľ za takúto škodu
nezodpovedá.

6.3.

Poskytovateľ je povinný uchovávať doklady a iné veci, ktoré v súvislosti so svojou činnosťou
nadobudol od objednávateľa alebo od tretích osôb a najneskôr po ukončení trvania tejto zmluvy, inak
vždy na požiadanie objednávateľa, je povinný ich odovzdať objednávateľovi.

6.4.

Pri plnení činností podľa tejto zmluvy je poskytovateľ povinný postupovať v súlade a v lehotách
stanovených všeobecne záväznými právnymi predpismi. Osobitne je povinný dodržiavať všeobecne
záväzné právne predpisy upravujúce spôsob nakladania s osobnými údajmi, najmä zákon č. 18/2018

6

Z. z. o ochrane osobných údajov a o zmene a doplnení niektorých zákonov (ďalej ako „zákon
o ochrane osobných údajov“).
6.5.

Poskytovateľ je povinný pri vstupe do priestorov objednávateľa rešpektovať pokyny objednávateľa,
s ktorými bol preukázateľne oboznámený, najmä ohlásiť svoju návštevu na sekretariáte, resp.
kontaktnej osobe a pohybovať sa v priestoroch len v sprievode objednávateľom určenej osoby.

6.6.

Objednávateľ môže žiadať od poskytovateľa náhradu za škodu, ktorá mu vznikne, ak poskytovateľ
nevykonáva svoju činnosť riadne a v súlade s touto zmluvou a s príslušnými všeobecne záväznými
právnymi predpismi a ani po písomnom upozornení objednávateľa nevykoná nápravu ani v primeranej
lehote poskytnutej objednávateľom. Poskytovateľ zodpovedá za kvalitu vykonávaných činností
v zmysle tejto zmluvy a v prípade, že orgán vykonávajúci štátny dozor zistí preukázateľné nedostatky
v činnosti poskytovateľa a ak ich odstránenie je v kompetencii a zodpovednosti poskytovateľa,
poskytovateľ sa zaväzuje tieto nedostatky odstrániť. Objednávateľ je oprávnený požadovať od
poskytovateľa úhradu prislúchajúcej časti sankcií udelených objednávateľovi zo strany orgánu
štátneho dozoru v dôsledku nedostatkov zistených v oblasti OPP a BOZP, ak boli tieto preukázateľne
spôsobené činnosťou poskytovateľa, ktorá je predmetom tejto zmluvy, resp. zanedbaním povinností
poskytovateľa dojednaných v tejto zmluve.

6.7.

Poskytovateľ nezodpovedá za škodu, ktorú objednávateľ utrpí nedodržaním doporučení poskytovateľa
poskytnutých podľa tejto zmluvy. Poskytovateľ ďalej nezodpovedá za škodu, ktorá objednávateľovi
vznikne z dôvodu, že objednávateľ nezabezpečí účasť zamestnancov na činnostiach zabezpečovaných
poskytovateľom podľa tejto zmluvy.

6.8.

V prípade, ak objednávateľ poverí plnením čiastkových úloh tretiu osobu, poskytovateľ je oprávnený
prehodnotiť výsledky činnosti takejto tretej osoby.

7.

POVINNOSTI OBJEDNÁVATEĽA

7.1.

Objednávateľ berie na vedomie, že riadne a včasné plnenie povinností poskytovateľa závisí
na riadnom a včasnom poskytnutí súčinnosti objednávateľom.

7.2.

Objednávateľ je povinný na požiadanie poskytnúť poskytovateľovi všetky potrebné informácie
a podklady nevyhnutné pre jeho činnosť a poskytnúť mu potrebnú súčinnosť. Najmä je povinný
umožniť osobám, prostredníctvom ktorých bude poskytovateľ plniť svoje záväzky vyplývajúce z tejto
zmluvy, prístup do priestorov objednávateľa a umožniť týmto osobám získavanie všetkých údajov
potrebných pre splnenie záväzkov poskytovateľa podľa tejto zmluvy. V prípade, že sprístupnenie
priestoru je podmienené osobitným druhom personálneho, resp. zdravotného alebo bezpečnostného
preverenia alebo preškolenia, o tejto potrebe informuje poskytovateľa vopred s dostatočným časovým
predstihom potrebným na vybavenie. Objednávateľ v prípade potreby predloží k nahliadnutiu
poskytovateľovi potrebnú časť dokumentácie BOZP, OPP a PZS spracovanú objednávateľom pred
uzatvorením tejto zmluvy, ak bola spracovaná.

7.3.

Objednávateľ je povinný preukázateľne informovať poskytovateľa o každej zmene pracovných
podmienok na niektorom z pracovísk, ako aj o každej technologickej alebo akejkoľvek inej zmene
(napr. zavedenie novej technológie, nového pracovného postupu), ktorú objednávateľ vykonal
na niektorom zo svojich pracovísk, ktorá môže mať za následok zmenu pracovných podmienok
na danom pracovisku. Zmluvné strany bez zbytočného odkladu po doručení oznámenia podľa
predchádzajúcej vety dohodnú prípadné podrobnosti o splnení záväzkov poskytovateľa podľa tejto
zmluvy vo vzťahu k pracovisku, ktorého sa oznámená zmena týka.

7.4.

Objednávateľ bez zbytočného odkladu s dostatočným predstihom, najneskôr však v deň nástupu
nových zamestnancov na pracovisko zabezpečí vypracovanie a aktualizovanie zoznamu
zamestnancov. V zozname sa uvádza meno a priezvisko zamestnanca, dátum narodenia, názov

7

pracoviska a druh práce. O zmenách v zozname je objednávateľ povinný bez zbytočného odkladu
informovať poskytovateľa.
7.5.

Objednávateľ bez zbytočného odkladu informuje poskytovateľa o nahlásených kontrolách
vykonávaných príslušnými orgánmi štátnej správy. Protokoly/ záznamy z vykonaných kontrol
orgánmi štátnej správy objednávateľ podpisuje po odsúhlasení protokolu/záznamu s poskytovateľom.

7.6.

Objednávateľ vždy najmenej tri pracovné dni vopred poskytne poskytovateľovi menný zoznam
zamestnancov, ktorí sa zúčastnia činností zabezpečovaných poskytovateľom podľa tejto zmluvy
a zabezpečí účasť svojich zamestnancov na týchto činnostiach. Ak sa zamestnanec bez dôležitých
dôvodov nezúčastní týchto činností, poskytovateľ je oprávnený požadovať odplatu, ako keby
k vykonaniu činnosti došlo.

7.7.

Objednávateľ vyhlasuje, že vo vzťahu k zamestnancom zabezpečuje ochranu osobných údajov
v zmysle zákona o ochrane osobných údajov.

8.

ODPLATA A PLATOBNÉ PODMIENKY

8.1.

Zmluvné strany sa dohodli na odplatách za zabezpečenie výkonov BTS, OPP a PZS podľa tejto
zmluvy vo výške podľa prílohy č. 1.

8.2.

Poskytovateľ má právo vyzvať objednávateľa na vzájomné rokovanie o zmene cien v závislosti od
prípadnej zmeny legislatívy, štruktúry a objemu nákladov preukázateľne spojených s poskytovaním
služieb tvoriacich predmet tejto zmluvy.

8.3.

V paušálnej odplate za výkon BTS, OPP a PZS podľa článkov 3. a 4. a bodov 5.2. a 5.3. zmluvy,
v periodicite uvedenej v prílohe č. 1 tejto zmluvy, sú zahrnuté všetky náklady poskytovateľa súvisiace
s vykonávaním kontrol pracovísk a priestorov, poskytovaní poradenstva pri osobných kontrolách
pracovísk, v priestoroch objednávateľa, alebo poradenstvo na základe osobitnej písomnej žiadosti
objednávateľa formou telefonickej alebo e-mailovej konzultácie. V prípade potreby ďalších osobných
kontrol v priestoroch objednávateľa v priebehu dohodnutého obdobia a za činnosti nad rozsah služieb
uvedených v článkoch 3. a 4. a bodoch 5.2. a 5.3. tejto zmluvy je stanovená cena uvedená v prílohe
č. 1 tejto zmluvy.

8.4.

Odplata podľa tohto článku nezahŕňa náklady na zabezpečenie činností uvedených v bodoch 5.4.
a 5.5. Tieto náklady budú v prípade ich vynaloženia poskytovateľom nahradené poskytovateľovi
objednávateľom v plnej výške.

8.5.

V cene za poskytovanie služby nie sú zahrnuté náklady poskytovateľa, ktoré vynaloží pri plnení
predmetu tejto zmluvy, ako sú registračné poplatky, správne poplatky a iné poplatky, ktorých úhrada
a výška je stanovená zákonom, vyhláškou, predpisom, iným záväzným nariadením, a budú hradené
v mene objednávateľa, po dohode s ním.

8.6.

Faktúra za BTS, OPP a PZS služby bude poskytovateľom vystavená vždy po skončení fakturačného
obdobia v zmysle prílohy č. 1. Faktúru poskytovateľ vystaví do 15. dňa nasledujúceho fakturačného
obdobia. Lehota splatnosti faktúry je podľa ustanovenia § 340b Obchodného zákonníka v platnom
znení 30 dní odo dňa doručenia faktúry objednávateľovi. Faktúra musí obsahovať náležitosti
účtovného dokladu podľa príslušných právnych predpisov. V prípade, že doručená faktúra nebude
obsahovať tieto náležitosti, objednávateľ ju vráti poskytovateľovi na prepracovanie a opravu. V tomto
prípade začína plynúť nová lehota splatnosti po jej opätovnom doručení objednávateľovi.

8.7.

V prípade omeškania objednávateľa s úhradou peňažných záväzkov má právo poskytovateľ účtovať
úroky z omeškania objednávateľovi vo výške podľa príslušných ustanovení Obchodného zákonníka.

8

8.8.

Odplata je bez dane z pridanej hodnoty, ktorú poskytovateľ vyúčtuje podľa všeobecne záväzných
právnych predpisov.

8.9.

V prípade predčasného ukončenia platnosti zmluvy v priebehu kalendárneho štvrťroka, za ktorý sa
paušálna odmena platí, bude poskytovateľom fakturovaná alikvotná časť ceny odplaty za príslušné
obdobie.

9.

TRVANIE ZMLUVY

9.1.

Táto zmluva sa uzatvára na dobu určitú – na obdobie 1 (jedného) roka od 1.1.2019 do 31.12.2019.

9.2.

Táto zmluva zaniká
a) zánikom ktorejkoľvek zo zmluvných strán bez právneho nástupcu,
b) zánikom povolenia poskytovateľa na poskytovanie služieb podľa tejto zmluvy,
c) uplynutím výpovednej doby s tým, že každá zo zmluvných strán je oprávnená túto zmluvu
vypovedať písomnou výpoveďou aj bez uvedenia dôvodu s výpovednou dobou tri mesiace, ktorá
začína plynúť prvým dňom kalendárneho mesiaca nasledujúceho po dni doručenia výpovede,
d) dohodou zmluvných strán,
e) písomným odstúpením od tejto zmluvy v prípade podstatného porušenia tejto zmluvy druhou
zmluvnou stranou. Účinky odstúpenia od zmluvy nastávajú dňom doručenia písomného
odstúpenia druhej zmluvnej strane.

9.3.

Za podstatné porušenie tejto zmluvy objednávateľom sa považuje najmä
a)

neposkytnutie dostatočnej súčinnosti poskytovateľovi, a to ani po písomnom upozornení zo
strany poskytovateľa alebo

b)

omeškanie objednávateľa so zaplatením splatnej faktúry po dobu dlhšiu ako 30 dní.

9.4.

Za podstatné porušenie tejto zmluvy poskytovateľom sa považuje preukázateľné opakované neplnenie
záväzkov poskytovateľa podľa tejto zmluvy, a to napriek písomnému upozorneniu zo strany
objednávateľa.

10.

MLČANLIVOSŤ A OCHRANA OSOBNÝCH ÚDAJOV

10.1.

Zmluvné strany budú mať pri plnení tejto zmluvy prístup k informáciám týkajúcim sa druhej
zmluvnej strany (ďalej len „dotknutá zmluvná strana“), najmä k akýmkoľvek interným informáciám
prevádzkovej, finančnej, majetkovej, organizačnej, personálnej, hospodárskej a/alebo technickej
povahy. Tieto informácie alebo akékoľvek iné informácie verejne neprístupné a súvisiace s činnosťou
dotknutej zmluvnej strany, ktoré druhá zmluvná strana získa ústne, písomne alebo v akejkoľvek inej
forme pri plnení tejto zmluvy alebo v jej súvislosti, sú predmetom obchodného tajomstva dotknutej
zmluvnej strany, alebo ich dotknutá zmluvná strana týmto označuje ako dôverné v zmysle ustanovenia
§ 271 Obchodného zákonníka (ďalej len „dôverné informácie“).

10.2.

Zmluvné strany sa zaväzujú, že počas trvania tejto zmluvy, ako aj po jej skončení
a) budú zachovávať mlčanlivosť o dôverných informáciách, najmä sa zaväzujú s dôvernými
informáciami zaobchádzať ako s prísne tajnými, tieto dôverné informácie bez výslovného
predchádzajúceho písomného súhlasu dotknutej zmluvnej strany priamo alebo nepriamo tretej
osobe neoznámiť, nesprístupniť, nezverejniť alebo pre seba alebo iného nevyužiť,
b) použijú dôverné informácie iba v súvislosti s plnením predmetu tejto zmluvy a na dosiahnutie
účelu podľa tejto zmluvy,
pričom sa uvedené povinnosti zaväzujú vykonávať so všetkou potrebnou odbornou starostlivosťou.

9

10.3.

Poskytovateľ má pri činnostiach vykonávaných podľa tejto zmluvy postavenie sprostredkovateľa
pri spracúvaní osobných údajov podľa § 34 zákona o ochrane osobných údajov. Poskytovateľ je
oprávnený začať so spracúvaním osobných údajov v mene objednávateľa dňom nadobudnutia
účinnosti tejto zmluvy.

10.4.

Kategóriami dotknutých osôb sú zamestnanci objednávateľa, príp. rodinní príslušníci zamestnancov
objednávateľa, uchádzači o zamestnanie, ako aj bývalí zamestnanci objednávateľa.

10.5.

Povolené operácie sú získavanie, zhromažďovanie, uchovávanie, vymazanie a likvidácia.

10.6.

Poskytovateľ sa zaväzuje spracúvať osobné údaje o zamestnancoch objednávateľa (resp. dotknutých
osobách) v súlade a v rozsahu podľa zákona o BOZP, zákona o ochrane pred požiarmi a podľa zákona
č. 355/2007 Z. z. o ochrane, podpore a rozvoji verejného zdravia, a to v rozsahu: meno, priezvisko,
titul, dátum narodenia, adresa trvalého pobytu, príp. iné údaje dotknutých osôb. Účelom spracúvania
osobných údajov je ich evidencia poskytovateľom pri zabezpečovaní služieb BOZP, OPP a PZS
v rozsahu určenom príslušnými právnymi predpismi a podľa tejto zmluvy. Povolenou
spracovateľskou operáciou s osobnými údajmi je evidencia osobných údajov dotknutých osôb, ich
získavanie a zhromažďovanie v súvislosti s výkonom činnosti podľa tejto zmluvy.

10.7.

Poskytovateľ je povinný spracúvať osobné údaje osobne, a nie je oprávnený do spracúvania zapojiť
ďalšieho poskytovateľa. Osobné údaje sa budú spracúvať po dobu účinnosti tejto zmluvy.

10.8.

Poskytovateľ je povinný:
a) dodržiavať platnú právnu úpravu týkajúcu sa ochrany osobných údajov, a to predovšetkým
nariadenie Európskeho parlamentu a Rady (EÚ) č. 2016/679 o ochrane fyzických osôb pri
spracúvaní osobných údajov a voľnom pohybe takýchto údajov (ďalej len ako „Nariadenie“)
a zákon o ochrane osobných údajov, ale aj iných vykonávacích predpisov (ďalej len „platná
právna úprava“),
b) zabezpečiť na spracúvanie osobných údajov primeranú dokumentáciu podľa platnej právnej
úpravy,
c) zachovávať mlčanlivosť o osobných údajoch, ktoré spracúva. Povinnosť mlčanlivosti trvá
aj po ukončení spracúvania osobných údajov.
d) zabezpečiť poučenie osôb, ktoré nakladajú s osobnými údajmi. Zároveň poskytovateľ vhodnou
formou zaviaže osoby, ktoré uňho narábajú s osobnými údajmi, s cieľom plnenia z tejto zmluvy
tak, že budú zachovávať dôvernosť získaných informácií a mlčanlivosť o získaných
skutočnostiach. Mlčanlivosti podľa tohto bodu musí trvať aj po skončení pracovného pomeru
alebo obdobného pracovného vzťahu tejto fyzickej osoby u poskytovateľa.
e) spracúvať osobné údaje len na základe písomných pokynov objednávateľa, a to aj vtedy,
ak ide o prenos osobných údajov do tretej krajiny alebo medzinárodnej organizácii okrem prenosu
na základe osobitného predpisu alebo medzinárodnej zmluvy, ktorou je Slovenská republika
viazaná.
f) vykonať opatrenia podľa § 39 zákona o ochrane osobných údajov, najmä osobné údaje chrániť
pred odcudzením, stratou, poškodením, neoprávneným prístupom, zmenou a neoprávneným
rozširovaním.
g) poskytnúť objednávateľovi informácie potrebné na preukázanie plnenia povinností a poskytnúť
mu súčinnosť v rámci auditu ochrany osobných údajov a na požiadanie kontroly zo strany
objednávateľa.
h) viesť záznam o kategóriách spracovateľských činností, ktoré vykonal v mene objednávateľa,
ak má túto povinnosť podľa článku 30 Nariadenia,

10

i)

oznámiť objednávateľovi porušenie ochrany osobných údajov bez zbytočného odkladu po tom,
ako sa o ňom dozvedel, pričom oznámenie musí mať náležitosti podľa článku 33 Nariadenia,

j)

primeraným spôsobom a včas riešiť porušenie ochrany tak, aby toto porušenie nespôsobilo
porušenie bezpečnosti, ktoré by mohlo viesť k zničeniu, strate, zmene alebo neoprávnenému
poskytnutiu prenášaných alebo inak spracúvaných údajov, alebo k neoprávnenému prístupu k nim
a fyzickým osobám tak spôsobiť ujmu, ako je napríklad strata kontroly nad svojimi osobnými
údajmi alebo obmedzenie práv týchto osôb, diskriminácia, krádež totožnosti alebo podvod,
finančná strata, strata dôvernosti, neoprávnená reverzná pseudonymizácia, poškodenie dobrého
mena, či sociálne znevýhodnenie dotknutej fyzickej osoby;

k) v rámci spracovateľských činností, ktoré vykonáva v mene objednávateľa dodržiavať zásady
spracúvania osobných údajov, najmä zásadu zákonnosti, obmedzenia účelu, minimalizácie
osobných údajov a ich uchovávania, správnosti, zodpovednosti, integrity a dôvernosti,
l)

10.9.

spracúvať osobné údaje v súlade s dobrými mravmi a konať spôsobom, ktorý nie je v rozpore
s Nariadením, platnou právnou úpravou a inými právnymi predpismi týkajúcimi sa ochrany
osobných údajov, ktorými sa musí riadiť a nesmie ich obchádzať.

Poskytovateľ bude plniť aj ďalšie pokyny objednávateľa, ktoré nie sú výslovne uvedené v tejto
zmluve, no týkajú sa spracovania osobných údajov. Pôjde napr. o výmaz osobných údajov na základe
podnetu dotknutej osoby, opravu osobných údajov na základe podnetu dotknutej osoby a pod.

10.10. Prevádzkovateľ si voči dotknutej osobe plní všetky informačné povinnosti dané Nariadením
a zákonom o ochrane osobných údajov.
10.11. Objednávateľ je oprávnený kedykoľvek počas účinnosti tejto zmluvy požiadať poskytovateľa
o poskytnutie spracúvaných osobných údajov.
10.12. Poskytovateľ vyhlasuje, že poskytuje dostatočné záruky a je schopný odborne, technicky, organizačne
a personálne spôsobilý spracovávať osobné údaje bezpečných spôsobom tak, aby tým nemohli byť
ohrozené práva a právom chránené záujmy iných. Poskytovateľ má prijaté primerané technické
a organizačné opatrenia podľa článku 32 Nariadenia EU tak, aby zaistil úroveň primeranej
bezpečnosti pre práva fyzických osôb v súlade s požiadavkami Nariadenia.
11.

ZÁVEREČNÉ USTANOVENIA

11.1.

Zmluvné strany sa zaväzujú písomne si navzájom oznamovať akékoľvek zmeny údajov, najmä všetky
zmeny týkajúce sa predmetu tejto zmluvy, zmenu, či zánik ich právnej subjektivity, adresy ich sídla,
bankového spojenia, poskytovateľ je povinný oznámiť vstup do konkurzného konania,
reštrukturalizácie, likvidácie, zánik oprávnenia na výkon činnosti, ktorá je predmetom tejto zmluvy
a iné skutočnosti, ktoré by mohli byť podstatné pre trvanie tejto zmluvy.

11.2.

Právne vzťahy neupravené touto zmluvou sa riadia ustanoveniami zákona č. 513/1991 Zb.
Obchodného zákonníka v znení neskorších predpisov a súvisiacimi predpismi.

11.3.

Táto zmluva sa môže meniť iba dohodou zmluvných strán v písomnej forme dodatkom podpísaným
štatutárnymi zástupcami obidvoch zmluvných strán.

11.4.

Táto zmluva bola vyhotovená v dvoch rovnopisoch, po jednom rovnopise pre každú zmluvnú stranu.

11.5.

Prílohy k tejto zmluve sú:
a) príloha č. 1 – Cenník výkonov

11

11.6.

Táto zmluva nadobúda platnosť dňom podpisu obidvoma zmluvnými stranami. Poskytovateľ berie na
vedomie, že táto zmluva je povinne zverejňovanou zmluvou v zmysle ustanovenia § 5a zákona
č. 211/2000 Z. z. o slobodnom prístupe k informáciám a o zmene a doplnení niektorých zákonov
v znení neskorších predpisov, ktorá v zmysle ust. § 47a ods. 1 Občianskeho zákonníka nadobúda
účinnosť dňom nasledujúcim po dni jej zverejnenia v Centrálnom registri zmlúv vedenom Úradom
vlády Slovenskej republiky, pokiaľ si zmluvné strany nedohodnú neskoršiu účinnosť. Zmluvné strany
sa v súlade s ust. § 47a ods. 2 Občianskeho zákonníka dohodli, že zmluva nadobúda účinnosť dňa
01.01.2019.

11.7.

Zmluvné strany vyhlasujú, že sú plne spôsobilé na právne úkony, že ich zmluvná voľnosť nie je ničím
obmedzená, že zmluvu neuzavreli ani v tiesni, ani za nápadne nevýhodných podmienok, že si obsah
zmluvy dôkladne prečítali a že tento im je jasný, zrozumiteľný a vyjadrujúci ich slobodnú, vážnu
a spoločnú vôľu, a na znak súhlasu ju vlastnoručne podpisujú.

Za objednávateľa:

Za poskytovateľa:

Vo Zvolene, dňa

V Košiciach, dňa

Podpis:
Meno: JUDr. Oľga Polášková
Funkcia: riaditeľka Úradu vládneho auditu

Podpis:
Meno: Mgr. Juliana Hennelová
Funkcia: predseda predstavenstva

12

PRÍLOHA č. 1 K ZMLUVE č . 201812/126/BTS,OPP,PZS
CENNÍK VÝKONOV
1.

Paušálna odplata za poskytované služby:
Priestory objednávateľa

Úrad vládneho auditu
adresa : Drieňová 34,
Bratislava (vlastné priestory
na 7. a 8. poschodí
administratívnej budovy
v spoločnej správe správcu)

Úrad vládneho auditu
adresa : Štefániková tr. 88,
Nitra (priestory vo výpožičke)

Úrad vládneho auditu
adresa : T. G. Masaryka 10,
Zvolen (vlastná budova)

Úrad vládneho auditu
adresa : Trieda SNP 75,
Banská Bystrica (priestory vo
výpožičke)

Úrad vládneho auditu
adresa : Komenského 52,
Košice (priestory vo
výpožičke)

Úrad vládneho auditu
adresa : Školská 24, Spišská
Nová Ves (priestory vo
výpožičke)

Služba
Bezpečnostnotechnická
služba (BTS)
Služby technika požiarnej
ochrany (TPO)
Pracovná zdravotná služba –
dohľad nad pracovným
prostredím (PZS)
Bezpečnostnotechnická
služba (BTS)
Služby technika požiarnej
ochrany (TPO)
Pracovná zdravotná služba –
dohľad nad pracovným
prostredím (PZS)
Bezpečnostnotechnická
služba (BTS)
Služby technika požiarnej
ochrany (TPO)
Pracovná zdravotná služba –
dohľad nad pracovným
prostredím (PZS)
Bezpečnostnotechnická
služba (BTS)
Služby technika požiarnej
ochrany (TPO)
Pracovná zdravotná služba –
dohľad nad pracovným
prostredím (PZS)
Bezpečnostnotechnická
služba (BTS)
Služby technika požiarnej
ochrany (TPO)
Pracovná zdravotná služba –
dohľad nad pracovným
prostredím (PZS)
Bezpečnostnotechnická
služba (BTS)
Služby technika požiarnej
ochrany (TPO)
Pracovná zdravotná služba –
dohľad nad pracovným
prostredím (PZS)

Frekvencia
činností

Paušál /
periodicita
fakturácie

1 x za 6 mesiacov

75 € / 3 mesiace

1 x za 6 mesiacov

75 € / 3 mesiace

1 x za 18 mesiacov

75 € / 3 mesiace

1 x za 6 mesiacov

70 € / 3 mesiace

1 x za 6 mesiacov

70 € / 3 mesiace

1 x za 18 mesiacov

70 € / 3 mesiace

1 x za 3 mesiace

130 € / 3 mesiace

1 x za 3 mesiace

130 € / 3 mesiace

1 x za 12 mesiacov

100 € / 3 mesiace

1 x za 6 mesiacov

70 € / 3 mesiace

1 x za 6 mesiacov

70 € / 3 mesiace

1 x za 18 mesiacov

70 € / 3 mesiace

1 x za 6 mesiacov

75 € / 3 mesiace

1 x za 6 mesiacov

75 € / 3 mesiace

1 x za 18 mesiacov

75 € / 3 mesiace

1 x za 6 mesiacov

70 € / 3 mesiace

1 x za 6 mesiacov

70 € / 3 mesiace

1 x za 18 mesiacov

70 € / 3 mesiace

V rámci uvedených kontrol/činností sa v stanovených periodických termínoch budú vykonávať všetky činnosti uvedené
v článkoch 2, 3 a 4 a bodoch 5.2 a 5.3 zmluvy.

13

Cena za PZS (Pracovná zdravotná služba – dohľad na pracovným prostredím) zahŕňa cenu za dohľad pre zamestnancov
a profesie, ktorí vykonávajú činnosti v priestoroch objednávateľa uvedených v tabuľke.
V cene nie sú zahrnuté náklady na monitorovanie a meranie pracovného prostredia.

2.

Odplata v prípade poskytnutia služieb nad rámec dohodnutých kontrol/činností uvedených v bode
1) tejto prílohy č. 1:

V prípade požiadavky objednávateľa na výkon školení mimo stanovenej periodicity kontrol bude
poskytovateľ účtovať sadzbu za školenie 10 €/ školenie + hodinovú sadzbu lektora vo výške 25 € bez DPH za
každú začatú hodinu výkonu školenia.
V prípade požiadavky objednávateľa na výkon činnosti nad rámec dohodnutých kontrol bude poskytovateľ
účtovať hodinovú sadzbu vo výške 25 € bez DPH za každú začatú hodinu.
Dychové skúšky na alkohol (v prípade záujmu objednávateľa)
Cena za dychovú
Dychové skúšky na alkohol zamestnancov
skúšku
Dychová skúška na alkohol v čase pravidelnej kontroly
2€/meranie
v priestoroch objednávateľa
Dychová skúška na alkohol mimo času pravidelnej
2€/meranie
kontroly v priestoroch objednávateľa

Čas technika
25 € / začatá hodina +
dopravné náklady

Z dychových skúšok vyhotoví poskytovateľ v cene služby záznam z kontroly.

Cena za kontrolu a servis hasiacich prístrojov a požiarnotechnických zariadení (v prípade záujmu
objednávateľa)
Kontrola PTZ
Cena za kus
Kontrola prenosných hasiacich prístrojov

3,90 €

Kontrola požiarnych vodovodov - vnútorný

4,90 €

Kontrola požiarnych vodovodov - vonkajší

5,30 €

Preventívna prehliadka požiarneho uzáveru

5,60 €

Oprava PTZ

Cena za kus

Oprava HP vodný 9l

10,40 €

Oprava HP práškový 2 kg

8,60 €

Oprava HP práškový 6 kg
Oprava HP snehový 2 l

13,50 €
8,60 €

Oprava HP snehový 5 l

10,40 €

Tlaková skúška H- hadice

9,60 €

Odplata je uvedená bez DPH.
Za objednávateľa:

Za poskytovateľa:

Vo Zvolene, dňa

V Košiciach, dňa

Podpis:
Meno: JUDr. Oľga Polášková
Funkcia: riaditeľka Úradu vládneho auditu

Podpis:
Meno: Mgr. Juliana Hennelová
Funkcia: predseda predstavenstva

14

