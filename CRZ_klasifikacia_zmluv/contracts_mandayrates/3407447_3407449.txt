Zmluva o poskytovaní služieb č. KF18089
uzavretá v zmysle § 269 a nasl. Zákona č. 513/1991 Zb. Obchodného zákonníka v znení neskorších predpisov
(ďalej len „zmluva")
1. Zmluvné strany
Poskytovateľ:

SOMI Systems a.s.
Lazovná 69, 974 01 Banská Bystrica
Spoločnosť zapísaná v OR Okresného súdu Banská Bystrica, Oddiel: Sa, vložka č.: 615/S
Zastúpený:
Ing. Miroslav Maliniak, predseda predstavenstva
Bankové spojenie:
Tatra banka, a.s., Č. účtu: SK4011000000002623131014
IČO / DIČ / IČ DPH:
36041432 / 2020093823 / SK2020093823
(ďalej len Poskytovateľ)
Objednávateľ:
Zastúpený:
IČO / DIČ:

Národný ústav reumatických chorôb Piešťany
Nábrežie I. Krasku 4, 921 12 Piešťany
doc. MUDr. Richard Imrich, DrSc., generálny riaditeľ
Ing. Veronika Judičáková, MBA, ekonomický riaditeľ
MUDr. Mgr. Daniela Kňaze Doležalová, medicínsky riaditeľ
00165271 / 2020530732
(ďalej len Objednávateľ)

2. Predmet zmluvy
2.1 Predmetom zmluvy o poskytovaní služieb je inštalácia a podpora produktu KERBER s modulmi Firewall,
Antispam & Mail Server a HTTP filtrovanie pre 120 používateľov a VPN pre 10 používateľov. Súčasťou
poskytovania služieb je aj konfigurácia a implementácia produktu aj so zaškolením obsluhy a podpora, ktorá
zahŕňa aktualizáciu produktu spolu so servisom a údržbou systému.
2.2 Poskytovateľ sa zaväzuje realizovať predmet zmluvy, uvedený v bode 2.1, nepretržite počas jej platnosti.
2.3 Objednávateľ sa zaväzuje predmet zmluvy bez odkladu prevziať a zaplatiť zaň cenu spôsobom a v termíne
špecifikovanom v čl. 3. tejto zmluvy.
3. Cena a platobné podmienky, sankcie
3.1 Zmluvné strany sa v zmysle zákona o cenách č. 18/1996 Z. z. v znení neskorších predpisov dohodli na cene
za predmet zmluvy na obdobie najbližších 12 mesiacov vo výške 2390,- € bez DPH, 2868,- € s DPH plus
prepravné náklady vo výške 136,- € bez DPH, 163,20 € s DPH. Cena bude uhradená na základe faktúry so
splatnosťou 14 dní vystavenej po prevzatí predmetu zmluvy.
3.2 V dohodnutých cenách sú zahrnuté všetky náklady Poskytovateľa súvisiace s realizáciou predmetu zmluvy
okrem prepravných nákladov vo výške 0,40 € bez DPH za kilometer, ktoré vzniknú v súvislosti s aktualizáciou,
servisom a údržbou produktu KERBER. V prípade rozšírenia počtu licencií produktu KERBER uvedených
v bode 2.1 bude úmerne k tomu prehodnotená aj cena uvedená v bode 3.1.
3.3 Objednávateľ je oprávnený vrátiť faktúru, ktorá mu bola doručená od Poskytovateľa a ktorá je nesprávne
vystavená alebo neúplná, a to do piatich pracovných dní po jej doručení. Oprávneným vrátením faktúry
prestáva plynúť lehota splatnosti. Nová lehota splatnosti začína plynúť odo dňa doručenia opravenej faktúry.
3.4 V prípade omeškania Objednávateľa s platením, zaplatí Objednávateľ Poskytovateľovi na jeho písomný pokyn
zmluvnú pokutu vo výške 0,05 % z fakturovanej ceny za každý deň omeškania platby.
3.5 V prípade dlhodobého neplnenia tejto zmluvy Poskytovateľom (viac ako 30 po sebe nasledujúcich dní) má
Objednávateľ právo písomne odstúpiť od tejto zmluvy s jednomesačnou výpovednou lehotou, ktorá začína
plynúť nasledujúci mesiac po doručení výpovede druhej zmluvnej strane. Objednávateľ nesmie brániť
Poskytovateľovi v riadnom plnení tejto zmluvy.
4. Miesto a spôsob plnenia, dodacia lehota, dodacie podmienky
4.1 Miestom plnenia predmetu zmluvy je sídlo Objednávateľa.
4.2 Poskytovateľ sa zaväzuje začať v plnej miere plniť predmet tejto zmluvy do 20 pracovných dní od
nadobudnutia účinnosti tejto zmluvy.
4.3 Zmluva je považovaná za riadne plnenú funkčnou prevádzkou produktu KERBER a riadnym platením za
služby. Poskytovateľ nezodpovedá za chyby techniky, napájania či obsluhy brániace riadnej funkčnosti
produktu KERBER. Rovnako tak Poskytovateľ nezodpovedá za zmenu politiky či spôsobu vykonávania služieb
pokrývajúcich predmet tejto zmluvy a vyvolaných Objednávateľom..

5. Kvalita poskytovaných služieb
5.1 Poskytovateľ zodpovedá za riadnu prevádzku produktu KERBER. Poskytovateľ sa zaväzuje riešiť technický
problém najneskôr nasledujúci pracovný deň.
5.2 Objednávateľ je povinný bezodkladne informovať Poskytovateľa o chybách a nedostatkoch služieb bližšie
špecifikovaných v bode 2.1. formou písomného alebo ústneho nahlásenia.
Prioritný spôsob nahlasovania servisných prípadov, požiadavky na podporu, je písomný spôsob formou e-mailu
na adresu: podpora@kerber.sk. Pri tomto spôsobe nahlásenia servisného prípadu dostane klient prístup k tiket
systému, v ktorom si môže online sledovať proces vybavovania svojej požiadavky.
Ústny spôsob nahlasovania servisných prípadov, požiadavky na podporu, je počas pracovných dní od 8:00 do
16:00 hod. Prijatie podnetov priamo nesúvisiacich s podporou a servisom predmetu zmluvy bude spoplatnené
ako nadštandardná služba sadzbou 10,- € bez DPH za podnet. Vyriešenie podnetu priamo nesúvisiaceho
s podporou a servisom predmetu zmluvy bude spoplatnené hodinovou sadzbou v zmysle platného cenníka
Poskytovateľa.
5.3 Objednávateľ je povinný zabezpečiť potrebný vzdialený prístup Poskytovateľovi do svojej siete za účelom
riadneho plnenia služieb bližšie špecifikovaných v bode 2.1.
5.4 Poskytovateľ zodpovedá za utajovanie údajov o Objednávateľovi zistených pri vykonávaní predmetu zmluvy.
6. Záväzky Poskytovateľa, vlastnosti produktu KERBER a licenčné podmienky vzhľadom k bezpečnostným
požiadavkám v súlade s § 43 písm. b) výnosu MF SR č. 55/2014 Z. z. o štandardoch pre informačné systémy
verejnej správy (ďalej len ,,štandardy ISVS“).
6.1 Produkt KERBER, ako brána medzi vonkajším internetom a vnútornou počítačovou sieťou Objednávateľa, je
zabezpečený pred únikom a zneužitím dát šifrovaným prenosom, prístupom do systému cez meno a heslo
a ako taký je určený predovšetkým na zamedzenie neoprávnenému prístupu k dátam Objednávateľa. Produkt
KERBER spĺňa štandardy ISVS a zabezpečuje dostatočnú ochranu pred únikom alebo zneužitím osobných
údajov zanesených do systému.
6.2 Poskytovateľ sa zaväzuje zachovávať mlčanlivosť o skutočnostiach zistených pri podpore produktu KERBER
a poučiť svojich zamestnancov a spolupracujúce osoby o povinnosti zachovávania mlčanlivosti v zmysle
platných zákonov, predovšetkým v zmysle zákona č. 122/2013 Z. z. o ochrane osobných údajov a zmene
a doplnení niektorých zákonov v znení neskorších predpisov.
6.3 Poskytovateľ prehlasuje, že je vykonávateľom majetkových práv k produktu KERBER a k jeho zdrojovým
kódom v zmysle zákona č. 185/2015 Z. z. o autorskom práve a právach súvisiacich s autorským právom
(autorský zákon) v znení neskorších predpisov. Objednávateľ riadnou úhradou ceny za aktualizáciu produktu
získava aktualizáciu, aktuálnu licenciu, a podporu na produkt na obdobie stanovené v zmluve.
6.4 Produkt KERBER obsahuje len tie moduly, funkcionality, ktoré sú uvedené v zmluve. V kóde produktu sa
nenachádzajú žiadne nástroje na spracúvanie osobných údajov pre potreby aktualizácie a údržby produktu ani
pre iné potreby Poskytovateľa.
6.5 Vzdialený prístup k produktu pre účely aktualizácie produktu a jeho údržby je vykonávaný buď
automatizovanými prostriedkami zabezpečenými v zmysle štandardov ISVS alebo prostredníctvom
kontrolovaného prístupu pracovníkmi Objednávateľa. Tento vzdialený prístup je monitorovaný
automatizovanými prostriedkami Objednávateľa. Vzdialený prístup je zabezpečený šifrovaním a je možný len
z presne špecifikovaných IP adries. Poskytovateľ vedie zoznam zamestnancov, ktorí môžu vzdialene
pristupovať do systému KERBER a na požiadania je tento zoznam k nahliadnutiu Objednávateľovi.
6.6
-

-

Poskytovateľ sa ďalej zaväzuje:
nemeniť nastavenia programového vybavenia tretích firiem bez vedomia správcu IT zariadení Objednávateľa,
pri prístupe na internet dodržiavať zásady ochrany pred škodlivým kódom,
nezverejňovať inej osobe, nevyzradiť ani neuchovávať konfigurácie a autentifikačné údaje akýchkoľvek
zariadení v správe Objednávateľa, s ktorými zamestnanci Poskytovateľa prídu do styku,
pri práci na zariadeniach Objednávateľa dodržiavať všetky zásady ochrany údajov a zariadení, najmä
zachovávať mlčanlivosť o osobných údajoch, s ktorými pri práci príde do styku a poučiť svojich zamestnancov
o týchto skutočnostiach,
viesť evidenciu zamestnancov ktorí boli poučení o bezpečnostných požiadavkách Objednávateľa a v prípade
vyžiadania ju Objednávateľovi predložiť.

7. Záverečné ustanovenia
7.1 Vzťahy, ktoré nie sú medzi zmluvnými stranami riešené touto zmluvou, sa riadia príslušnými ustanoveniami
Obchodného zákonníka, prípadne inými všeobecne záväznými právnymi predpismi Slovenskej republiky.

7.2 Zmeny a doplnky tejto zmluvy je možné urobiť len písomnými dodatkami podpísanými štatutárnymi zástupcami
oboch zmluvných strán.
7.3 Pri rozšírení predmetu zmluvy o ďalšie licencie KERBER bude úmerne prehodnotená aj cena za ročnú
podporu a servis produktu KERBER a rozdiel medzi cenou uvedenou v bode 3.1 bude Objednávateľovi
doúčtovaný úmerne k počtu dní zostávajúcich do konca aktuálneho obdobia.
7.4 Táto zmluva je platná odo dňa jej podpisu oboma zmluvnými stranami a účinnosť nadobúda nasledujúci deň po
dni jej zverejnenia podľa § 47 a ods. 1 Občianskeho zákonníka. Zmluva sa uzatvára na obdobie jedného roka.
Platnosť zmluvy ako aj jej znenie je možné rozšíriť, zmeniť, formou písomných dodatkov k tejto zmluve.
7.5 Po ukončení platnosti zmluvy je Objednávateľ povinný produkt KERBER znefunkčniť, odinštalovať zo svojich
serverov. Táto povinnosť Objednávateľa môže byť po vzájomnej dohode zmluvných strán zmenená na základe
dodatku k tejto zmluve alebo na základe iného zmluvného základu.
7.6 Táto zmluva sa vyhotovuje v 3 rovnopisoch, z ktorých má každý platnosť originálu a z ktorých Objednávateľ
dostane dve vyhotovenia a Poskytovateľ jedno vyhotovenie.
7.7 Zmluvné strany vyhlasujú, že so zmluvou sa dôkladne oboznámili, jej obsahu rozumejú a uzavreli ju slobodne
a vážne, nie v tiesni a za nápadne nevýhodných podmienok alebo v omyle a na znak svojho súhlasu s jej
znením ju potvrdzujú podpismi štatutárnych zástupcov oboch zmluvných strán.

V Banskej Bystrici, dňa :

......................................................
SOMI Systems a.s.
Ing. Miroslav Maliniak
predseda predstavenstva

V Piešťanoch, dňa : ................................

................................................................
Národný ústav reumatických chorôb Piešťany
doc. MUDr. Richard Imrich, DrSc.
generálny riaditeľ

................................................................
Národný ústav reumatických chorôb Piešťany
Ing. Veronika Judičáková, MBA
ekonomický riaditeľ

................................................................
Národný ústav reumatických chorôb Piešťany
MUDr. Mgr. Daniela Kňaze Doležalová
medicínsky riaditeľ

