Zmluva na
poskytovanie služieb č.
3/2018
Technická podpora SW aplikácie VIS
ŠVPS

uzavretá v zmysle § 269 ods. 2 zákona č. 513/1991 Zb. Obchodný zákonník v znení neskorších
predpisov medzi zmluvnými stranami:

1. Objednávateľ: Štátna veterinárna a potravinová správa SR
Sídlo:
Zapísaná:
Zastúpený:
IČO:
IČ DPH:
DIČ:
Bankové spojenie:
SWIFT (BIC):
IBAN:
Kontaktná osoba vo veciach
zmluvných:
Kontaktná osoba vo veciach
technických:
(ďalej len „Objednávateľ“)

Botanická 17, 842 13 Bratislava
Zriadená zo zákona
Prof. MVDr. Jozef Bíreš, DrSc. – ústredný
riaditeľ
00156426
2020798571
7000068189/8180
SPSRSKBA
SK83 8180 000 0070 0006 8189
Prof. MVDr. Jozef Bíreš, DrSc.
Ing. Peter Kurucz
a

2. Zhotoviteľ:
Sídlo:
Zapísaná:
Zastúpený:
IČO:
IČ DPH:
DIČ:
Bankové spojenie:
SWIFT (BIC):
IBAN:
Kontaktná osoba vo veciach
Zmluvných:
(ďalej len „YMS“ alebo „Zhotoviteľ“)

YMS, a.s.
Hornopotočná 1, 917 01 Trnava
V obchodnom registri Okresného súdu
Trnava, oddiel Sa, vložka č. 10037/T
Ing. Lucia Dubná, podpredseda
predstavenstva
36 224 278
SK2020163090
2020163090
Slovenská sporiteľňa, a.s.
GIBASKBX
SK66 0900 0000 0002 8639 7620
Lucia Dubná – podpredseda
predstavenstva

Zmluva

2/15

Preambula
1.
2.

Zhotoviteľ vyhlasuje, že spĺňa všetky podmienky a požiadavky uvedené v tejto Zmluve a je
oprávnený túto Zmluvu uzatvoriť a riadne plniť záväzky v nej obsiahnuté.
Objednávateľ je oprávneným užívateľom SW aplikácie Veterinárny informačný systém (ďalej aj
ako „VIS“).

1.
Predmet zmluvy
1.1. Predmetom tejto zmluvy je záväzok Zhotoviteľa poskytovať na základe tejto zmluvy pre
Objednávateľa :
a) služby technickej podpory,
a záväzok Objednávateľa prevziať riadne poskytnuté služby a zaplatiť za ne Zhotoviteľovi cenu
v zmysle tejto zmluvy.
1.2. Touto Zmluvou sú podporované systémy:
a)
b)
c)
d)

Aplikácia VIS
WebGIS
ITIS Portál
ITIS Manager

2.
Miesto plnenia zmluvy
2.1 Miestom plnenia tejto zmluvy je sídlo Objednávateľa, pokiaľ sa zmluvné strany nedohodnú inak.
Tým nie je dotknuté právo poskytovať služby z miesta Zhotoviteľa, ak tomu nebráni povaha
služieb.

3.
Spôsob poskytovania služieb
3.1

Technická podpora
3.1.1 Technická podpora bude vykonávaná len na základe zadania požiadavky na technickú
podporu do HelpDesk. Zákaznícky systém HelpDesk sa spúšťa prostredníctvom
prehliadača internetových stránok zadaním adresy: https://helpdesk.yms.sk/svps/
3.1.2 Požiadavku do HelpDesk je za stranu Objednávateľa oprávnený zadať : Ing. Peter Kurucz,
e-mail: kurucz@svps.sk, resp. ním poverená osoba. Zadanie požiadavky do HelpDesk sa
považuje za Objednávku na čerpanie technickej podpory. V prípade, ak Zhotoviteľom
odhadovaná prácnosť na realizáciu zadanej požiadavky je viac ako 4 hodiny, je Zhotoviteľ
povinný s osobou oprávnenou za Objednávateľa uvedenou v tomto bode odsúhlasiť
celkovú prácnosť riešenia zadanej požiadavky, e-mailová forma je postačujúca.
3.1.3 Čas zásahov technickej podpory: Zhotoviteľ bude plniť svoje povinnosti v rámci technickej
podpory počas pracovných dní od pondelka do piatka medzi 8.00 h a 16.00 h.
3.1.4 Zhotoviteľ je povinný viesť evidenciu zásahov v rámci technickej podpory a poskytnutých
hodín. Zodpovedný Projektový manažér na strane Zhotoviteľa je povinný kvartálne zaslať
Objednávateľovi elektronickou poštou výkaz poskytnutých hodín za dané obdobie. Jeho
súčasťou bude aj popis jednotlivých úloh, na ktoré boli tieto hodiny vyčerpané.

Zmluva

3/15

3.1.5

3.1.6

3.1.7

3.1.8

Technická podpora je realizovaná 2 druhmi zásahov: urgentný zásah a neurgentný zásah.
Rozdiel medzi nimi je v dobe odozvy a Dobe zásahu pre Objednávateľa. Zmluvné strany
sa môžu dohodnúť aj na iných dobách odozvy a zásahu, v závislosti od druhu zadanej
požiadavky.
Urgentný zásah sa predpokladá primárne na serverové pracovisko. Doba odozvy pri
urgentnom zásahu je do 8 pracovných hodín od nahlásenia poruchy. Hlásenia, ktoré prídu
do HelpDesk po 16:00 hod. budú chápané ako by sa objavili na začiatku nasledujúceho
pracovného dňa. Doba zásahu pri urgentnom zásahu je do 2 pracovných dní od nahlásenia
do HelpDesk.
Doba odozvy pri neurgentnom zásahu je do 8 pracovných hodín od nahlásenia. Hlásenia,
ktoré prídu do HelpDesk po 16:00 hod. budú chápané ako by sa objavili na začiatku
nasledujúceho pracovného dňa. Doba zásahu pri neurgentnom zásahu je do 5 pracovných
dní od nahlásenia do HelpDesk.
Obsahová špecifikácia technickej podpory je uvedená v Prílohe č. 3.

4.
Cena
4.1 Celková cena služieb podľa tejto zmluvy je stanovená vo výške: 44 258,50 EUR bez DPH (slovom:
Štyridsaťštyritisícdvestopäťdesiatosem 50/100 eur bez DPH) za kalendárny rok, z toho:
a. Cena služieb za poskytovanie technickej podpory je stanovená v súlade s Prílohou č. 2,
maximálne vo výške 44 258,5 EUR bez DPH (slovom štyridsaťštyritisícdvestopäťdesiatosem
eur a päťdesiat centov bez DPH.)
b. Fakturované budú iba skutočne realizované a uskutočnené práce.
4.2 Ceny sú uvedené bez dane z pridanej hodnoty, v mene EURO. K fakturovaným cenám bude
uplatnená DPH v zmysle platných právnych predpisov.

5.
Platobné a fakturačné podmienky
5.1 Cena za služby technickej podpory bude fakturovaná mesačne v zmysle počtu poskytnutých hodín
technickej podpory na základe výkazu a akceptačného protokolu podpísaného oboma zmluvnými
stranami. Po dohode objednávateľa a zhotoviteľa je možné dohodnúť iné fakturačné obdobie.
5.2 Objednávateľ uhradí cenu za poskytnuté služby na základe faktúry vystavenej Zhotoviteľom na
bankový účet uvedený na faktúre doručenej Objednávateľovi. Faktúry budú vystavené v mene
EURO. Platba faktúry prebehne v mene EURO. Zhotoviteľ je povinný vystaviť faktúru do 15-tich
dní po poskytnutí služby a riadne ju doručiť Objednávateľovi.
5.3 Lehota splatnosti faktúry je 14 dní odo dňa jej doručenia druhej zmluvnej strane, pričom za deň
splnenia peňažného záväzku sa považuje deň odpísania dlžnej sumy z účtu dlžníka v prospech účtu
veriteľa. Pokiaľ posledný deň lehoty splatnosti pripadne na deň pracovného voľna, pokoja alebo
sviatok v Slovenskej republike, ako deň splnenia peňažného záväzku bude zmluvným partnerom
za rovnako dohodnutých cenových a platobných podmienok akceptovaný nasledujúci prvý
pracovný deň.

6.
Licenčné ustanovenia
6.1 Ak pri plnení podľa tejto zmluvy vznikne autorské dielo v zmysle zákona č. 185/2015 Z.z. o
autorskom práve a právach súvisiacich s autorským právom (ďalej ako „Autorský zákon“),

Zmluva

4/15

6.2

6.3

6.4

6.5
6.6

Zhotoviteľ týmto udeľuje Objednávateľovi Štátna veterinárna a potravinová správa SR
nevýhradný, neprevoditeľný, neodvolateľný súhlas na použitie diela (ďalej len „licencia“) na
neobmedzené časové obdobie pre územie SR. Zdrojové kódy a príslušnú dokumentáciu prípadnej
zmeny odovzdá zhotoviteľ v elektronickej forme na relevantnom nosiči pri podpísaní
akceptačného protokolu.
Zhotoviteľ vykonáva majetkové práva k SW aplikácii ako aj všetky práva s tým súvisiace.
Zhotoviteľ touto zmluvou nepostupuje výkon svojich majetkových práv na Objednávateľa.
Zhotoviteľ v rámci výkonu majetkových práv má v zmysle Autorského zákona právo udeľovať
súhlas na každé použitie diela. Právo Zhotoviteľa podľa predchádzajúcej vety udelením súhlasu
nezaniká, Zhotoviteľ je len povinný strpieť použitie diela inou osobou v rozsahu udeleného
súhlasu.
V prípade, že v rámci úpravy a/alebo zmeny SW aplikácie podľa tejto zmluvy Zhotoviteľ dodá
a/alebo implementuje počítačový program, databázu alebo akékoľvek iné autorské dielo, vo
vzťahu ku ktorému Zhotoviteľ nie je držiteľom alebo poskytovateľom práv na jeho používanie, je
Zhotoviteľ povinný zabezpečiť práva na jeho používanie (u príslušného držiteľa alebo
poskytovateľa týchto práv) pre Objednávateľa v rozsahu podľa bodu 1. tohto článku zmluvy.
Zhotoviteľ prehlasuje, že plnením predmetu tejto zmluvy neporušuje autorské práva tretích osôb
a je oprávnený s prípadnými autorskými právami nakladať. V prípade, ak súčasťou SW aplikácie
je SW alebo licencia tretích osôb, ktoré sú nevyhnutné pre chod SW aplikácie, platia pre tieto
SW/licencie, licenčné ustanovenia ich výrobcu.
Odmena za poskytnutie oprávnení podľa predchádzajúcich bodov tohto článku je zahrnutá v cene
za poskytnutú službu.
Zhotoviteľ vyhlasuje, že má autorské práva k dielu, ktoré nie sú zaťažené takými právami tretích
osôb, ktoré by znemožňovali riadny výkon licencií, inak zodpovedá za škodu tým spôsobenú.
Zhotoviteľ sa súčasne zaväzuje na vlastné náklady vykonať všetky účinné opatrenia na ochranu
svojich práv duševného vlastníctva ako aj ochranu práv, vyplývajúcich objednávateľovi z
poskytnutých licencií, k čomu sa Objednávateľ zaväzuje poskytnúť Zhotoviteľovi potrebnú
súčinnosť. Objednávateľ je oprávnený užívať dielo len pre účely a v súlade s podmienkami
uvedenými v tejto zmluve.

7.
Zmluvné sankcie
7.1 V prípade akéhokoľvek omeškania Zhotoviteľa s plnením služieb podľa tejto zmluvy je
Objednávateľ oprávnený fakturovať Zhotoviteľovi zmluvnú pokutu vo výške 0,02 % z ceny
meškajúcich služieb za každý začatý deň omeškania.
7.2 V prípade omeškania Objednávateľa so splnením peňažného záväzku je Zhotoviteľ oprávnený
fakturovať Objednávateľovi úrok z omeškania vo výške 0,02% z dlžnej sumy za každý deň
omeškania.
7.3 Uplatnením nároku na zaplatenie zmluvnej pokuty nie je dotknuté právo zmluvnej strany na
náhradu preukázateľnej škody, prevyšujúcej výšku zmluvnej pokuty.

8.
Trvanie a ukončenie zmluvy
8.1 Táto zmluva sa uzatvára na dobu určitú do 31.12.2018 alebo do vyčerpania finančného plnenia
zmluvy v súlade s článkom 4. Cena, podľa toho čo nastane skôr.
8.2 Zmluva nadobúda platnosť dňom jej podpisu oboma zmluvnými stranami a účinnosť dňom
nasledujúcim po dni jej zverejnenia v súlade so zákonom č. 546/2010 Z.z. Zmluvné strany výslovne

Zmluva

5/15

súhlasia so zverejnením zmluvy v jej plnom rozsahu vrátane príloh a dodatkov v centrálnom
registri zmlúv vedenom na úrade vlády SR.
8.3 Platnosť tejto zmluvy môže byť ukončená:
a. písomnou dohodou zmluvných strán;
b. zánikom niektorej zo zmluvných strán bez právneho nástupcu;
c. odstúpením od zmluvy;
d. uplynutím doby platnosti.
8.4 Ktorákoľvek zo zmluvných strán je oprávnená odstúpiť od tejto zmluvy a/alebo čiastkovej zmluvy
v prípadoch stanovených touto zmluvou alebo Obchodným zákonníkom, najmä však v prípade ak
druhá zmluvná strana podstatne poruší svoje zmluvné povinnosti vyplývajúce z tejto zmluvy
a/alebo z príslušnej čiastkovej zmluvy. Právne účinky odstúpenia od zmluvy a/alebo čiastkovej
zmluvy z dôvodu podstatného porušenia nastávajú dňom doručenia písomného oznámenia o
odstúpení druhej zmluvnej strane. Zmluvné strany sa dohodli, že za podstatné porušenie
zmluvných povinností sa považuje porušenie akejkoľvek povinnosti, vyplývajúcej z tejto zmluvy
a/alebo čiastkovej zmluvy, ktoré nebude napravené ani v dodatočnej primeranej lehote písomne
stanovenej druhou zmluvnou stranou, minimálne však v trvaní 30 dní. V písomnom upozornení
o podstatnom porušení zmluvných povinností je potrebné skutkovo vymedziť konanie, resp.
nekonanie porušujúcej zmluvnej strany, ktoré zakladá podstatné porušenie tejto Zmluvy tak, aby
ho nebolo možné zameniť s iným konaním, spolu s uvedením konkrétneho spôsobu, akým
konaním, resp. nekonaním porušujúcej zmluvnej strany má dôjsť k náprave.

9.
Záverečné ustanovenia
9.1 Pokiaľ nie je v zmluve uvedené inak, platia pre tento zmluvný vzťah ustanovenia právneho
poriadku Slovenskej republiky, najmä zákona č. 513/91 Zb. Obchodný zákonník, 185/2015
Autorský zákon v platnom znení.
9.2 Akékoľvek zmeny zmluvy podliehajú vzájomnému písomnému odsúhlaseniu oboch zmluvných
strán formou písomného dodatku k tejto zmluve.
9.3 V prípade, že by sa niektoré ustanovenia tejto zmluvy stali neplatnými alebo neúčinnými, alebo
ak by sa v dôsledku legislatívnych zmien dostali niektoré z ustanovení tejto zmluvy do rozporu
s platným právnym poriadkom Slovenskej republiky, nie je týmto dotknutá platnosť a účinnosť
zostávajúcich ustanovení tejto zmluvy. Namiesto neplatného alebo neúčinného ustanovenia
platia za zmluvne dohodnuté tie ustanovenia, ktoré sa svojim zmyslom a účelom neplatnému
alebo neúčinnému ustanoveniu zmluvy najviac približujú.
9.4 Zmluvné strany sa zaväzujú, že v prípade sporov o obsah a plnenie tejto zmluvy vynaložia všetko
úsilie, ktoré je možné od nich spravodlivo požadovať, k tomu, aby tieto spory boli vyriešené cestou
zmieru, najmä, aby boli odstránené okolnosti vedúce k vzniku práva od zmluvy odstúpiť alebo
okolností spôsobujúcich jej neplatnosť.
9.5 Ak sa zmluvné strany nedohodnú na spôsobe riešenia vzájomného sporu, má každá zo zmluvných
strán právo predložiť spor na rozhodnutie príslušnému súdu.
9.6 Kontaktná osoba vo veciach realizácie predmetu tejto zmluvy za Objednávateľa je: Peter Kurucz
tel. číslo: +421 905 531 050 (osoba poverená za Objednávateľa) alebo v prípade jej neprítomnosti,
ňou vopred písomnou formou poverená osoba.
9.7 Kontaktná osoba vo veciach realizácie predmetu tejto zmluvy za Zhotoviteľa je: Ing. Lucia Dubná,
tel. číslo: +421 335922222, (osoba poverená za Zhotoviteľa), alebo v prípade jej neprítomnosti,
ňou vopred písomnou formou poverená osoba. Poverenie inej osoby bude písomne oznámené
Objednávateľovi.
9.8 Zmluvné strany môžu kedykoľvek zmeniť kontaktnú osobu. Zmena je voči druhej zmluvnej strane
účinná odo dňa doručenia písomného oznámenia o zmene kontaktnej osoby. Kontaktné osoby sú

Zmluva

6/15

oprávnené na bežné činnosti pri realizácii predmetu Zmluvy, najmä na dohadovanie podmienok
realizácie Zmluvy, podpisovanie zápisníc, akceptačných protokolov.
9.9 Zmluvné strany môžu kedykoľvek zmeniť, alebo doplniť nimi dohodnuté kontaktné čísla a adresy.
Zmena voči druhej zmluvnej strane je účinná odo dňa doručenia písomného oznámenia o zmene
kontaktných údajov.
9.10 Zmluvné strany si môžu v príslušných čiastkových zmluvách individuálne dohodnúť aj iné
podmienky, ako sa uvádzajú v tejto zmluve. Takto dohodnuté podmienky sú potom platné len pre
príslušnú čiastkovú zmluvu a majú prednosť pred ustanoveniami tejto zmluvy.
9.11 Táto zmluva vrátane príloh je vyhotovená v štyroch rovnopisoch v slovenskom jazyku, pre každú
zmluvnú stranu po dva rovnopisy. Zmluvné strany výslovne prehlasujú, že táto zmluva zodpovedá
ich slobodnej vôli, uzavierajú ju dobrovoľne a na znak súhlasu s jej obsahom ju podpisujú.
9.12 Zmluvné strany prehlasujú, že podpisom tejto zmluvy prevzali aj prílohy, ktoré sú neoddeliteľnou
súčasťou tejto zmluvy.
Prílohy:
Príloha č. 1 Všeobecné obchodné podmienky YMS, a.s.
Príloha č. 2 Denné sadzby
Príloha č. 3 Obsahová špecifikácia služieb

Za Objednávateľa:

.................................................
Prof. MVDr. Jozef Bíreš, DrSc.
ústredný riaditeľ

Za Zhotoviteľa:

..................................................
Ing. Lucia Dubná
podpredseda preedstavenstva

Zmluva

7/15

Príloha č. 1: Všeobecné obchodné podmienky YMS, a.s.

1. Definície
1.
2.
3.
4.
5.
6.
7.

8.

9.

10.

11.
12.
13.

14.
15.

16.

VOP – Všeobecné obchodné podmienky YMS.
Zhotoviteľ je YMS, a.s, Hornopotočná 1, 917 01 Trnava, IČO: 36224278, DIČ: SK2020163090,
zapísaná v OR OS Trnava, oddiel Sa, vložka č. 10037/T („YMS“).
Objednávateľ je osoba, s ktorou YMS uzatvorila Zmluvu.
SW aplikácia - Softvérové dielo (počítačový program) , ktorý bol dodaný a implementovaný
Zhotoviteľom pre Objednávateľa.
Ostatné služby - poskytovanie školení, konzultácií a odborného poradenstva súvisiaceho so SW
aplikáciou.
Vývoj SW aplikácie - zmena a/alebo úprava SW aplikácie alebo jej časti, podľa požiadaviek
Objednávateľa a za podmienok dohodnutých podľa tejto zmluvy.
Doba zásahu - záväzný čas odstránenia vady, počítaný medzi nahlásením vady Objednávateľom
a jej odstránením Zhotoviteľom. (v prípade poskytovania servisnej podpory), resp. čas od
okamihu zadania požiadavky technickej podpory do doby uzatvorenia požiadavky Zhotoviteľom
(v prípade poskytovania technickej podpory).
Doba odozvy - reakčná doba Zhotoviteľa, počítaná od nahlásenia vady Objednávateľom do
nástupu na jej definovanie/odstránenie (v prípade poskytovania servisnej podpory), resp. čas od
zadania požiadavky na technickú podporu zo strany Objednávateľa po akceptovanie v systéme
zo strany Zhotoviteľa (v prípade poskytovania technickej podpory).
Vada - akákoľvek vada, chyba, nedostatok, porucha alebo akýkoľvek iný problém SW aplikácie,
brániaci jej riadnemu a/alebo bezchybnému užívaniu (vrátane právnych vád SW aplikácie, resp.
ich častí), a/alebo spôsobujúci jej čiastočnú alebo úplnú nefunkčnosť, a/alebo spôsobujúci
čiastočné a/alebo úplné obmedzenie jej používania/prevádzky. Za vadu sa nepovažuje stav,
ktorý je spôsobený funkčnosťou softvéru tretej strany a na ktoré nemá Zhotoviteľ vplyv.
Na účely plnenia predmetu tejto zmluvy vady rozdeľujeme do troch kategórií:
Vada kategórie A – SW aplikácia nie je použiteľná vo svojich základných funkciách, alebo sa
vyskytuje kritická funkčná vada znemožňujúca jej činnosť a zakladajúca možnosť vzniku škody.
Vada kategórie B – funkčnosť SW aplikácie je vo svojich funkciách znížená tak, že tento stav
obmedzuje alebo ohrozuje bežnú prevádzku Objednávateľa.
Vada kategórie C – ostatné drobné vady SW aplikácie, ktoré nespadajú do kategórie vád A a B.
Človekodeň (MD) - 8 (osem) človekohodín, strávených 1 (jedným) pracovníkom Zhotoviteľa
poskytovaním príslušného plnenia predmetu tejto zmluvy.
Servisná podpora sú služby zabezpečenia chodu SW aplikácie s definovanými Dobami zásahu
a Dobami odozvy.
Maintenance je spôsob udržania SW aplikácie v stave použiteľnom s meniacim sa SW, HW
okolím formou updatov, upgradov a patchov realizovaný dodaním novej verzie SW aplikácie.
Obsahová špecifikácia maintenance je uvedená v Prílohe č. 3.
Technická podpora predstavuje vyžiadané služby podpory súvisiace so SW aplikáciou, ktorých
obsahová špecifikácia je uvedená v Prílohe č. 3.
HelpDesk - informačný komunikačný systém na zabezpečenie servisnej a technickej podpory,
ktorý slúži na vzájomnú komunikáciu, aj na zadanie požiadaviek od Objednávateľa voči
Zhotoviteľovi.
Softvér tretej strany - Softvérové dielo (počítačový program), ktorý je použitý ako základná
aplikácia pre fungovanie a použitie SW aplikácie zhotoviteľa, napr. od spoločností ESRI,
Zmluva

8/15

INTERGRAPH, IBM, operačný systém a pod. Spôsob používania softvéru tretej strany je upravený
v dokumentácii k takémuto softvéru, ktorej obsah má prednosť pred zmluvou, ak zmluvné
strany nedohodnú inak. Za softvér tretej strany sa nepovažuje operačný alebo databázový
systém či integračné platformy.

2. Spôsob uzatvárania čiastkových zmlúv
Ak pre poskytovanie služieb je vyžadovaná čiastková zmluva, platí minimálne nasledovné:
1.

2.

3.

Podstatnou náležitosťou každej čiastkovej zmluvy je označenie zmluvných strán, presná
špecifikácia požadovanej služby, termín plnenia, miesto plnenia a cena určená spôsobom
dohodnutým v tejto zmluve.
Zhotoviteľ sa zaväzuje akceptovať návrh na uzavretie čiastkovej zmluvy Objednávateľa
vyhotovený a doručený v súlade s podmienkami dohodnutými v Zmluve, súčasťou ktorých tieto
VOP sú. Zhotoviteľ sa zaväzuje akceptovaný návrh na uzavretie čiastkovej zmluvy doručiť
Objednávateľovi bezodkladne, najneskôr však do piatich pracovných dní od dňa doručenia
návrhu na uzavretie čiastkovej zmluvy.
Čiastková zmluva sa považuje za uzavretú okamihom doručenia akceptovanej čiastkovej zmluvy
Objednávateľovi.

3. Spôsob poskytovania služieb
Vývoj SW aplikácie
1. Objednávateľ je oprávnený kedykoľvek počas platnosti tejto zmluvy požiadať o zmenu a/alebo
úpravu (doplnenie, rozšírenie) SW aplikácie. Žiadosť o zmenu SW aplikácie sa stáva pre
zmluvné strany záväznou, až na základe uzavretej čiastkovej zmluvy.
2. Objednávateľ predloží Zhotoviteľovi Žiadosť o zmenu SW aplikácie, ku ktorej je Zhotoviteľ
najneskôr do 10 pracovných dní (ak sa zmluvné strany nedohodnú inak) od jej doručenia
povinný vypracovať Návrh riešenia, v ktorom uvedie:
a. či je navrhovaná úprava a/alebo zmena SW aplikácie realizovateľná,
b. popis navrhovaného riešenia,
c. odhad časových a personálnych kapacít a navrhovaných nákladov u Objednávateľa,
d. predpokladané dopady na softvér a informačné systémy tretích strán, s ktorými SW
aplikácia komunikuje a potrebné úpravy na strane dotknutých systémov,
e. navrhovaný spôsob a podmienky akceptácie riešenia,
f. navrhované varianty úpravy a/alebo zmeny SW aplikácie, pokiaľ také variantné
riešenie existuje a je relevantné,
g. definovanie požadovanej súčinnosti Objednávateľa,
h. termín dodania/realizácie úpravy a/alebo zmeny SW aplikácie.
3. Pre vypracovanie Návrhu riešenia Objednávateľ poskytne Zhotoviteľovi súčinnosť nevyhnutnú
na jeho vypracovanie. Následne Zhotoviteľ predloží Návrh riešenia Objednávateľovi.
Objednávateľ je oprávnený požiadať o spresnenie Návrhu riešenia Zhotoviteľa, pokiaľ nie je
špecifikovaný jednoznačne, alebo nepokrýva všetky súvislosti riešenia. Zhotoviteľ je povinný
Návrh riešenia doplniť najneskôr do 10 pracovných dní odo dňa doručenia žiadosti
o spresnenie Návrhu riešenia.

Zmluva

9/15

4. Pri akejkoľvek úprave a/alebo zmene SW aplikácie, alebo jej časti je Zhotoviteľ povinný doplniť
a aktualizovať všetku súvisiacu dokumentáciu. Zmenená a doplnená dokumentácia bude
nevyhnutnou súčasťou odovzdania úpravy a/alebo zmeny SW aplikácie do prevádzky.
5. Pri úpravách a/alebo zmenách SW aplikácie, vykonávaných Zhotoviteľom, je Zhotoviteľ
povinný na základe uplatnenej požiadavky Objednávateľa, zabezpečiť v prospech pracovníkov
Objednávateľa, všetky potrebné relevantné školenia používateľov a správcov SW aplikácie,
v rámci rozsahu konkrétnej úpravy a/alebo zmeny SW aplikácie. Rozsah školení bude určený
v návrhu riešenia pre príslušnú úpravu a/alebo zmenu SW aplikácie.
6. Objednávateľ je povinný prevziať iba riadne poskytnuté služby. Odovzdanie a prevzatie úpravy
a/alebo zmeny SW aplikácie bude vykonané na základe úspešne vykonaných akceptačných
testov podľa dohody zmluvných strán. Potvrdením o prevzatí je zápisnica o výsledkoch
akceptačného testu, resp. protokol o prevzatí úprav a/alebo zmien SW aplikácie do prevádzky
na základe úspešne vykonaných akceptačných testov, ktorý je Objednávateľ povinný podpísať
do 10 dní po vykonaní akceptačných testov.
Ostatné služby
Zhotoviteľ je povinný poskytovať Objednávateľovi na základe uzavretej čiastkovej zmluvy aj
ostatné služby, ktoré zahŕňajú najmä:
1. Školenia užívateľov a správcov SW aplikácie (ďalej ako „školenie“) bude Zhotoviteľ poskytovať
po obojstrannej dohode na základe uzavretej čiastkovej zmluvy. Školenia je Zhotoviteľ povinný
vykonať na dohodnutom mieste, v dohodnutom termíne a dohodnutým spôsobom.
Potvrdením o vykonaní školenia je prezenčná listina podpísaná účastníkmi školenia. Zhotoviteľ
je povinný o absolvovaní školenia vystaviť potvrdenie o absolvovaní školenia pre každého
účastníka zvlášť.
2. Konzultácie a odborné poradenstvo (nezahŕňa telefonické poradenstvo, poskytované v rámci
servisnej podpory) v otázkach, ktoré sa môžu vyskytnúť pri používaní SW aplikácie a ktoré nie
je možné vyriešiť pomocou dokumentácie softvéru/SW aplikácie, bude Zhotoviteľ poskytovať
po obojstrannej dohode na základe uzavretej čiastkovej zmluvy. Konzultácie a/alebo odborné
poradenstvo je Zhotoviteľ povinný vykonať na mieste, v termíne a spôsobom dohodnutým
v príslušnej čiastkovej zmluve. Potvrdením o vykonaní konzultácie a/alebo odborného
poradenstva je protokol o poskytnutí konzultácie a odborného poradenstva podpísaný oboma
zmluvnými stranami.

4. Platobné a fakturačné podmienky
1. Faktúra vyhotovená YMS musí obsahovať všetky náležitosti v zmysle platných právnych
predpisov a zároveň:
 označenie, že ide o faktúru;
 poradové číslo faktúry;
 meno a priezvisko alebo názov Zhotoviteľa, adresu jeho sídla, miesta podnikania alebo
prevádzkarne, bydliska alebo adresu miesta, kde sa Zhotoviteľ obvykle zdržiava;
 názov objednávateľa, adresu jeho sídla, miesta podnikania, prevádzkarne
 IČO, DIČ, identifikačné číslo pre daň (IČ DPH) oboch zmluvných strán;
 miesto registrácie Zhotoviteľa a číslo dokumentu, podľa ktorého k registrácii došlo;
 číslo objednávky a/alebo zmluvy s uvedením ich označenia a dátumu vyhotovenia alebo
uzavretia;
 dátum vyhotovenia faktúry;

Zmluva

10/15




















2.

3.

dátum, keď bol tovar alebo služba dodaná, alebo dátum, keď bola platba prijatá (ak bola platba
prijatá pred dodaním tovaru alebo predtým, ako je poskytovanie služby skončené), ak tento
dátum možno určiť a ak sa odlišuje od dátumu vyhotovenia faktúry,
v prípade, že ide o trojstranný obchod, treba na takúto skutočnosť uviesť odkaz vo faktúre;
množstvo a druh dodaného tovaru alebo rozsah a druh dodanej služby;
termín splatnosti faktúry;
variabilný symbol;
konštantný symbol;
bankové spojenie Zhotoviteľa vo forme ABO a IBAN+ SWIFT (BIC);
forma úhrady prevodným príkazom;
sadzba DPH alebo údaj o oslobodení od DPH, pri oslobodení od DPH sa uvedie odkaz na
ustanovenie tohto zákona alebo smernice Rady 2006/112/ES z 28. novembra 2006 o spoločnom
systéme dane z pridanej hodnoty v platnom znení alebo slovná informácia "dodanie je
oslobodené od dane";
výška DPH spolu v eurách, ktorá sa má zaplatiť;
základ DPH pre každú sadzbu dane, jednotková cena bez DPH a zľavy a rabaty, ak nie sú
obsiahnuté v jednotkovej cene;
odpočet uhradených záloh;
suma k úhrade;
meno, podpis a telefonické spojenie zodpovedného zamestnanca vystavovateľa faktúry;
odtlačok pečiatky vystavovateľa faktúry;
slovná informácia "vyhotovenie faktúry odberateľom", ak odberateľ, ktorý je príjemcom tovaru
alebo služby, vyhotovuje faktúru podľa platných právnych predpisov;
slovná informácia "prenesenie daňovej povinnosti", ak osobou povinnou platiť daň je príjemca
tovaru alebo služby.
V prípade, že faktúra nebude obsahovať náležitosti podľa tejto zmluvy, Objednávateľ má právo
vrátiť faktúru bez zaplatenia. Oprávneným vrátením faktúry prestáva plynúť lehota splatnosti
a táto plynie odznova odo dňa doručenia novej (opravenej) faktúry.
Zmluvné strany postupujú pri vysporiadaní svojich daňových povinností podľa právnych predpisov
platných v Slovenskej republike s vylúčením možnosti prevzatia daňovej povinnosti za
obchodného partnera.

5. Práva a povinnosti zmluvných strán
1. Zhotoviteľ je povinný plniť túto zmluvu prostredníctvom vlastného vhodného a odborne
kvalifikovaného personálu.
2. Zhotoviteľ je povinný vykonať všetky potrebné opatrenia na to, aby v súvislosti s plnením
predmetu zmluvy na pracoviskách Objednávateľa zaistil bezpečnosť svojich zamestnancov ako
i bezpečnosť zamestnancov Objednávateľa.
3. Zhotoviteľ je oprávnený realizovať predmet zmluvy prostredníctvom subdodávateľa. Pri plnení
prostredníctvom subdodávateľa zodpovedá ako keby plnil sám.
4. Objednávateľ je povinný poskytnúť Zhotoviteľovi súčinnosť, nevyhnutne potrebnú na splnenie
predmetu tejto zmluvy, najmä umožniť Zhotoviteľovi primeraný prístup k príslušnej SW aplikácii,
ako aj použitie ďalšieho súvisiaceho zariadenia alebo pamäťových médií, nevyhnutných pre výkon
služieb podľa tejto zmluvy.
5. Objednávateľ je povinný používať SW aplikáciu podľa používateľskej a administrátorskej
dokumentácie alebo podľa inštrukcií Zhotoviteľa. Objednávateľ nesmie vykonávať žiadne úpravy

Zmluva

11/15

alebo opravy dodanej SW aplikácie a prevádzkového prostredia, ktoré odporujú používateľskej,
administrátorskej, produktovej a technickej dokumentácii dodávanej Zhotoviteľom.
6. Objednávateľ je zodpovedný za udržiavanie záložných kópií prevádzkovanej SW aplikácie tak, aby
tieto boli prístupné v prípade, ak budú potrebné pri riešení problému.
7. Zmluvné strany sa dohodli, že ročný poplatok za Služby servisnej podpory a maintenance SW
aplikácie bude zvýšený v nadväznosti na zmeny uskutočnené vývojom SW aplikácie o dohodnutú
percentuálnu časť z ceny zmenového konania vo výške 11 % z ceny zmenového konania. Presná
výška navýšenia ceny v zmysle tohto bodu bude dohodnutá vopred. Zhotoviteľ má nárok na novú
cenu služieb servisnej podpory a maintenance od nasledovného zmluvného vzťahu služieb
servisnej podpory a maintenance.

6. Zodpovednosť za vady a záruka
1. Zhotoviteľ zodpovedá za bezchybné vykonávanie služieb, ktoré tvoria predmet zmluvy, ako aj za
to, že tieto služby vykonáva v súlade so všeobecne záväznými právnymi predpismi a technickými
normami.
2. Zhotoviteľ poskytuje na funkčné úpravy a/alebo zmeny dodanej SW aplikácie záruku v trvaní
dvanásť (12) mesiacov. Záručná doba začína plynúť odo dňa prevzatia výsledku služby
Objednávateľom. Počas záručnej doby vzniká Objednávateľovi právo požadovať a Zhotoviteľovi
povinnosť bezplatne odstrániť vzniknuté vady. Zhotoviteľ nenesie zodpovednosť a neposkytuje
záruky za vady vzniknuté z dôvodov nie na jeho strane.
3. Zhotoviteľ si vyhradzuje právo ukončiť poskytovanie služieb pre SW aplikáciu, súčasťou ktorej
je/môže byť SW/licencia/platforma tretej osoby (výrobcu), ktorý tieto produkty oficiálne prestal
podporovať (napr. operačný systém, databáza, prehliadač a pod.), ak sú tieto nevyhnutné pre chod
SW aplikácie alebo sú jej súčasťou.
4. Zhotoviteľ si vyhradzuje právo ukončiť poskytovanie služieb pre SW aplikáciu, ktorá nebola
aktualizovaná (upgrade/update) u Objednávateľa viac ako 24 mesiacov (a zároveň existujú novšie
verzie SW aplikácie).
5. Zhotoviteľ je povinný informovať Objednávateľa o skutočnostiach podľa bodov 3 a 4 tohto článku
minimálne 3 mesiace vopred pred plánovaným ukončením poskytovania služieb podpory a
maintenance SW aplikácie. Objednávateľ má právo objednať si takúto servisnú podporu
a maintenance SW aplikácie podpísaním novej čiastkovej zmluvy.
6. V prípade, ak súčasťou SW aplikácie je SW alebo licencia tretích osôb, ktoré sú nevyhnutné pre
chod SW aplikácie, platia pre tieto SW/licencie, záručné podmienky ich výrobcu (tretej osoby).
7. Objednávateľ je oprávnený u Zhotoviteľa písomne reklamovať vadu poskytnutej služby. Zhotoviteľ
je povinný vadu odstrániť najneskôr do 30 pracovných dní, ak sa v konkrétnom prípade zmluvné
strany nedohodnú inak, v závislosti od rozsahu a charakteru vady, v prípadoch ak Objednávateľ
nemá so Zhotoviteľom zmluvu na poskytovanie služieb servisnej podpory.

7. Ochrana dôverných informácií
1. Zmluvné strany sú si vedomé toho, že v rámci plnenia zmluvy môžu oni alebo ich zamestnanci či
zmluvní partneri, získať vedomou činnosťou druhej zmluvnej strany alebo jej opomenutím prístup
k dôverným informáciám druhej zmluvnej strany.
2. Dôvernou informáciou sa rozumie informácia, ktorú označuje zmluvná strana, ktorá informáciu
poskytuje, ako dôvernú, vrátane informácií, týkajúcich sa jej výskumu, vývoja, obchodných údajov,

Zmluva

12/15

3.

4.

5.

6.

osobných údajov zamestnancov alebo údajov o produktoch, materiáloch a metodológií,
vlastnených zmluvnou stranou, vrátane know – how.
Zmluvné strany sa zaväzujú, že zabezpečia dostatočné a preukázateľné poučenie pre všetky osoby,
ktoré sa na ich strane budú zúčastňovať na plnení tejto zmluvy, o podstate dôvernej informácie
v zmysle tejto zmluvy a nevyhnutnosti jej utajenia v súlade s touto zmluvou. Prístup k dôverným
informáciám bude obmedzený na tých zamestnancov zmluvnej strany, ktoré tieto informácie
potrebujú poznať na účely a v rozsahu, vymedzenom touto zmluvou. Zmluvné strany sú povinné
zabezpečiť, aby záväzok utajenia dôverných informácií v zmysle tejto zmluvy prevzali všetky osoby,
ktoré sú odlišné od samotných zmluvných strán a ktoré sa budú zúčastňovať na plnení tejto zmluvy.
Splnenie tejto povinnosti je príslušná zmluvná strana povinná preukázať, ak ju o to druhá zmluvná
strana požiada.
Zmluvné strany sa zaväzujú zaobchádzať s dôvernými informáciami ako s predmetom obchodného
tajomstva, najmä uchovávať ich v tajnosti a zabezpečiť vykonanie všetkých právnych a technických
opatrení, zabraňujúcich ich neoprávnenému sprístupneniu tretej osobe či ich zneužitiu, a to
v rozsahu a spôsobom primeraným stupňu utajenia príslušnej dôvernej informácie a jej zrejmému
významu, alebo významu, ktorý tejto dôvernej informácii zreteľne priradí tá zmluvná strana, ktorej
príslušná dôverná informácia prislúcha.
Zmluvné strany môžu poskytnúť tieto dôverné informácie len svojim zamestnancom alebo
zmluvným partnerom v rozsahu nutnom pre riadne plnenia tejto zmluvy, pri súčasnej realizácii
vyššie uvedených opatrení. Dôverné informácie nesmú byť kopírované alebo reprodukované bez
písomného súhlasu zmluvnej strany, ktorá tieto informácie poskytla.
V prípade porušenia akejkoľvek povinnosti, uvedenej v tomto článku zmluvy, je poškodená
zmluvná strana oprávnená uplatniť si nárok na zaplatenie zmluvnej pokuty vo výške 10.000,- EUR
za každé porušenie povinností zvlášť.

8. Záverečné ustanovenia
1.
2.
3.

Ak sa ktorékoľvek ustavenia tých VOP alebo jeho časť dostane do rozporu s ustanovením zmluvy
(vrátane jej príloh),má prednosť a použije sa ustanovenie Zmluvy.
Tieto VOP je YMS, a.s. oprávnená meniť bez súhlasu Objednávateľa. O ich zmenách bude YMS s
primeraným predstihom informovať Objednávateľa vopred vhodným spôsobom.
Tieto VOP sú účinné od 1/1/2015.

Zmluva

13/15

Príloha č. 2 – Denné sadzby
Pre výpočet ceny služieb technickej podpory realizovaných podľa článku I. bod 1 zmluvy sa bude
používať kalkulácia vychádzajúca z ceny vo výške za osobu a deň práce (MD) resp . za človekohodinu
(čh), ktorá predstavuje jednu osminu sadzby za MD.

Popis
Biznis analýza / technická podpora / riadenie
projektu

Sadzba € /
čh

Počet ČH

Celkový zmluvný
rozsah

61,90 EUR

715

44 258,50 EUR

V prípade objednania urgentného zásahu sa cena zvyšuje o 50% ceny neurgentného zásahu podľa
vyššie uvedenej tabuľky.

Zmluva

14/15

Príloha č. 3: Obsahová špecifikácia služieb

Špecifikácia technickej podpory:
1. Analýza a odstránenie havarijných stavov serverových pracovísk SW aplikácie a príslušných
integračných rozhraní na spolupracujúce systémy Objednávateľa
2. Reinštalácie komponentov SW aplikácie podľa požiadaviek Objednávateľa
3. Inštalácia nových pracovísk SW aplikácie, popr. integrácia na nové prostredia u Objednávateľa
alebo vyžiadané Objednávateľom na 3.strany.
4. Zaškolenie na pracovisku Objednávateľa (on site) alebo Zhotoviteľa po zásahu technickej
podpory, reinštalácii SW aplikácie, alebo nutného operačného, databázového alebo iného
systému, popr. zaškolenie podľa požiadavky Objednávateľa
5. Priame telefonické konzultácie určených osôb Objednávateľa s personálom Technickej
podpory Zhotoviteľa
6. Odstraňovanie havarijných a nefunkčných stavov SW aplikácie, ktoré nie sú spôsobené chybou
v programovom kóde (dátová nekonzistencia, spolupráca s operačnými/ databázovými
systémami, a pod.)
7. Úprava a spracovanie dát zabezpečujúcich prevádzku SW aplikácie.
8. Aktualizácia dátového modelu a naviazaných funkcií SW aplikácie podľa požiadavky
Objednávateľa.
9. Technická podpora pri obnove, úprave a udržiavaní konzistencie dát podľa požiadavky
Objednávateľa.
10. Predpokladané dopady na funkčný existujúci informačný systém, s návrhom na eliminovanie
týchto dopadov,
11. Pri úpravách a/alebo zmenách SW aplikácie, vykonávaných Zhotoviteľom, je Zhotoviteľ
povinný ručiť za funkčnosť SW aplikácie/modulu ktorá sa menila.
12. Zhotoviteľ s osobitným zreteľom bude vykonávať analýzu dopadov na SW ako celok a bude
vopred upozorňovať na možné riziká, ktoré by mohli znefunkčniť iné moduly v aplikácii.
13. Objednávateľ je povinný poskytnúť zhotoviteľovi testovacie prostredie, ktoré bude presnou
kópiou produkčného prostredia.
14. Zhotoviteľ bude všetky zmeny nasadzovať najprv do testovacieho prostredia a úspešné
otestovanie v testovacom prostredí bude povinná prerekvizita pre nasadenie do produkčného
prostredia
15. V prípade ak otestovanie v testovacom prostredí nebude možné, tak zhotoviteľ nebude
garantovať 100% funkčnosť ihneď po nasadení do produkčného prostredia a zhotoviteľovi
bude poskytnutý čas ako aj zdroje na nasadenie do produkčného prostredia.
16. Aktualizácia technickej dokumentácie jednotlivých modulov podľa požiadavky Objednávateľa
s osobitným upozornením evidencie zmien pri aktualizácii už existujúcej dokumentácie, tzv.
“Change log”, resp. “Release notes”.

Zmluva

15/15

