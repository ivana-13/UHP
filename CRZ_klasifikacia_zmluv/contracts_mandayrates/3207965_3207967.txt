Zmluva o dielo
uzatvorená podľa § 536 a nasl. zákona č. 513/1991 Zb. Obchodný zákonník
v znení neskorších predpisov
(ďalej len „Obchodný zákonník“)
(ďalej len „zmluva“)
Číslo zmluvy objednávateľa: 122/2017/1.16.2
Číslo zmluvy zhotoviteľa: NA
Zmluvné strany
1. Objednávateľ:
Názov:
Ministerstvo životného prostredia Slovenskej republiky
Sídlo:
Nám. Ľ. Štúra 1, 812 35 Bratislava
Štatutárny zástupca: JUDr. Ľubomíra Kubišová, generálna tajomníčka služobného
úradu
IČO:
42181810
DIČ:
2023106679
Bankové spojenie:
IBAN :
(ďalej len „objednávateľ“)

2. Zhotoviteľ:
Obchodné meno: BIZ Consulting, s.r.o.
Sídlo:
Krajinská 44, 821 06 Bratislava
V zastúpení:
Ing. Viliam Bošiak MBA, konateľ
IČO:
45 253 595
DIČ:
2022918425
IČ DPH:
SK2022918425
Bankové spojenie:
IBAN:
Kontaktná osoba:
Ing. Viliam Bošiak, MBA
e-mail:
Zápis v Obchodnom registri: v Obchodnom registri Okresného súdu Bratislava I, oddiel:
Sro, vložka č.: 61487
(ďalej len „zhotoviteľ“)

Objednávateľ a zhotoviteľ sa ďalej v texte zmluvy spoločne označujú ako „zmluvné
strany“.

Preambula
Zmluvné strany uzatvárajú túto zmluvu ako výsledok postupu verejného obstarávateľa (v tejto
zmluve uvedeného ako objednávateľ) pri aplikovaní postupu verejného obstarávania zadávaného
zákazkou s nízkou hodnotou metódou výzvy na predkladanie ponúk, v súlade s § 117 zákona č.
343/2015 Z. z. o verejnom obstarávaní a o zmene a doplnení niektorých zákonov v znení
neskorších predpisov. Na základe výsledkov verejného obstarávania sa objednávateľ ako verejný
obstarávateľ a zhotoviteľ ako úspešný uchádzač dohodli na uzatvorení tejto zmluvy.
1

I
1.

Predmet zmluvy

Predmetom tejto zmluvy je záväzok zhotoviteľa vypracovať pre objednávateľa dielo –
dokumenty pozostávajúce z nasledujúcich častí :
1.1 reformný zámer,
1.2 štúdia uskutočniteľnosti,
1.3 žiadosť o nenávratný finančný príspevok.
(spolu aj ako „dielo“).
Podrobná špecifikácia jednotlivých častí diela je uvedená v Prílohe č. 2 tejto zmluvy.

2.

Predmetom tejto zmluvy je aj záväzok zhotoviteľa zapracovať pripomienky pripomienkujúcich
a schvaľujúcich subjektov k dielu (napr. Úradu podpredsedu vlády SR pre investície
a informatizáciu, Ministerstva vnútra Slovenskej republiky a i.)

3.

Objednávateľ sa zaväzuje za riadne a včas vykonané dielo zaplatiť zhotoviteľovi cenu
dohodnutú v čl. II tejto zmluvy.

II Zmluvná cena
1. Cena za vypracovanie diela je stanovená v zmysle zákona Národnej rady Slovenskej
republiky č. 18/1996 Z. z. o cenách v znení neskorších predpisov v celkovej výške
31 800,- € bez DPH (slovom tridsaťjedentisícosemsto euro), DPH 6 360,- €
(slovom šesťtisíctristošesťdesiat euro ), spolu 38 160,- € s DPH (slovom
tridsaťosemtisícstošesťdesiat euro), pričom:

1.1 za vypracovanie návrhu reformného zámeru podľa bodu 1.1 čl. I tejto zmluvy sa
dojednáva cena 4 770 ,- € bez DPH, t.j. 5 724 ,- € s DPH,
1.2 za vypracovanie návrhu štúdie uskutočniteľnosti podľa bodu 1.2 čl. I tejto zmluvy sa
dojednáva cena 15 900 ,- € bez DPH, t.j. 19 080,- € s DPH,
1.3 za vypracovanie návrhu žiadosti o nenávratný finančný príspevok podľa bodu 1.3 čl. I tejto
zmluvy sa dojednáva cena 7 950,- € bez DPH, t.j. 9 540,- € s DPH,
1.4 za
zapracovanie
pripomienok
pripomienkujúcich
a schvaľujúcich
subjektov
k dokumentom podľa bodu 1.1, 1.2, 1.3 článku I tejto zmluvy (predovšetkým Úrad
podpredsedu vlády SR pre investície a informatizáciu, Ministerstvo vnútra Slovenskej
republiky a i.) sa dojednáva cena 3 180,- € bez DPH, t.j. 3 816,- € s DPH.
2.

Na základe ponuky zhotoviteľa ako úspešného uchádzača je cena diela v súlade s výsledkom
verejného obstarávania v celkovej výške podľa bodu 1 tohto článku zmluvy.

3.

Cena za dielo je konečná a zahŕňa všetky výdavky zhotoviteľa spojené so zhotovením diela.

4.

Podrobná cenová kalkulácia predmetu zmluvy je uvedená v Prílohe č. 1 tejto zmluvy.

2

III Čas, spôsob a miesto
plnenia a dodania predmetu zmluvy
1.

Zhotoviteľ sa zaväzuje, že vypracuje dokumenty podľa čl. I bodu 1.1, 1.2, 1.3 tejto zmluvy
riadne a včas v lehote do 90 dní odo dňa nadobudnutia účinnosti tejto zmluvy a všetky tieto
časti diela odovzdá v tejto lehote objednávateľovi v sídle objednávateľa.

2.

Zhotoviteľ sa ďalej zaväzuje, že zapracuje pripomienky pripomienkujúcich a schvaľujúcich
subjektov k dielu podľa čl. I bodu 2 tejto zmluvy riadne a včas v lehote do 30 dní odo dňa
predloženia pripomienok zhotoviteľovi. Objednávateľ predloží zhotoviteľovi pripomienky
elektronickou formou (e-mailom), CD/DVD, USB alebo písomnou formou. Uvedená lehota na
zapracovanie pripomienok môže byť predĺžená po vzájomnej dohode obidvoch zmluvných
strán.

3.

Zhotoviteľ je povinný písomne alebo e-mailom oznámiť objednávateľovi najneskôr 5
pracovných dní vopred, kedy bude dielo pripravené na odovzdanie.

4. Časť diela podľa čl. I bodu 1.1, 1.2, 1.3 tejto zmluvy ako aj časť diela podľa čl. I bodu 2 tejto
zmluvy sa považuje za odovzdanú zhotoviteľom a prevzatú objednávateľom na základe
písomného preberacieho protokolu.
5.

Zhotoviteľ odovzdá objednávateľovi dokumenty podľa čl. I bodu 1.1, 1.2, 1.3 tejto zmluvy ako
aj časť diela podľa čl. I bodu 2 tejto zmluvy, t.j. každú časť diela v písomnej forme v troch (3)
originálnych písomných vyhotoveniach ako aj v elektronickej forme na CD nosiči.

6.

Preberací protokol o odovzdaní a prevzatí diela za každú jeho časť podpísaný zástupcami
oboch zmluvných strán bude dokladom o riadnom vypracovaní a odovzdaní diela a bude
podkladom pre vystavenie faktúry.

7.

Preukázateľné omeškanie objednávateľa s poskytnutím súčinnosti nevyhnutnej na zhotovenie
diela alebo ktorejkoľvek jeho časti má za následok, že zhotoviteľ nie je v omeškaní so svojim
plnením a lehota na odovzdanie diela sa upraví adekvátne omeškaniu objednávateľa.

8.

Zhotoviteľ je povinný písomne informovať objednávateľa o všetkých skutočnostiach, ktoré
môžu ohroziť včasné zhotovenie diela, a to bezodkladne po ich zistení.

9.

Objednávateľ je oprávnený odmietnuť prevzatie diela pre jeho preukázateľné nedostatky.
Osoba poverená objednávateľom podľa čl. VII bodu 1 písm. a) tejto zmluvy oznámi
zhotoviteľovi písomne nedostatky diela v lehote 7 pracovných dní odo dňa odmietnutia jeho
prevzatia. Zhotoviteľ nedostatky diela bezodplatne odstráni v lehote 7 pracovných dní odo dňa
písomného oznámenia nedostatkov diela, ak sa zmluvné strany nedohodnú inak. V prípade,
že zhotoviteľ neodstráni nedostatky diela v lehote podľa predchádzajúcej vety, je objednávateľ
oprávnený odstúpiť od tejto zmluvy.

IV Spolupôsobenie zmluvných strán
1. Zmluvné strany sa zaväzujú poskytnúť si vzájomne súčinnosť potrebnú na plnenie povinností
vyplývajúcich z tejto zmluvy.
2. Objednávateľ sa zaväzuje, že počas vykonávania diela poskytne zhotoviteľovi v nevyhnutnom
rozsahu potrebné spolupôsobenie, spočívajúce najmä v odovzdaní doplňujúcich údajov,
3

podkladov, ktorých potreba vznikne v priebehu plnenia tejto zmluvy. Toto spolupôsobenie
poskytne zhotoviteľovi najneskôr do 5 pracovných dní od jeho písomného alebo e-mailového
vyžiadania.
3. Zhotoviteľ sa zaväzuje zachovávať mlčanlivosť o všetkých informáciách, s ktorými prišiel do
styku a ktoré sa dozvedel pri plnení predmetu tejto zmluvy (ďalej len „dôverné informácie“).
Zhotoviteľ sa ďalej zaväzuje, že dôverné informácie bez predchádzajúceho písomného súhlasu
objednávateľa nevyužije pre seba a/alebo pre tretie osoby, neposkytne tretím osobám a ani
neumožní prístup tretích osôb k týmto informáciám, pričom táto povinnosť zhotoviteľa trvá aj
po zániku platnosti tejto zmluvy.
4. Povinnosť zachovávať mlčanlivosť o dôverných informáciách sa nevzťahuje na:
a) informácie, ktoré už sú v deň podpisu tejto zmluvy verejne známe, alebo ktoré je možné
už v deň podpisu tejto zmluvy získať z bežne dostupných informačných prostriedkov;
b) informácie, ktoré sa stanú po podpise tejto zmluvy verejne známymi, alebo ktoré možno
po tomto dni získať z bežne dostupných informačných prostriedkov, ak k ich zverejneniu
nedošlo porušením povinnosti mlčanlivosti podľa tohto článku zmluvy;
c) prípady, kedy na základe príslušných právnych predpisov alebo na základe povinnosti
uloženej postupom podľa všeobecne záväzných právnych predpisov je zhotoviteľ povinný
poskytnúť dôverné informácie a prípady, kedy povinnosť zverejnenia dôvernej informácie
ukladá zákon č. 211/2000 Z.z. o slobodnom prístupe k informáciám a o zmene a doplnení
niektorých zákonov (zákon o slobode informácií) v znení neskorších predpisov. V takom
prípade je zhotoviteľ povinný písomne informovať objednávateľa o vzniku jeho povinnosti
poskytnúť dôverné informácie s uvedením rozsahu tejto povinnosti bez zbytočného
odkladu;
d) použitie potrebných dôverných informácií v prípadoch súdnych, rozhodcovských,
správnych alebo iných konaní vedených za účelom uplatňovania práv podľa tejto zmluvy.

V Platobné podmienky a fakturácia
1. Objednávateľ neposkytne zhotoviteľovi na účely plnenia tejto zmluvy žiadny preddavok.
2. Objednávateľ uhradí zhotoviteľovi cenu za dielo podľa čl. II tejto zmluvy, a to na základe faktúr
vystavených zhotoviteľom. Zhotoviteľ je oprávnený vystaviť faktúru až po odovzdaní a prevzatí
jednotlivej časti diela, na základe písomného preberacieho protokolu podľa čl. III bodu 4 tejto
zmluvy, ktorý bude prílohou vystavenej faktúry. Zmluvné strany si ako spôsob platby dohodli
bezhotovostný prevod na bankový účet zhotoviteľa uvedený v záhlaví tejto zmluvy. Cena za
dielo sa považuje za uhradenú okamihom jej odpísania z účtu objednávateľa uvedeného
v záhlaví tejto zmluvy.
3. Lehota splatnosti faktúry je 30 dní odo dňa jej doručenia objednávateľovi.
4. Každá faktúra musí obsahovať údaje v zmysle ustanovenia § 3a ods. 1 Obchodného zákonníka
a ustanovenia § 74 ods. 1 zákona č. 222/2004 Z. z. o dani z pridanej hodnoty v znení
neskorších predpisov.
5. V prípade, ak faktúra vystavená zhotoviteľom nebude spĺňať požiadavky v zmysle tohto článku
zmluvy, objednávateľ je oprávnený vrátiť faktúru bez jej zaplatenia zhotoviteľovi na
prepracovanie. Počas doby prepracovávania faktúry zhotoviteľom, nie je objednávateľ v
omeškaní s úhradou faktúry, ktorej lehota splatnosti prestáva plynúť. Nová 30-dňová lehota
4

splatnosti začne plynúť až dňom doručenia novej faktúry objednávateľovi, ktorá spĺňa
požiadavky stanovené v tomto článku zmluvy.

VI Ukončenie zmluvy
1. Túto zmluvu je možné ukončiť:
a) písomnou dohodou zmluvných strán,
b) písomnou výpoveďou zmluvy zo strany objednávateľa bez uvedenia dôvodu s 10 –
dňovou výpovednou lehotou, ktorá začína plynúť prvým dňom nasledujúcim po dni
doručenia výpovede druhej zmluvnej strane,
c) písomným odstúpením od zmluvy v súlade s príslušnými ustanoveniami Obchodného
zákonníka.
2. Objednávateľ je oprávnený odstúpiť od tejto zmluvy v prípade podstatného porušenia
povinností zhotoviteľa podľa tejto zmluvy, pričom objednávateľ a zhotoviteľ sa dohodli, že
akékoľvek porušenie zmluvnej povinnosti zhotoviteľom sa považuje za podstatné porušenie
jeho zmluvnej povinnosti.
3. Zhotoviteľ je oprávnený odstúpiť od tejto zmluvy v prípade, ak objednávateľ neuhradí cenu
diela ani v lehote dlhšej ako 30 dní od uplynutia lehoty jej splatnosti.
4. Odstúpenie od tejto zmluvy je účinné dňom doručenia písomného oznámenia zmluvnej strany
o odstúpení od zmluvy druhej zmluvnej strane.

VII Komunikácia a doručovanie
1.

Zmluvné strany pre účely tejto zmluvy určujú kontaktné osoby zodpovedné za vecnú a
odbornú komunikáciu v súvislosti s touto zmluvou:
a) za objednávateľa: Mgr. Viktória Tkačivská, telefónny kontakt 02/59 56 4246, e-mail:
viktoria.tkacivska@enviro.gov.sk.
b) za zhotoviteľa: Ing. Viliam Bošiak, telefónny kontakt
0905 383 494, e-mail:
viliam.bosiak@bizconsulting.sk

2.

Zmenu kontaktnej osoby podľa odseku 1 tohto článku oznámi zmluvná strana, u ktorej
k zmene došlo druhej zmluvnej strane bezodkladne, a to v písomnej forme na adresu uvedenú
v záhlaví tejto zmluvy. Pre vylúčenie akýchkoľvek pochybností platí, že na zmenu kontaktnej
osoby podľa tohto odseku sa nevyžaduje uzatvorenie písomného dodatku podľa článku X
bodu 2 tejto zmluvy.

3.

Zmluvné strany sa dohodli, že písomná komunikácia podľa tejto zmluvy alebo v súvislosti s
touto zmluvou sa bude doručovať doporučene poštou, treťou osobou oprávnenou doručovať
zásielky alebo osobne na adresu uvedenú v záhlaví tejto zmluvy alebo na inú adresu písomne
oznámenú druhej zmluvnej strane počas trvania tejto zmluvy, formou e-mailu, pri bežnej
komunikácii zaslaním spätného potvrdzujúceho e-mailu príjemcom, pričom za spätný
potvrdzujúci e-mail príjemcu sa nepovažuje správa automaticky vygenerovaná systémom
alebo faxom.

4.

Za deň doručenia sa považuje deň prevzatia písomnosti. V prípade, ak adresát odmietne
písomnosť prevziať, za deň doručenia sa považuje deň odmietnutia prevzatia písomnosti. V
prípade, ak si adresát neprevezme písomnosť v úložnej lehote na pošte, písomnosť sa
považuje za doručenú v lehote 3 dní od jej vrátenia odosielateľovi, a to aj vtedy, ak sa adresát
5

o tom nedozvie. V prípade, ak sa písomnosť vráti odosielateľovi s označením pošty „adresát
neznámy“ alebo „adresát sa odsťahoval“ alebo s inou poznámkou podobného významu, za
deň doručenia sa považuje deň vrátenia zásielky odosielateľovi.

VIII

Sankcie

1.

Zmluvné strany sa dohodli, že v prípade omeškania zhotoviteľa s odovzdaním diela vzniká
objednávateľovi právo uplatniť si voči zhotoviteľovi zmluvnú pokutu vo výške 0,05 % z ceny
diela za každý deň omeškania až do riadneho odovzdania diela.

2.

Zmluvné strany sa dohodli, že v prípade omeškania objednávateľa s úhradou riadne
doručenej a zhotoviteľom riadne vystavenej faktúry, je zhotoviteľ oprávnený požadovať od
objednávateľa úroky z omeškania v súlade s nariadením vlády Slovenskej republiky č. 21/2013
Z. z., ktorým sa vykonávajú niektoré ustanovenia Obchodného zákonníka v znení neskorších
predpisov.

3.

V prípade porušenia povinnosti zhotoviteľa zachovávať mlčanlivosť o dôverných informáciách
podľa čl. IV bodu 3 tejto zmluvy, je objednávateľ oprávnený uplatniť si voči zhotoviteľovi
zmluvnú pokutu vo výške 1000 EUR, a to aj opakovane.

4.

Zhotoviteľ sa zaväzuje uhradiť zmluvnú pokutu do štrnástich (14) dní od doručenia písomnej
výzvy objednávateľa k úhrade zmluvnej pokuty s uvedením potrebných údajov k vykonaniu
úhrady.

5.

Vznikom nároku na zmluvnú pokutu alebo jej zaplatením nie je dotknuté právo objednávateľa
na náhradu škody v plnom rozsahu.

IX Autorské práva a licenčné podmienky
1. Zhotoviteľ touto zmluvou udeľuje objednávateľovi súhlas na akýkoľvek známy spôsob použitia
diela – licenciu. Zhotoviteľ udeľuje objednávateľovi výhradnú licenciu.
2. Zhotoviteľ udeľuje objednávateľovi licenciu bez časového, územného a vecného obmedzenia.
Zmluvné strany sa dohodli, že zhotoviteľ poskytuje objednávateľovi licenciu bezodplatne.
3. Zhotoviteľ týmto udeľuje objednávateľovi súhlas na poskytnutie licencie v rozsahu udelenej
licencie (sublicencia) tretej osobe.

X Záverečné ustanovenia
1. Pokiaľ v tejto zmluve nebolo dohodnuté inak, vzájomné vzťahy zmluvných strán sa riadia
príslušnými ustanoveniami Obchodného zákonníka, zákona č. 185/2015 Z. z. Autorský zákon
v znení neskorších predpisov a inými všeobecne záväznými právnymi predpismi Slovenskej
republiky ako i príslušnými právnymi predpismi Európskej únie.
2. Zmeny a doplnenia tejto zmluvy je možné vykonať len formou písomných číslovaných
dodatkov podpísaných oprávnenými zástupcami oboch zmluvných strán. Dodatky budú
očíslované podľa poradia.

6

3. Zhotoviteľ vyhlasuje a podpisom tejto zmluvy potvrdzuje, že počas procesu verejného
obstarávania (ktorého sa zúčastnil ako uchádzač), ktorého výsledkom je táto zmluva
neposkytol informácie alebo doklady, ktoré sú nepravdivé alebo pozmenené tak, že
nezodpovedajú skutočnosti; nepokúsil sa neoprávnene ovplyvniť postup verejného
obstarávania; nepokúsil sa získať dôverné informácie, ktoré by mu poskytli neoprávnenú
výhodu; nebol v konflikte záujmov; neuzavrel v danom verejnom obstarávaní s iným
hospodárskym subjektom dohodu narúšajúcu hospodársku súťaž.
4. Táto zmluva nadobúda platnosť dňom jej podpísania obidvoma zmluvnými stranami a
účinnosť v zmysle ustanovenia § 47a ods. 1 zákona č. 40/1964 Zb. Občiansky zákonník v
znení neskorších predpisov a ustanovenia § 5a zákona č. 211/2000 Z. z. o slobodnom prístupe
k informáciám a o zmene a doplnení niektorých zákonov (zákon o slobode informácií) v znení
neskorších predpisov dňom nasledujúcim po dni jej zverejnenia v Centrálnom registri zmlúv
vedenom Úradom vlády Slovenskej republiky.
5. Všetky spory, ktoré vzniknú z tejto zmluvy, vrátane sporov o jej platnosť, výklad alebo
ukončenie sa zmluvné strany zaväzujú prednostne riešiť vzájomným rokovaním
prostredníctvom zástupcov svojich štatutárnych orgánov. V prípade, že zmluvné strany spory
vzniknuté v súvislosti so zmluvou alebo plnením záväzkov podľa tejto zmluvy nevyriešia
vzájomným rokovaním, budú tieto riešené na vecne a miestne príslušnom súde v Slovenskej
republike podľa právneho poriadku Slovenskej republiky.
6. Zmluvné strany výslovne súhlasia so zverejnením tejto zmluvy v jej plnom znení vrátane príloh
a dodatkov v Centrálnom registri zmlúv vedenom Úradom vlády Slovenskej republiky.
7. V prípade, že akékoľvek ustanovenie tejto zmluvy je, alebo sa stane neplatným, neúčinným
a/alebo nevykonateľným, nie je tým dotknutá platnosť, účinnosť a/alebo vykonateľnosť
ostatných ustanovení tejto zmluvy, pokiaľ to nevylučuje v zmysle príslušných právnych
predpisov samotná povaha takého ustanovenia. Zmluvné strany sa zaväzujú bez zbytočného
odkladu po tom, ako zistia, že niektoré z ustanovení tejto zmluvy je neplatné, neúčinné a/alebo
nevykonateľné, nahradiť dotknuté ustanovenie ustanovením novým, ktorého obsah bude v čo
najväčšej miere zodpovedať vôli zmluvných strán v čase uzatvorenia tejto zmluvy.
8. Táto zmluva je vyhotovená v šiestich (6) rovnopisoch, z toho štyri (4) si ponechá objednávateľ
a dva (2) zhotoviteľ.
9. Zmluvné strany vyhlasujú, že sa oboznámili s obsahom tejto zmluvy, v plnom rozsahu s ním
súhlasia a prehlasujú, že pri podpise tejto zmluvy konali slobodne, a že zmluva nebola
podpísaná v tiesni, a ani za nápadne nevýhodných podmienok.
10. Neoddeliteľnou súčasťou zmluvy je Príloha č. 1 Cenová kalkulácia predmetu zmluvy a Príloha
č. 2 Podrobná špecifikácia.

V Bratislave, dňa ..................

V Bratislave, dňa ..................

Za objednávateľa:

Za zhotoviteľa:

..........................................................
Ministerstvo životného prostredia SR
JUDr. Ľubomíra Kubišová
generálna tajomníčka služobného úradu

........................................................
BIZ Consulting, s.r.o.
Ing. Viliam Bošiak
konateľ

7

Príloha č. 1 k Zmluve o dielo č. 122/2017/1.16.2

Cenová kalkulácia predmetu zmluvy

Položka
č.

Dokument/Aktivita

Max.
percentuálny
podiel
z celkovej
ceny

cena bez
DPH

sadzba
DPH v % a
výška DPH

cena vrátane
DPH

1.

Návrh reformného zámeru

15%

4 770,00 €

954,00 €

5 724,00 €

2.

Návrh štúdie
uskutočniteľnosti

50%

15 900,00 €

3 180,00 €

19 080,00 €

25%

7 950,00 €

1 590,00 €

9 540,00 €

10%

3 180,00 €

636,00 €

3 816,00 €

100%

31 800,00 €

6 360,00 €

38 160,00 €

3.

4.

Návrh žiadosti o nenávratný
finančný príspevok
Zapracovanie pripomienok
pripomienkujúcich a
schvaľujúcich subjektov
k dokumentom č. 1. až 3.
Spolu

8

Príloha č. 2 k Zmluve o dielo č. 122/2017/1.16.2

Podrobná špecifikácia
1. Reformný zámer
Predmetný reformný zámer je potrebné vypracovať v súlade a v rozsahu s príslušnými metodikami
a usmerneniami vydanými Úradom podpredsedu vlády SR pre investície a informatizáciu a taktiež
v súlade s koordinačným mechanizmom OP Integrovaná infraštruktúra a OP Efektívna verejná
správa (dokumenty sú dostupné na www.informatizacia.sk a
Spracovanie

zahŕňa

aj

zapracovanie

prípadných

http://www.minv.sk/?opevs).

pripomienok

vznesených

zo

strany

pripomienkujúcich subjektov.
2. Štúdia uskutočniteľnosti
Predmetnú štúdiu uskutočniteľnosti je potrebné vypracovať v súlade a v rozsahu metodického
usmernenia pre spracovanie štúdií uskutočniteľnosti v rámci prioritnej osi 7 Operačného programu
Integrovaná infraštruktúra a ďalších relevantných metodík a usmernení vydaných Úradom
podpredsedu

vlády

SR

pre

investície

a informatizáciu

(dokumenty

sú

dostupné

na

www.informatizacia.sk). Spracovanie zahŕňa aj zapracovanie prípadných pripomienok vznesených
zo strany pripomienkujúcich subjektov.
3. Žiadosť o nenávratný finančný príspevok
Predmetnú žiadosť o nenávratný finančný príspevok je potrebné vypracovať v súlade a v rozsahu
príslušných výziev na predkladanie projektov a príslušných metodík a usmernení vydaných
Úradom podpredsedu vlády SR pre investície a informatizáciu (dokumenty sú dostupné na
www.informatizacia.sk). Spracovanie zahŕňa aj zapracovanie prípadných pripomienok vznesených
zo strany pripomienkujúcich subjektov.
Charakteristika GeoCloud pre priestorové dáta:
GeoCloud bude centrálnou platformou pre priestorové údaje a súvisiace služby (ďalej len
geozdroje), ktorej cieľom, je zabezpečiť podporu zdieľania a opätovného využívania geozdrojov s
využitím potenciálu služieb vládneho cloudu. Platforma zabezpečí jednotný prístup ku geozdrojom
(ako napríklad kataster, hydrografia, chránené územia, doprava a podobne) v štandardizovanej
podobe, ktorá je rovnaká pre všetky štáty EÚ s podporou špecifických požiadaviek národnej
legislatívy a potrieb praxe.
GeoCloud umožní prístup ku všetkým geozdrojom s otvorenou i reštriktívnou licenciou, poskytne
priestor pre tvorbu mapových podkladov a implementáciu nástrojov pre využívanie geozdrojov.
Tieto údaje sa sprístupňujú elektronicky prostredníctvom internetu štandardizovanými webovými
službami pre ich využitie v rôznych aplikáciách pre prijímanie rozhodnutí a podporu plánovania.
V rámci podpory integrácie priestorových údajov a služieb pre potreby konsolidovaného prístupu v
rámci eGoverenmentu, GeoCloud poskytne prístupy pre Informačný systém centrálnej správy
9

referenčných údajov verejnej správy ako platformy na integráciu údajov pre špecifické potreby
relevantných užívateľov a zároveň využije relevantné konsolidované objekty evidencie iných
komponentov eGovernmentu.
Realizácia GeoCloud zabezpečí synergiu pre harmonizáciu geozdrojov v zmysle legislatívnych
požiadaviek (INSPIRE, eGovernment a Open Data) ako aj očakávania samotnej praxe tak zo strany
tvorcov geozdrojov ako aj ich používateľov.
Nemenej dôležitý prínos platformy GeoCloud je v oblasti podpory prepojenia geozdrojov s
nepriestorovými údajmi využitím potenciálu linkovaných dát a sémantického webu (Špecifický cieľ
7.5 Zlepšenie celkovej dostupnosti dát verejnej správy vo forme otvorených dát).
Tvorba GeoCloudu zabezpečí prepojenie a rozvoj Registra priestorových informácií - RPI (podpora
metaúdajov, údajových modelov, transformácie), Národného geoportálu (vizualizácia, tvorba
mapových podkladov) a webového sídla Národnej infraštruktúry priestorových informácií (systém
na správu obsahu, nástrojov pre využívanie priestorových údajov) do jednotnej platformy.
Prioritou GeoCloudu je zabezpečiť používateľsky prívetivé prostredie pre efektívne využitie
geozdrojov

v rámci verejného sektora, ich ďalšie využitie na tvorbu pridanej hodnoty

prostredníctvom strojovo spracovateľných služieb (vrátane otvorených aplikačno programových
rozhraní) pre privátny (občania a podnikatelia) a neziskový sektor (Špecifický cieľ 7.3 Zvýšenie
kvality, štandardu a dostupnosti eGovernment služieb pre podnikateľov) ako aj pre ich
jednoduchšie využitie verejnosťou prostredníctvom užívateľského grafického rozhrania (Špecifický
cieľ 7.4 Zvýšenie kvality, štandardu a dostupnosti eGovernment služieb pre občanov).
Pre naplnenie legislatívnych požiadaviek (zákon o Národnej infraštruktúre priestorových informácií,
zákon pre eGovernment a pod.) a potrieb samotnej praxe je potrebné prostredníctvom GeoCloudu
zabezpečiť požiadavky na zabezpečenie harmonizácie priestorových údajov (transformáciu
zdrojových

údajov

podľa

štandardizovaných

výmenných

štruktúr),

ich

sprístupnenie

prostredníctvom služieb priestorových údajov (ktoré napríklad umožnia ich zobrazenie vo forme
máp, alebo uloženie pre potreby ďalšieho spracovania).
Na Slovensku sú vytvárané a aktualizované geozdroje aj nad rámec oblastí, ktoré sú definované v
34 témach priestorových údajov zo Zákona o Národnej infraštruktúre priestorových informácií,
preto je potrebné, zabezpečiť podporu prostredníctvom GeoCloudu aj pre geozdroje využiteľné v
ďalších oblastiach (realitný sektor, turizmus a cestovný ruch, územné plánovanie a pod.).
Z pohľadu fyzickej architektúry riešenie predpokladá využitie kapacít vládneho cloudu. Využitie
cloudových služieb umožní jednoduchšiu harmonizáciu, integráciu a publikáciu geozdrojov a
súčasne umožní jednotlivým povinným osobám kontrolu údajov v ich správe v GeoCloude. Tým,
že údaje budú uložené a publikované z jedného miesta výrazne sa zvýši rýchlosť prístupu a
efektivita oproti súčasnému stavu, kedy RPI integruje údaje sťahované z externých sieťových lokalít
s limitovanou možnosťou ich validácie alebo transformácie.

10

