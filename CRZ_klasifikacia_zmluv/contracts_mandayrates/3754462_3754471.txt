'¿ oáP

ZMLUVA O POSKYTNUTÍ SLUŽIEB
uzatvorená v zmysle § 269 ods. 2 zákona č. 513/1991 Zb. Obchodný zákonník v znení neskorších
predpisov
Zmluvné strany
OBJEDNÁVATEĽ:
Názov:
Sídlo:
Štatutárny orgán:
IČO:
DIČ:
IČ DPH:
Bankové spojenie:
Číslo účtu:
Právna forma:

Národné osvetové centrum
Námestie SNP č. 12, 812 34 Bratislava
JUDr. Ing. Michal Bartók, generálny riaditeľ
00164615
2020829888
SK 2020829888

štátna príspevková organizácia Ministerstva kultúry Slovenskej
republiky, pôsobiaca na základe nového znenia Zriaďovacej listiny,
vydaného Ministerstvom kultúry SR MK-2472/2016-110/8080

(ďalej len „objednávateľ")
a
POSKYTOVATEĽ:
Názov:
Sídlo:
Štatutárny orgán:
Prokúra:
IČO:
DIČ:
IČ DPH:
Zapísaný v:
Bankové spojenie:
Číslo účtu:
(ďalej len „poskytovateľ")

RAINSIDE s.r.o.
Teslova 43, 821 02 Bratislava
Mgr. Roman Polakovič, konateľ
Richard Polakovič
31386946
2020309247
SK2020309247
OR SR Okr. súd BA I. vl.č.8201/B, oddiel: Sro

(spoločne ďalej len „zmluvné strany")
uzatvárajú Zmluvu o poskytnutí služieb (ďalej len „zmluva") s nasledovným obsahom:
Preambula
Na základe zákona č. 69/2018 Z. z. o kybernetickej bezpečnosti a o zmene a doplnení niektorých
zákonov, účinného od 1. 4. 2018 bol pre sektor Informačného systému verejnej správy stanovený
ústredný orgán Úrad podpredsedu vlády Slovenskej republiky pre investície a informatizáciu, ktorý
má za úlohu identifikovať základnú službu a prevádzkovateľa základnej služby.
Vzhľadom na túto úlohu je nevyhnutné poskytnúť Úradu podpredsedu vlády Slovenskej republiky pre
investície a informatizáciu kompletný zoznam techniky, procesov a služieb v prostredí informačnokomunikačných technológií v inštitúcii.
Keďže Národné osvetové centrum nedisponuje udržiavaným zoznamom WAN, LAN, zoznamom
počítačov a softvérového vybavenia, ISVS systémov, webových služieb, domén a podobne, je

nevyhnutné v prvom kroku kompletný zoznam vypracovať a následne zaviesť procesy na jeho
udržiavanie.
Táto zmluva sa uzatvára ako výsledok verejného obstarávania v zmysle zákona č. 343/2015 Z. z. o
verejnom obstarávaní a o zmene a doplnení niektorých zákonov (ďalej len „zákon o verejnom
obstarávaní") na predmet zákazky „Analýza stavu IKT v inštitúcii" realizovanej objednávateľom.
Objednávateľ na obstaranie predmetu tejto zmluvy použil postup verejného obstarávania podľa §
117 zákona č. 343/2015 Z. z. o verejnom obstarávaní a o zmene a doplnení niektorých zákonov
v znení neskorších predpisov. Objednávateľ uzatvára zmluvu s poskytovateľom ako s úspešným
uchádzačom vo verejnom obstarávaní.
Článok 1
Predmet zmluvy
1.1

Predmetom tejto zmluvy je nasledovné plnenie poskytovateľa:
1.1.1 Analýza technického vybavenia:
1.1.1.1 analýza serverovne/serverovní,
1.1.1.2 technika v serverovniach,
1.1.1.3 analýza prístupov do priestorov a technického vybavenia.
1.1.2

Analýza WAN:
1.1.2.1 pripojenie do VPN siete Ministerstva kultúry Slovenskej republiky,
1.1.2.2 pripojenie na internet,
1.1.2.3 prístupy z internetu,
1.1.2.4 VPN prístupy do siete, externé prístupy do siete,
1.1.2.5 prepojenia s inými sieťami,
1.1.2.6 firewall resp. ochrana lokálnej siete,
1.1.2.7 bezpečnostný test z internetu.

1.1.3

Analýza LAN a lokálneho IKT:
1.1.3.1 topológia siete,
1.1.3.2 typ a rýchlosť lokálnej siete,
1.1.3.3 lokálne sieťové prvky,
1.1.3.4 prepojenia kancelárií,
1.1.3.5 zmapovanie stavu označenia koncových bodov, patch panelov,
1.1.3.6 audit serverového vybavenia, rolí serverov, stavu serverov,
1.1.3.7 kontrola bezpečnostného nastavenia serverov,
1.1.3.8 Wifi zariadenia, Wifi siete,
1.1.3.9 počet a umiestnenie osobných staníc,
1.1.3.10 audit vybraných počítačov za účelom kontroly nastavení, licencií,
1.1.3.11 zoznam SW vybavenia PC.

1.1.4

Analýza
1.1.4.1
1.1.4.2
1.1.4.3
1.1.4.4
1.1.4.5
1.1.4.6
1.1.4.7

používaných služieb:
registrované domény,
webové stránky,
informačné systémy,
hostingy,
emailové služby,
DNS služby,
ďalšie služby - FTP, SFTP, SSH, vzdialený prístup, cloudové služby.

1.1.5

Analýza
1.1.5.1
1.1.5.2
1.1.5.3

procesov:
zmapovanie procesov správy počítačovej siete,
životný cyklus prístupov v sieti,
životný cyklus externých prístupov,

2/5

1.1.5.4
1.1.5.5
1.2

pridanie, odobratie PC zo siete,
analýza dokumentácie, konfiguračnej databázy.

Výsledkom analýzy bude zdokumentovanie aktuálneho stavu podľa okruhov špecifikovaných
vyššie ako aj návrh na kontinuálne udržiavanie dokumentácie resp. stavu. Obstarávate!'
očakáva aj návrhy na bezpečnostné riešenia v prípade, že pri analýze budú identifikované
bezpečnostné hrozby ako aj návrhy na zefektívnenie prevádzky.
Článok 2
Práva a povinnosti zmluvných strán

2.1

Poskytovateľ sa zaväzuje poskytovať plnenie podľa čl. 1 ods. 1.1 zmluvy riadne a včas
s odbornou starostlivosťou v zmysle podmienok dohodnutých v zmluve.

2.2

Objednávateľ sa zaväzuje poskytnúť poskytovateľovi všetku súčinnosť potrebnú pre riadne
plnenie zmluvy poskytovateľom.

2.3

V prípade, že niektorá zmluvná strana poruší svoje povinnosti podľa tejto zmluvy, je povinná
nahradiť druhej zmluvnej strane preukázanú škodu, ktorá jej porušením povinnosti vznikla.
Oprávnená zmluvná strana si náhradu škody uplatní písomnou výzvou.
Článok 3
Termín a miesto plnenia

3.1

Poskytovateľ je povinný dodať predmet zmluvy do 30 dní odo dňa účinnosti zmluvy.

3.2

Poskytovateľ začne s poskytovaním služieb odo dňa účinnosti zmluvy.

3.3

Miesto plnenia predmetu zmluvy je v závislosti od potrieb objednávateľa sídlo objednávateľa
alebo sídlo poskytovateľa.

3.4

Odovzdanie a prevzatie predmetu plnenia zmluvy sa uskutoční na základe Protokolu
o poskytnutí a prevzatí služby podpísaného obidvoma zmluvnými stranami.
Článok 4
Finančné a platobné podmienky

4.1

Odmena za plnenie predmetu zmluvy je stanovená na základe výsledku verejného
obstarávania, v súlade s predloženou cenovou ponukou zo dňa 19. 10. 2018 vo výške: 4
300,00€ bez DPH, slovom: štyritisíctristo eur bez DPH, výška DPH 860,00€, celková cena
5 160,00.€s DPH.

4.2

Poskytovateľ zašle objednávateľovi faktúru v dvoch vyhotoveniach najneskôr do 14 dní odo
dňa podpisu protokolu o prevzatí služby obidvoma zmluvnými stranami.

4.3

Objednávateľ uhradí odmenu podľa článku 4 ods. 4.1 zmluvy bankovým prevodom na účet
poskytovateľa uvedený v záhlaví zmluvy a to na základe faktúry vystavenej poskytovateľom
v lehote do 30 dní od jej doručenia objednávateľovi.

4.4

V prípade omeškania objednávateľa s úhradou faktúry podľa čl. 3 ods. 3.1 zmluvy je
poskytovateľ oprávnený požadovať úrok z omeškania v zákonnej výške.
Článok 5
Sankcie, náhrada škody

5.1

V prípade omeškania poskytovateľa s plnením predmetu zmluvy má objednávateľ nárok na
zmluvnú pokutu od poskytovateľa vo výške 0,05 % zo zmluvnej ceny za každý, aj začatý, deň

3/5

omeškania. Tým nie je dotknuté právo objednávateľa na náhradu vzniknutej škody. Zaplatením
zmluvnej pokuty sa poskytovateľ nezbavuje povinnosti vykonať predmet zmluvy.
Článok 6
Platnosť a účinnosť zmluvy
6.1

Táto zmluva sa uzatvára na dobu určitú, do 31. 12. 2018. Poskytovateľ je povinný splniť
predmet zmluvy podľa čl. 1 zmluvy do 30 dní odo dňa účinnosti zmluvy.

6.2

Platnosť zmluvy skončí:
6.2.1 uplynutím doby podľa čl. 6 ods. 6.1 zmluvy,
6.2.2 písomnou dohodou zmluvných strán,
6.2.3 písomným odstúpením od zmluvy podľa čl. 6 ods. 6.3 zmluvy.

6.3

Objednávateľje oprávnený odstúpiť od tejto zmluvy v prípade porušenia zmluvných povinností
poskytovateľom, na ktoré bol poskytovateľ objednávateľom písomne upozornený, pričom
nedostatky neodstránil ani v primeranej náhradnej lehote poskytnutej mu objednávateľom.
Opakované porušenie povinností poskytovateľom sa považuje za podstatné porušenie zmluvy.

6.4

Účinky odstúpenia od zmluvy nastávajú dňom nasledujúcim po dni jeho doručenia druhej
zmluvnej strane.

6.5

Odstúpením od zmluvy nie je dotknuté právo odstupujúcej strany na náhradu škody, ktorá jej
vznikla dôvodom odstúpenia od zmluvy.

6.6

Zmluva nadobúda platnosť dňom jej podpísania zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv vedenom Úradom vlády
Slovenskej republiky.
Článok 7
Záverečné ustanovenia

7.1

Zmluvné strany sa dohodli, že písomné zásielky si budú doručovať do miesta sídla zmluvnej
strany uvedeného v záhlaví zmluvy. V prípade, že sa písomná zásielka vráti ako nedoručená na
adresu uvedenú zmluvnou stranou, bude sa táto považovať za doručenú, a to v deň vrátenia
nedoručenej zásielky, aj keď sa o tom adresát zásielky nedozvedel.

7.2

Právne vzťahy neupravené touto zmluvou sa spravujú príslušnými ustanoveniami zákona č.
513/1991 Zb. Obchodný zákonník v znení neskorších predpisov a subsidiárne ďalšími právnymi
predpismi Slovenskej republiky.

7.3

Ak sa akékoľvek ustanovenie zmluvy stane neplatným v dôsledku jeho rozporu so všeobecne
záväznými právnymi predpismi Slovenskej republiky a/alebo právnymi aktmi Európskej únie,
nespôsobí to neplatnosť celej zmluvy. Zmluvné strany sa v takomto prípade zaväzujú
bezodkladne vzájomným rokovaním nahradiť neplatné zmluvné ustanovenie novým platným
ustanovením tak, aby zostal zachovaný účel zmluvy a obsah jednotlivých ustanovení.

7.4

Zmluvu je možné meniť alebo dopĺňať len na základe vzájomnej dohody zmluvných strán,
pričom akékoľvek zmeny a doplnky musia byť vo forme písomného a očíslovaného dodatku k
zmluve, pokiaľ v zmluve nie je uvedené inak.

7.5

Zmluvné strany sa dohodli, že všetky spory, ktoré vzniknú v súvislosti so zmluvou, vrátane
sporov o jej platnosť, výklad alebo ukončenie budú prednostne riešiť vzájomnými zmierovacími
rokovaniami a dohodami.

7.6

Zmluva je vyhotovená v troch (3) rovnopisoch, z ktorých poskytovateľ dostane jedno (1)
vyhotovenie a objednávateľ dve (2) vyhotovenia.

4/5

7.7

Zmluvné strany vyhlasujú, že si text zmluvy riadne a dôsledne prečítali, jej obsahu a právnym
účinkom z nej vyplývajúcim porozumeli, zmluva nebola uzatvorená v tiesni za nápadne
nevýhodných podmienok, ich zmluvné prejavy sú dostatočne jasné, určité a zrozumiteľné,
podpisujúce osoby sú oprávnené na podpis zmluvy a na znak súhlasu zmluvu podpisujú.

Za objednávateľa:
V Bratislave dňa

Za poskytovateľa:
V Bratislave dňa

JUDr. Ing. Michal Bartók
generálny riaditeľ
Národné osvetové centrum

Richard Polakovič
prokurista
RAINSIDE s.r.o.

5/5

