Zmluva o poskytnutí služieb
uzatvorená v zmysle § 269 ods. 2 zákona č. 513/1991 Zb. Obchodný zákonník v znení
neskorších predpisov
Číslo zmluvy Objednávateľa:
Zmluvné strany

Objednávateľ:
Názov:

Ministerstvo pôdohospodárstva a rozvoja vidieka Slovenskej
republiky

Sídlo:

Dobrovičova 12, 812 66 Bratislava

Zastúpené:

Ing. Jaroslav Regec, generálny tajomník služobného úradu

Bankové spojenie:

Štátna pokladnica

IBAN:

SK66 8180 0000 0070 0008 1105

IČO:

00156621

DIČ:

2021291382

Číslo zmluvy:

98/2018/MPRV SR-260

Kontaktná osoba:

Mgr. Veronika Ivaničová

Kontaktné údaje:

tel.: 02/59266234, email: veronika.ivanicova@land.gov.sk

(ďalej ako „Objednávateľ“)

Obchodné meno:

Goldmann Systems, a.s.

Sídlo:

Slávičie údolie 106, 811 02 Bratislava

Zastúpený:

Ing. Martin Perďoch, predseda predstavenstva
Ing. Martin Baláž, člen predstavenstva

Bankové spojenie:

Tatrabanka

IBAN:

SK3911000000002629740806

IČO:

35794950

IČ DPH:

SK2020279965

Zapísaný:

OR Bratislava 1, oddiel Sa., vložka číslo 2531/B

Kontaktná osoba:

Martin Baláž

Kontaktné údaje:

mbalaz@goldmann.sk

(ďalej ako „poskytovateľ“)
(objednávateľ a zhotoviteľ ďalej spolu aj ako „Zmluvné strany“)
1

1. Preambula
1.1. Objednávateľ uskutočnil verejné obstarávanie na predmet zákazky “Služby podpory Národného
potravinového katalógu” postupom zadávania zákazky s nízkou hodnotou. V uvedenom
zadávaní zákazky bol na základe predložených ponúk určený úspešný uchádzač, s ktorým sa ako
s Poskytovateľom uzatvára táto Zmluva.
1.2. Účelom tejto Zmluvy je upraviť vzájomné práva a povinnosti Zmluvných strán pri poskytovaní
služby podpory Národného potravinového katalógu Poskytovateľom pre Objednávateľa počas
doby platnosti a účinnosti Zmluvy za dohodnutú odplatu.
2. Predmet zmluvy
2.1. Predmetom zmluvy je poskytovanie nasledovných služieb podpory Národného potravinového
katalógu:

2.1.1. Poskytovanie služby HelpDesk-u, ktorej súčasťou je:
2.1.1.1.

zriadenie infraštruktúry pracoviska HelpDesk tak, aby obsahovala:

2.1.1.1.1. technické prostredie Help Desk v rozsahu pripojenia na Internet, Intranet,
office aplikácie Microsoft 4 pracoviská 10 používateľov,
2.1.1.1.2. poskytnutie servera a koncových zariadení verbálnej komunikácie VoIP, 4
pracoviská zabezpečujúce prevádzku v pracovné dni od 9.00 hod do 16.00
hod. v dĺžke trvania do štyroch mesiacov odo dňa účinnosti tejto Zmluvy
s opciou do doby konštituovania trvalého systému nástrojov NPK
v prostredí MPRV SR od spustenia helpdesku, najneskôr však do jedného
mesiaca.
2.1.1.2.

vytvorenie a administrácia Help Desk aplikácie poskytujúcej službu záznamu a
vyhodnotenia udalostí prostredníctvom emailu, WEB rozhrania a prepisu
verbálnej komunikácie, reporting na dennej a sumárne na týždennej báze,

2.1.1.3.

poskytovanie služby poskytnutia štandardných odpovedí na často kladené
otázky,

2.1.1.4.

poskytovanie služby prideľovania a sledovania úloh a vyhodnotenia aktivity
pracovníkov kontaktných bodov,

2.1.2. Poskytovanie služieb Informačného webu pre projekt Národný potravinový katalóg
s obsahom:
2.1.2.1.

informácie cieľoch a zámere NPK,

2.1.2.2.

informácie o procesoch NPK,

2.1.2.3.

informácie ako používať aplikáciu NPK,

2.1.2.4.

odkazy na aplikáciu NPK,

2.1.2.5.

názory používateľov Blog,

2.1.2.6.

odkaz na WEB Help Desk NPK, kontaktné telefónne čísla a email podpory,

2.1.2.7.

obsahové naplnenie informačného webu v rozsahu minimálne 100
normostrán podľa zadania verejného obstarávateľa,

2

2.1.2.8.

aktualizácia informačného webu podľa požiadaviek verejného obstarávateľa
do 24 hodín od zadania požiadavky,

2.1.2.9.

administrácia informačného webu po dobu štyroch mesiacov odo dňa
účinnosti tejto Zmluvy s opciou do doby konštituovania trvalého systému
nástrojov NPK v prostredí MPRV SR , najdlhšie však s opciou jeden mesiac.

(ďalej ako „Služba“).
2.2. Služba musí byť navrhnutá a riešená tak, aby umožnila umiestnenie webového rozhrania
informačného WEBu a WEBu Help Desku verejne dostupného externým ako aj interným
používateľom.
2.3. Poskytovateľ sa zaväzuje poskytovať Službu odo dňa účinnosti tejto Zmluvy umožniť
Objednávateľovi bezodkladne prístup k Službe. Objednávateľ sa zaväzuje za Službu zaplatiť
Poskytovateľovi dohodnutú odplatu v zmysle bodu 5.1 Zmluvy.
2.4. Infraštruktúra, ktorú Poskytovateľ vytvorí, zhotoví a/alebo zaobstará za účelom poskytovania
Služby na vlastné náklady a nebezpečenstvo, bude vo vlastníctve a správe Poskytovateľa. Ak
bude požadované použitie internetovej domény Objednávateľa, túto a jej správu zabezpečí
Objednávateľ. V prípade, že Objednávateľ zabezpečením domény poverí Poskytovateľa,
Poskytovateľ ju pre Objednávateľa zabezpečí, pričom náklady s tým spojené znáša Poskytovateľ.
Poskytovateľ zabezpečí dostupnosť Služby pre Objednávateľa ako aj pre ďalšie Objednávateľom
určené subjekty po dohodnutú dobu štyri mesiace odo dňa účinnosti tejto Zmluvy s opciou do
doby konštituovania trvalého systému nástrojov NPK v prostredí MPRV SR, najdlhšie však jeden
mesiac (ďalej ako „Dohodnutá doba“), pričom Poskytovateľ zabezpečí požadovanú úroveň
dostupnosti Služby a Objednávateľ bude po Dohodnutú dobu Službu využívať na účely plnenia
svojich úloh.
2.5. Zmluvné strany sú si vedomé, že poskytovanie Služby počas Dohodnutej doby si vyžaduje
osobitné odborné vlastnosti. Poskytovateľ vyhlasuje, že odbornými vlastnosťami potrebnými pre
poskytovanie Služby disponuje a bude disponovať počas celej Dohodnutej doby.
2.6. Poskytovateľ je povinný strpieť výkon kontroly/auditu/overovania oprávnenými osobami
poverenými výkonom kontroly/auditu/overovania súvisiaceho s predmetom tejto zmluvy a
poskytnúť im všetku potrebnú súčinnosť.

3. Práva a povinnosti poskytovateľa
3.1. Poskytovateľ sa zaväzuje poskytovať Službu s vynaložením odbornej starostlivosti a
prostredníctvom osôb s príslušnou odbornou kvalifikáciou.
3.2. Poskytovateľ je povinný poskytovať Službu riadne a včas, v dohodnutej forme, rozsahu,
požadovanej kvalite a funkcionalite, a to tak, aby toto poskytovanie služieb bolo v súlade s touto
Zmluvou a schválenými požiadavkami Objednávateľa.
3.3. Poskytovateľ je povinný okamžite oznámiť Objednávateľovi akékoľvek skutočnosti, ktoré by
mohli mať vplyv na zmenu Služby a ktoré sa zistili v súvislosti s plnením predmetu Zmluvy.

3

3.4. Poskytovateľ je oprávnený podľa uváženia používať pre potreby plnenia Zmluvy subdodávateľov
a plne zodpovedá za ich účasť na plnení predmetu Zmluvy. Za plnenie subdodávateľov
Poskytovateľ zodpovedá v rozsahu ako by Zmluvu vykonal sám.
3.5. Zmluvné strany sa dohodli, že Poskytovateľ nie je oprávnený, bez predchádzajúceho písomného
súhlasu Objednávateľa previesť a/alebo postúpiť práva a povinnosti založené touto Zmluvou na
tretiu osobu.
3.6. Pokiaľ Poskytovateľ neposkytne Objednávateľovi požadovanú potrebnú súčinnosť a/alebo
požadované potrebné informácie v primeranom čase, zdôvodniteľnom požadovanom rozsahu a
forme a Objednávateľ nemôže z tohto dôvodu splniť svoje záväzky mu zo Zmluvy vyplývajúce
riadne a včas, nie je Objednávateľ v omeškaní po dobu, po ktorú je v omeškaní s poskytnutím
súčinnosti alebo informácií Poskytovateľ.
3.7. Poskytovateľ zodpovedá za právnu bezvadnosť predmetov duševného vlastníctva, ktoré použije
na účely zriadenia a/alebo poskytovania Služby. Poskytovateľ sa zaväzuje bez zbytočného
odkladu bezplatne odstrániť prípadné právne vady takýchto predmetov duševného vlastníctva,
ako aj chrániť práva a záujmy Objednávateľa voči tretím osobám uplatňujúcim si voči nemu
práva k týmto predmetom duševného vlastníctva. tieto záväzky Poskytovateľa nie sú časovo
obmedzené.
3.8. Ak je pre plnenie predmetu Zmluvy potrebné dodanie diela od tretej strany, Poskytovateľ sa
zaväzuje uzatvoriť licenčnú, alebo inú podobnú zmluvu s takým obsahom, aby mohol Plnenie
riadne poskytnúť a Objednávateľ ho mohol riadne používať, pričom náklady spojené
s uzatvorením takejto licenčnej, alebo podobnej zmluvy sú zahrnuté v dohodnutej odplate podľa
bodu 5.1 Zmluvy.
4. Práva a povinnosti objednávateľa

4.1. Objednávateľ je povinný poskytnúť Poskytovateľovi všetku potrebnú súčinnosť a informácie,
nevyhnutné pre Poskytovateľa na poskytovanie Služby. Objednávateľ je povinný poskytnúť
Poskytovateľovi najmä dizajn Služby, číselníky a základné bezpečnostné požiadavky a prvky,
ktoré Objednávateľ požaduje implementovať (ďalej ako „Špecifikácia služby“). Poskytovateľ nie
je v omeškaní s plnením podľa tejto Zmluvy, pokiaľ mu Objednávateľ neposkytne Špecifikáciu
služby. Splnenie povinnosti Objednávateľa podľa tohto bodu Zmluvy je na požiadanie
Objednávateľa Poskytovateľ povinný potvrdiť. V prípade zmeny a/alebo doplnenia Špecifikácie
služby vrátane zmeny jej časti Objednávateľom Poskytovateľ oznámi Objednávateľovi dobu
potrebnú na implementáciu zmeny a/alebo doplnenia. Poskytovateľ nie je v omeškaní s plnením
podľa tejto Zmluvy počas doby implementácie zmeny a/alebo doplnenia.

4.2. Poskytovateľ je povinný upozorniť Objednávateľa na nevhodnosť jeho pokynov a podkladov
odovzdaných Poskytovateľovi za účelom plnenia tejto Zmluvy, pokiaľ takúto nevhodnosť
Poskytovateľ mohol alebo mal zistiť v rámci plnenia tejto Zmluvy pri vynaložení náležitej
odbornej starostlivosti. Pokiaľ Objednávateľ napriek upozorneniu Poskytovateľa na nevhodnosť
pokynu alebo podkladu zabezpečeného Objednávateľom na takomto pokyne a/alebo použití
podkladu zabezpečeného Objednávateľom trvá, Poskytovateľ nenesie zodpovednosť za vady
Služby a iné negatívne dopady na Službu, na ktoré Objednávateľa upozornil.

4

4.3. Objednávateľ je povinný Poskytovateľovi za účelom riadneho poskytovania Služby poskytnúť
kópiu dát, ktoré obsahujú informácie o sortimente a Objednávateľom určených subjektoch
(ďalej len „Dáta“) získaných do času účinnosti tejto Zmluvy, ku ktorým má Objednávateľ
vlastnícke právo. Poskytovateľ k týmto dátam vlastnícke právo počas trvania tejto zmluvy a ani
po zániku tejto Zmluvy nenadobúda a po zániku tejto Zmluvy je povinný tieto Dáta
Objednávateľovi vrátiť spoločne s Dátami v zmysle bodu 7.3 tejto Zmluvy.
4.4. Pokiaľ Objednávateľ neposkytne Poskytovateľovi požadovanú potrebnú súčinnosť a/alebo
požadované potrebné informácie v primeranom čase, zdôvodniteľnom požadovanom rozsahu
a forme a Poskytovateľ nemôže z tohto dôvodu splniť svoje záväzky mu zo Zmluvy vyplývajúce
riadne a včas, nie je Poskytovateľ v omeškaní po dobu, po ktorú je v omeškaní s poskytnutím
súčinnosti alebo informácií Objednávateľ.
4.5. Objednávateľ je oprávnený požadovať kedykoľvek počas trvania Zmluvy informácie o priebehu
Plnenia predmetu Zmluvy, pričom Poskytovateľ je povinný mu tieto informácie bez zbytočného
odkladu písomne poskytnúť.
4.6. Objednávateľ je povinný okamžite oznámiť Poskytovateľovi akékoľvek skutočnosti, ktoré by
mohli mať vplyv na zmenu Predmetu dodania a ktoré sa zistili v súvislosti s plnením predmetu
Zmluvy.
5. Zmluvná cena a jej splatnosť
5.1. Zmluvné strany sa dohodli na odplate za poskytovanie Služby nasledovne:

Položka

Cena za jeden
mesiac
poskytovania
služieb v EUR
bez DPH

Celková cena
za celý
predmet
zákazky
v EUR bez
DPH

Sadzba
DPH v %

Služby podpory
Národného
potravinového katalógu

9300,-

37200,-

20

Výška
DPH v
EUR

Cena za jeden
mesiac
poskytovania
služieb v EUR
bez DPH

Celková cena
za celý
predmet
zákazky
v EUR s DPH

7440,-

9300,-

44640,-

Poskytovateľ uplatní na svoje zdaniteľné plnenie daň z pridanej hodnoty podľa príslušných
právnych predpisov (ďalej ako „Odplata“).
5.2. Odplata v sebe zahŕňa všetky náklady spojené so zriadením a poskytovaním Služby, a to najmä,
ale nielen náklady potrebné na zriadenie a počas Dohodnutej doby zabezpečenie cloud úložiska,
všetky licencie a sub-licencie a iné poplatky za súčasti použité na zriadenie a poskytovanie
Služby, platby, poplatky, cestovné výdavky, ubytovanie a stravovacie náklady, príplatky za prácu
nadčas, príplatky za prácu v dňoch pracovného voľna, používanie vlastnej výpočtovej techniky
ap., pričom cena nebude z tohto dôvodu Objednávateľovi zvýšená.

5

5.3. Odplata je splatná na základe faktúry vystavenej Poskytovateľom so splatnosťou 30 dní od
doručenia faktúry. Faktúra bude Poskytovateľom vystavená raz za mesiac a predmetom faktúry
bude pomerná odplata prislúchajúca k Službe poskytnutej za predchádzajúci kalendárny mesiac.
Faktúra (daňový doklad) musí obsahovať zákonné náležitosti podľa príslušných právnych
predpisov. V prípade, že faktúra nebude spĺňať náležitosti daňového dokladu, nebude vystavená
v súlade so Zmluvou a/ alebo nebude obsahovať požadované prílohy, má Objednávateľ právo
vrátiť ju v termíne splatnosti Poskytovateľovi na prepracovanie s informáciami, ktoré vady na
faktúre vytýka. Týmto prestáva platiť pôvodný termín splatnosti faktúry a Objednávateľ nie je v
omeškaní so splatnosťou. Nový termín splatnosti faktúry začína plynúť dňom doručenia
prepracovanej faktúry Objednávateľovi.
5.4. Neoddeliteľnou súčasťou faktúry je Harmonogram prevádzky, kde budú vyznačené dni a hodiny,
počas ktorých Poskytovateľ riadne poskytoval Službu, ktorá je predmetom tejto Zmluvy, ale aj
všetky výpadky, incidenty zaznamenané Poskytovateľom, ich príčina, úkony a zásahy
Poskytovateľa vykonané za účelom ich odstránenia a presný čas ich odstránenia.
6. Zodpovednosť Poskytovateľa a sankcie
6.1. Poskytovateľ zodpovedá za škodu spôsobenú vadami, chybami a/alebo inými nedostatkami
poskytnutých služieb (ďalej len „Vady“).
6.2. Za Vady sa považujú najmä oneskorené, neúplné, nedostatočné, rozporné, nekvalitné
poskytnutie Služby, v rozpore s touto Zmluvou a zadefinovaním Služby.
6.3. Poskytovateľ sa zbaví zodpovednosti za Vady a škodu týmito spôsobenú, pokiaľ preukáže, že
Vada bola spôsobená okolnosťami vylučujúcimi zodpovednosť a že vynaložil všetku odbornú
starostlivosť, ktorú možno očakávať od Poskytovateľ so zodpovedajúcou profesionálnou praxou
a kvalifikáciou.
6.4. Poskytovateľ nezodpovedá za škodu vzniknutú v dôsledku konania a/alebo opomenutia konania
Objednávateľa, s výnimkou zodpovednosti Poskytovateľa za splnenie prevenčnej povinnosti
podľa bodu 6.5 nižšie.
6.5. Poskytovateľ je povinný upozorniť Objednávateľa:
6.5.1. na akúkoľvek škodu bezprostredne hroziacu a/alebo vzniknutú a na jej rozsah a
následky, najmä následky na poskytovanie Služby podľa Zmluvy, a
6.5.2. na všetky opatrenia, ktoré je potrebné prijať na odvrátenie takej škody a/alebo
obmedzenie jej následkov; a ak ho Objednávateľ o to požiada, je Poskytovateľ
povinný takéto opatrenia na náklady Objednávateľa vykonať, resp. kontrolovať, že sa
takéto opatrenia uskutočňujú.
6.6. Poskytovateľ je povinný po konzultáciách s Objednávateľom na vlastné náklady odstrániť Vady
Služby, za ktoré zodpovedá alebo obmedziť alebo odstrániť škodu spôsobenú týmito Vadami.
6.7. V prípade omeškania Poskytovateľa s plnením jeho povinností podľa Zmluvy je Objednávateľ
oprávnený od Poskytovateľa požadovať zaplatenie zmluvnej pokuty vo výške 0,05 % z Odplaty za
každý začatý deň omeškania. Objednávateľ je oprávnený započítať zmluvnú pokutu proti
Odplate.

6

6.8. V prípade omeškania Objednávateľa so zaplatením faktúry Poskytovateľovi o viac ako 15 dní je
Poskytovateľ oprávnený od Objednávateľa požadovať za každý začatý deň omeškania až do
zaplatenia úrok z omeškania v zákonnej výške.
6.9. Úhradou zmluvnej pokuty sa príslušná Zmluvná strana nezbavuje povinnosti pokračovať v plnení
tejto Zmluvy, ani nahradiť škodu, ktorá porušením povinnosti vznikla.
7. Vlastnícke práva a autorské práva
7.1. Pri zriadení a počas poskytovania Služby podľa tejto Zmluvy Objednávateľ nenadobúda
vlastnícke práva k žiadnej časti infraštruktúry Služby, ani oprávnenie (licenciu) na používanie
akejkoľvek časti infraštruktúry Služby okrem WEBu.
7.2. Poskytovateľom na účely plnenia predmetu tejto Zmluvy vytvorené alebo zabezpečené diela,
alebo ich časti sú dielom podľa Zákona č. 185/2015 Z.z. Autorského zákona v znení neskorších
predpisov (ďalej len „Autorský zákon“) a požívajú ochranu v zmysle Autorského zákona a
príslušných medzinárodných zmlúv a zostávajú počas celej doby platnosti a účinnosti tejto
Zmluvy majetkom Poskytovateľa, ktorý bude vykonávať všetky majetkové práva autora týchto
diel a ich súčastí v súlade s účelom tejto Zmluvy.
7.3. Objednávateľ nadobúda vlastníctvo k Dátam získaným prostredníctvom Služby obsahujúcim
informácie o sortimente a Objednávateľom určených subjektoch. Poskytovateľ je povinný počas
poskytovania Služby zabezpečiť zápis Dát do databázy Služby a sprístupniť ich počas Dohodnutej
doby Objednávateľovi. Po skončení poskytovania Služby podľa tejto Zmluvy je Poskytovateľ
povinný Dáta a správu WEBu odovzdať Objednávateľovi. Poskytovateľ je oprávnený uchovať
kópiu Dát pre vlastné potreby a pre potreby vytvorenia zálohy Dát pre prípad ich poškodenia,
straty, zničenia Objednávateľom. Poskytovateľ je povinný tieto Dáta, ktoré slúžia ako záloha,
odstrániť po zániku tejto zmluvy.

8. Trvanie a zánik zmluvy
8.1 Táto Zmluva sa uzatvára na dobu určitú do uplynutia Dohodnutej doby a vzájomného
finančného vysporiadania. Zánik Zmluvy nemá vplyv na platnosť a účinnosť tých jej ustanovení,
ktoré podľa svojho znenia alebo povahy majú zostať záväzné aj po zániku Zmluvy.
8.2 Táto Zmluva môže zaniknúť zo zákonných dôvodov, vzájomnou písomnou dohodou alebo
jednostranným odstúpením ktorejkoľvek zo Zmluvných strán výlučne však na základe dôvodov
uvedených v tomto článku Zmluvy. Odstúpenie Zmluvnej strany nadobúda účinnosť doručením
druhej Zmluvnej strane.
8.3 Objednávateľ je oprávnený odstúpiť od zmluvy z nasledovných dôvodov:
8.3.1 ak súd právoplatne uzná kohokoľvek z členov štatutárneho orgánu Poskytovateľa alebo
zamestnancov Poskytovateľa za vinných z trestného činu bezprostredne súvisiaceho s
uzatváraním a/alebo plnením tejto Zmluvy,
8.3.2 strata nevyhnutnej kvalifikácie Poskytovateľa, vrátane, ale nielen, strata
(živnostenského) oprávnenia na vykonávanie činnosti, ktorá bezprostredne súvisí s
predmetom tejto Zmluvy, pokiaľ Poskytovateľ opätovne nezíska túto kvalifikáciu do 15
dní, alebo

7

8.3.3 závažné porušenie povinností Poskytovateľa podľa tejto Zmluvy, pričom závažným
porušením povinností Poskytovateľa sa rozumie:
8.3.3.1 poskytnutie Služby v rozpore s opisom predmetu zákazky/zadaním a touto
Zmluvou,
8.3.3.2 neodôvodnené nedodržanie pokynov Objednávateľa, za predpokladu, že
dotknutý pokyn má podstatný význam pre realizáciu plnenia podľa tejto
Zmluvy,
8.3.3.3 podstatné omeškanie (t.j. viac ako 30 dní) so zriadením Služby zavinené
Poskytovateľom, ak v tejto Zmluve nie je uvedené inak,
8.3.3.4 v prípadoch ustanovených právnymi predpismi,
8.3.3.5 ak nastanú právne skutočnosti majúce za následok zmenu v právnom
postavení Poskytovateľa (napr. vyhlásenie konkurzu, vstup do likvidácie, zmena
právnej formy, zmena v oprávneniach konať v mene zhotoviteľa) alebo
akákoľvek iná zmena majúca priamy negatívny vplyv na plnenie zo strany
Poskytovateľa, a Poskytovateľ neoznámi tieto skutočnosti Objednávateľovi
najneskôr do 10 dní odo dňa, kedy tieto skutočnosti nastali. Poskytovateľ,
zodpovedá za škodu spôsobenú Objednávateľovi v dôsledku porušenia
povinnosti podľa prvej vety tohto bodu a Objednávateľ má právo odstúpiť od
Zmluvy. Za akúkoľvek inú zmenu sa považuje aj zmena bankového spojenia
Zhotoviteľa, pričom k tejto informácii je Zhotoviteľ povinný predložiť aj
potvrdenie príslušnej banky,
8.3.3.6 ak na miesto Poskytovateľa vstúpi iná osoba následkom právneho
nástupníctva.
8.4 Poskytovateľ je oprávnený odstúpiť od Zmluvy výlučne z nasledovných dôvodov:

8.4.1

neposkytnutie súčinnosti Objednávateľa, v dôsledku čoho sa podstatným spôsobom
sťažilo alebo obmedzilo plnenie povinností Poskytovateľa podľa tejto Zmluvy alebo sa
toto plnenie znemožnilo,

8.4.2

omeškanie Objednávateľa s platením Odplaty o viac ako 30 dní po splatnosti.

8.5 Ak zistí niektorá zo Zmluvných strán pri plnení tejto Zmluvy prekážku, ktorá znemožňuje riadne
zriadenie a/alebo poskytovanie Služby, oznámi to bezodkladne druhej Zmluvnej strane a začne s
ňou okamžite rokovať v dobrej viere na odstránení takejto prekážky. Pokiaľ sa Zmluvné strany
nedohodnú do 30 dní odo dňa doručenia oznámenia, môže ktorákoľvek Zmluvná strana od
Zmluvy odstúpiť.
8.6 Túto zmluvu nie je možné vypovedať.
8.7 Zmluvné strany berú na vedomie a rešpektujú, že predmet Zmluvy môže byť predmetom
kontroly verejného obstarávania zo strany príslušného oprávneného orgánu. Ak výsledok
predmetnej kontroly nebude kladný a príslušným oprávneným orgánom zistené pochybenia
budú preukázateľne zavinené Poskytovateľom, Objednávateľ je rovnako oprávnený od Zmluvy
odstúpiť bez akýchkoľvek sankcií.

8

9. Záverečné ustanovenia
9.1. Táto zmluva nadobúda platnosť dňom podpisu oboma Zmluvnými stranami a účinnosť v deň
nasledujúci po dni jej uverejnenia v platných právnych predpisov.
9.2. Zmluvné strany sa dohodli, že celý obsah tejto Zmluvy vrátane akejkoľvek jej časti a tiež všetky
skutočnosti súvisiace (a to priamo a/alebo nepriamo) s obsahom a celým procesom uzatvorenia
tejto Zmluvy, ako aj iné skutočnosti - informácie obchodnej, výrobnej, technickej alebo inej
povahy týkajúce sa Zmluvných strán, informácie, ktoré Zmluvná strana označí za dôverné, sa
považujú za dôverné informácie (ďalej aj len ako „Dôverné informácie“). Zmluvné strany sa
zaväzujú zachovávať mlčanlivosť ohľadne všetkých Dôverných informácií, najmä sa Zmluvné
strany zaväzujú Dôverné informácie alebo akúkoľvek ich časť nezverejňovať, neoznamovať alebo
nesprístupňovať tretím osobám bez predchádzajúceho písomného súhlasu druhej Zmluvnej
strany, okrem prípadu, ak by takéto sprístupnenie bolo potrebné vzhľadom na ochranu práv
jednej zo Zmluvných strán, resp. povinnosť sprístupniť obsah Zmluvy bude vyplývať z platných
právnych predpisov.
9.3. Táto Zmluva sa vyhotovuje v piatich (5) rovnopisoch, pričom Objednávateľ obdrží tri rovnopisy
a Poskytovateľ dva rovnopisy.
9.4. Akékoľvek zmeny a/alebo dodatky k tejto Zmluve musia byť v súlade so zákonom č. 343/2015
Z.z. o verejnom obstarávaní a o zmene a doplnení niektorých zákonov v platnom znení, v
písomnej forme a podpísané Zmluvnými stranami.
9.5. Právne vzťahy Zmluvných strán založené touto Zmluvou sa riadia príslušnými ustanoveniami
Obchodného zákonníka a ostatných platných a účinných právnych predpisov Slovenskej
republiky, ak v Zmluve nie je výslovne uvedené inak.
9.6. Ak by niektoré ustanovenia Zmluvy mali byť neplatnými už v čase jej uzavretia alebo ak sa stanú
neplatnými neskôr po uzavretí Zmluvy, nie je tým dotknutá platnosť ostatných ustanovení tejto
Zmluvy. Namiesto neplatných ustanovení Zmluvy sa použijú ustanovenia Obchodného zákonníka
a ostatných platných a účinných právnych predpisov Slovenskej republiky, ktoré sú obsahom
a účelom najbližšie obsahu a účelu tejto Zmluvy.
9.7. Zmluvné strany prehlasujú, že Zmluvu uzatvárajú slobodne a vážne, že Zmluvu neuzatvárajú v
tiesni za nápadne nevýhodných podmienok a že Zmluva je dostatočne určitá a zrozumiteľná.
Zmluvné strany zhodne vyhlasujú, že si Zmluvu starostlivo prečítali, jej obsahu porozumeli a na
znak toho, že obsah Zmluvy zodpovedá ich skutočnej vôli, ju podpísali.

V Bratislave , dňa

V Bratislave , dňa

Za Objednávateľa:

Za Poskytovateľa:

__________________________
Ministerstvo pôdohospodárstva a rozvoja
vidieka Slovenskej republiky
Ing. Jaroslav Regec,
generálny tajomník služobného úradu

_____________________________
Goldmann Systems, a.s.
Ing. Martin Perďoch
predseda predstavenstva

9

_____________________________
Goldmann Systems, a.s.
Ing. Martin Baláž
člen predstavenstva

10

