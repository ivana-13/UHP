Zmluva o poskytovaní služieb č. 1421/5/2018
uzavretá podľa § 269 ods. 2 zákona č. 513/1991 Zb. Obchodný zákonník v znení neskorších
predpisov medzi zmluvnými stranami:
Článok 1
Zmluvné strany
1.1. Poskytovateľ
Obchodné meno:
Sídlo:
Kontakt:

tel.:
fax:
e-mail:

Zastúpený:

PosAm, spol. s r. o.
Bajkalská 28
821 09 Bratislava
02/49 23 91 11
02/49 23 98 88
posam@posam.sk
Ing. Marian Marek, konateľ a generálny riaditeľ, na
základe priloženého plnomocenstva
Ing. Miroslav Bielčik, prokurista a finančný riaditeľ, na
základe priloženého plnomocenstva

Osoba oprávnená rokovať
vo veciach zmluvy:
IČO:
DIČ:
IČ DPH:
Bankové spojenie:
Číslo účtu:
Zapísaný:

Ing. Ľubomír Horňák, Account Manager
31 365 078
2020315440
SK 2020315440
Tatra banka, a. s. Bratislava
SK74 1100 0000 0026 2134 0170
TATRSKBX
Obchodný register Okresného súdu Bratislava I,
oddiel: Sro, vložka číslo: 6342/B

(ďalej len „poskytovateľ “)
1.2. Objednávateľ
Obchodné meno:
Sídlo:
Kontakt:

tel.:
fax:
e-mail:

Technická inšpekcia, a.s.
Trnavská cesta 56
821 01 Bratislava
02/49 208 100
02/49 208 160
tisr@tisr.sk

Zastúpený:
Osoba oprávnená rokovať
vo veciach zmluvy:

Ing. Dušan Perniš, predseda predstavenstva

IČO:
DIČ:
IČ DPH:
Bankové spojenie:
Číslo účtu:

36 653 004
2022210608
SK2022210608
Štátna pokladnica
SK55 8180 0000 0070 0026 0365
SPSRSKBA
Obchodný register Okresného súdu Bratislava I,
oddiel: Sa, vložka číslo: 3919/B

Zapísaný:
(ďalej len „objednávateľ“)

Ing. Kamil Papáč, informatik

Článok 2
Predmet zmluvy
2.1. Predmetom tejto zmluvy je záväzok poskytovateľa poskytovať objednávateľovi
nasledujúce služby:
a)

b)
c)
d)

úpravy a zmeny aplikácie Administratívny systém na základe definovanej
požiadavky objednávateľa, legislatívnych zmien, rozvojových aktivít a zlepšovania
aplikácie na podnet objednávateľa alebo poskytovateľa,
pravidelná profylaktika (údržba) na úrovni aplikácie Administratívny systém
zabezpečujúca zníženie počtu incidentov a zvýšenie dostupnosti aplikácie,
jednotné kontaktné miesto (Service Desk) pre nahlasovanie požiadaviek týkajúcich
sa aplikácie,
konzultácie pre pomenovaných používateľov objednávateľa.

2.2. Poskytovateľ sa zaväzuje poskytovať v prospech objednávateľa služby a objednávateľ
sa zaväzuje platiť poskytovateľovi dohodnutú cenu za poskytované služby.
Článok 3
Rozsah služby
3.1. Poskytovateľ sa zaväzuje poskytovať v prospech objednávateľa služby uvedené v článku
2 tejto zmluvy odo dňa nadobudnutia účinnosti tejto zmluvy a to v rozsahu 12 (dvanásť)
hodín mesačne.
3.2. Poskytovateľ zabezpečí telefonickú podporu pre objednávateľa
Administratívny systém v rozsahu 1 (jedna) hodina na mesiac.

pre

aplikáciu

3.3. Poskytovateľ sa zaväzuje, že bude služby poskytovať prostredníctvom vzdialeného
prístupu (VPN).
3.4. V prípade, že v príslušnom mesiaci nebude vyčerpaný rozsah poskytovaných služieb
podľa bodu 3.1 tohto článku, nevyužité hodiny sa presunú do nasledujúceho mesiaca.
3.5. Poskytovateľ je povinný vyhotoviť Výkaz prác, v ktorom uvedie zoznam vykonaných prác
a presný počet presunutých hodín do ďalšieho mesiaca. Následne tento Výkaz prác
elektronicky zašle na potvrdenie oprávnenému zamestnancovi objednávateľa. Scan
potvrdeného Výkazu prác zašle oprávnený zamestnanec objednávateľa späť na
emailovú adresu, z ktorej mu bol doručený.
Článok 4
Cena, fakturačné a platobné podmienky
4.1. Zmluvné strany sa dohodli, že cena za predmet zmluvy je stanovená dohodou zmluvných
strán podľa zákona č. 18/1996 Z.z. o cenách v znení neskorších predpisov.
4.2. Cena za predmet zmluvy je zmluvnými stranami dohodnutá na 800,00 € bez DPH za
mesiac a zahŕňa všetky náklady poskytovateľa.
4.3. Poskytovateľ je oprávnený vystaviť faktúru za poskytované služby vždy desiateho dňa
v mesiaci za mesiac, ktorý mu predchádzal. K faktúre je poskytovateľ povinný pripojiť
Výkaz prác, ktorý bol už predtým potvrdený v zmysle článku 3, bod 3.5. tejto zmluvy.

4.4. Objednávateľ sa zaväzuje uhradiť faktúru do 30 dní od doručenia faktúry.
4.5. Faktúra musí obsahovať všetky náležitosti stanovené právnymi predpismi a jej prílohou
je Výkaz prác v súlade s bodom 4.3. tohto článku. Ak faktúra nespĺňa uvedené náležitosti,
je objednávateľ oprávnený vrátiť ju poskytovateľovi. V takomto prípade sa preruší
plynutie lehoty splatnosti a nová lehota splatnosti začne plynúť doručením opravenej
faktúry objednávateľovi.
Článok 5
Úroky z omeškania
5.1. V prípade, že objednávateľ nedodrží platobné podmienky dohodnuté v čl. 4 tejto zmluvy
a neuhradí vystavenú faktúru v lehote splatnosti, má poskytovateľ právo na uplatnenie
úroku z omeškania vo výške 0,03 % z dlžnej sumy za každý, aj začatý kalendárny deň
omeškania.
5.2. V prípade, že poskytovateľ bude v omeškaní s plnením predmetu zmluvy, má
objednávateľ právo na uplatnenie úroku z omeškania vo výške 0,03% zo zmluvnej ceny
za každý, aj začatý kalendárny deň omeškania.
Článok 6
Zodpovednosť za škodu
6.1. Zmluvné strany nesú zodpovednosť za nimi spôsobenú škodu v rámci platných
a účinných právnych predpisov. Zmluvné strany sú povinné vyvíjať maximálne úsilie
k predchádzaniu škodám a k minimalizácii vzniknutých škôd.
6.2. V prípade, že zmluvná strana poruší povinnosti stanovené zmluvou, zodpovedá za škodu
spôsobenú druhej zmluvnej strane, pokiaľ nepreukáže, že škoda bola spôsobená
okolnosťami vylučujúcimi zodpovednosť.
Článok 7
Trvanie zmluvy
7.1. Zmluva sa uzatvára na dobu určitú, na 12 mesiacov.
7.2. Zmluva stráca platnosť z nasledujúcich dôvodov:
a) na základe písomnej dohody strán,
b) uplynutím doby, na ktorú bola uzavretá,
c) odstúpením od zmluvy, ak druhá zmluvná strana podstatným spôsobom poruší
zmluvu, účinky odstúpenia nastávajú dňom doručenia písomného oznámenia
o odstúpení od zmluvy druhej zmluvnej strane,
d) výpoveďou ktorejkoľvek zo zmluvných strán bez uvedenia dôvodu. Výpovedná doba
je 1 mesiac a začína plynúť prvým dňom kalendárneho mesiaca nasledujúceho po
mesiaci, v ktorom bola písomná výpoveď doručená druhej zmluvnej strane.

Článok 8
Záverečné ustanovenia
8.1. Zmluva nadobúda platnosť dňom podpísania obidvomi zmluvnými stranami ako prejav
súhlasu s celým jej obsahom a účinnosť v súlade s § 47a zákona č. 40/1964 Zb.
Občiansky zákonník v znení neskorších predpisov.
8.2. Vzťahy medzi zmluvnými stranami touto zmluvou výslovne neupravené sa riadia
príslušnými ustanoveniami Obchodného zákonníka a ostatných všeobecne záväzných
právnych predpisov, platných a účinných na území Slovenskej republiky.
8.3. Ak by niektoré ustanovenie zmluvy bolo alebo sa stalo neplatným, nebudú tým dotknuté
ostatné ustanovenia tejto zmluvy. Zmluvné strany sú povinné neplatné ustanovenie
bezodkladne nahradiť novým, zodpovedajúcim účelu tejto zmluvy, ktorý zmluvné strany
sledovali v čase jej podpisu.
8.4. Zmluvné strany sa zaväzujú, že sa pokúsia urovnať prípadné spory vzniknuté v súvislosti
s touto zmluvou predovšetkým dohodou. V prípade, ak medzi nimi nedôjde k dohode,
budú spory riešené na príslušnom súde podľa právneho poriadku Slovenskej republiky.
8.5. Zmluvné strany sú oprávnené zverejniť túto zmluvu alebo informácie z nej, v prípade ak
im táto povinnosť vyplýva zo zákona alebo rozhodnutia príslušného štátneho orgánu.
8.6. Zmluvu je možné meniť a dopĺňať len písomnými dodatkami podpísanými štatutárnymi
zástupcami zmluvných strán.
8.7. Zmluva je vyhotovená v dvoch rovnopisoch, po jednom pre každú zmluvnú stranu.
8.8. Nedeliteľnou súčasťou tejto zmluvy je Príloha č.1 - Plnomocenstvo
Príloha č. 2 - Zmluva o spracúvaní osobných
údajov.
8.9. Zmluvné strany prehlasujú, že si zmluvu prečítali a že táto tak ako bola vyhotovená,
zodpovedá ich skutočnej vôli, ktorú si vzájomne vážne, zrozumiteľne a úplne slobodne
prejavili, na dôkaz čoho pripájajú podpisy svojich štatutárnych orgánov.
V Bratislave, dňa .........................
Za poskytovateľa:

_______________________
PosAm, spol. s r. o.
Ing. Marian Marek
konateľ a generálny riaditeľ

_______________________
PosAm, spol. s r. o.
Ing. Miroslav Bielčik
prokurista a finančný riaditeľ

V Bratislave, dňa .......................
Za objednávateľa:

_______________________
Technická inšpekcia, a.s.
Ing. Dušan Perniš
predseda predstavenstva

Zmluva o spracúvaní osobných údajov
(ďalej len „Zmluva“)
Prevádzkovateľ:
sídlo:
IČO:
DIČ:
IČ DPH:
Zapísaný:
Zastúpený:

Technická inšpekcia, a.s.
Trnavská cesta 56, 821 01 Bratislava
36 653 004
2022210608
SK2022210608
v Obchodnom registri Okresného súdu Bratislava I,
oddiel: Sa, vložka číslo: 3919/B
Ing. Dušan Perniš, predseda predstavenstva

(ďalej len „Prevádzkovateľ“)
Sprostredkovateľ:
Sídlo:
IČO:
Zapísaný:
Zastúpený:

PosAm, spol. s r.o.
Bajkalská 28, 821 09 Bratislava
31 365 078
v Obchodnom registri Okresného súdu Bratislava I,
oddiel: Sa, vložka číslo: 6342/B
Ing. Marian Marek, Generálny riaditeľ a
Ing. Miroslav Bielčik, Finančný riaditeľ

(ďalej len „Sprostredkovateľ“)
ČL. I
ÚVODNÉ USTANOVENIA A PREDMET ZMLUVY
1.1 Sprostredkovateľ poskytuje pre Prevádzkovateľa činnosti a služby podľa uzatvorenej
Zmluvy o poskytovaní služieb č. 1421/5/2018 (ďalej ako „Zmluva o poskytovaní
služieb“).
1.2 Prevádzkovateľ touto zmluvou poveruje Sprostredkovateľa spracúvaním osobných údajov
na účely, v rozsahu a za podmienok, ktoré sú uvedené v tejto Zmluve a v Zmluve
o poskytovaní služieb. Predmetom tejto Zmluvy je aj vymedzenie vzájomných práv
a povinností Zmluvných strán pri spracúvaní osobných údajov dotknutých osôb
Sprostredkovateľom v mene Prevádzkovateľa.
1.3 Zmluvné strany sa touto zmluvou a v súlade s požiadavkami Nariadenia Európskeho
parlamentu a Rady (EÚ) 2016/679 z 27.4.2016 o ochrane fyzických osôb pri spracúvaní
osobných údajov a o voľnom pohybe takýchto údajov (ďalej ako „Nariadenie“) a zákona
č. 18/2018 o ochrane osobných údajov a o zmene a doplnení niektorých zákonov (ďalej
ako „Zákon“) dohodli na podmienkach spracúvania osobných údajov a spôsobe
zabezpečenia ich ochrany.
ČL. II
POVAHA A ÚČEL SPRACÚVANIA, TYP OSOBNÝCH ÚDAJOV A KATEGÓRIE
DOTKNUTÝCH OSÔB
2.1 Prevádzkovateľ touto Zmluvou poveruje Sprostredkovateľa spracúvaním osobných
údajov na účel evidencie zamestnancov Prevádzkovateľa v informačnom systéme
Administratívny systém - AS.

2.2 Osobné údaje, ktoré sa budú na základe tejto Zmluvy spracúvať sú: meno, priezvisko,
titul, pracovné zaradenie (VTZ), osobné číslo, miesto výkonu práce, používateľské
meno a heslo. Pokiaľ v priebehu spracúvania osobných údajov Sprostredkovateľom
vznikne akákoľvek nová informácia týkajúca sa dotknutých osôb, ktorá má charakter
osobného údaju a súvisí s účelom spracúvania podľa tejto Zmluvy a Zmluvy o poskytnutí
služieb, Prevádzkovateľ
sa stáva i vo vzťahu k tomuto osobnému údaju
prevádzkovateľom v zmysle Nariadenia a Sprostredkovateľ sprostredkovateľom v zmysle
Nariadenia a na tieto osobné údaje sa budú vzťahovať všetky ustanovenia tejto Zmluvy.
2.3 Dotknutými osobami v zmysle tejto Zmluvy sú zamestnanci Prevádzkovateľa.
2.4 Touto Zmluvou sa zabezpečuje spracúvanie osobných údajov fyzických osôb (dotknutých
osôb), ktorých spracúvanie je nevyhnutné v súvislosti s činnosťou Sprostredkovateľa pre
Prevádzkovateľa podľa Zmluvy o poskytovaní služieb.
2.5. Spracovateľskými operáciami v zmysle tejto Zmluvy sú: nahliadanie, oboznamovanie
sa,
získavanie,
zaznamenávanie,
zmena,
vyhľadávanie,
prehliadanie,
preskupovanie,
premiestňovanie,
využívanie,
uchovávanie,
kopírovanie,
blokovanie, likvidácia.
ČL. III
DOBA SPRACÚVANIA
3.1 Sprostredkovateľ je oprávnený spracúvať osobné údaje Prevádzkovateľa po dobu
účinnosti tejto Zmluvy a Zmluvy o poskytovaní služieb, nie však dlhšie, ako po dobu
(v každom jednotlivom prípade) nevyhnutne nutnú k dosiahnutiu účelu spracovania podľa
tejto Zmluvy.
Čl. IV
POVINNOSTI SPROSTREDKOVATEĽA
4.1. Sprostredkovateľ poskytuje Prevádzkovateľovi súčinnosť a spoluprácu v rozsahu
potrebnom na plnenie účelu tejto Zmluvy a Zmluvy o spolupráci, zabezpečenie ochrany
osobných údajov a dodržiavanie príslušných ustanovení všeobecne záväzných právnych
predpisov, najmä Nariadenia a Zákona.
4.2. Sprostredkovateľ sa zaväzuje nespracúvať osobné údaje získané od Prevádzkovateľa na
iné, než Prevádzkovateľom určené účely.
4.3. Sprostredkovateľ je povinný spracúvať osobné údaje poskytnuté Prevádzkovateľom
v súlade s právnymi predpismi vzťahujúcimi sa na spracúvanie osobných údajov
a bezpečnosť spracúvaných osobných údajov, najmä v súlade s Nariadením a Zákonom.
4.4. Sprostredkovateľ je oprávnený spracúvať len tie osobné údaje, ktoré zodpovedajú účelu
tejto Zmluvy, pričom má povinnosť, okrem iného:
a) spracúvať osobné údaje len na určený účel
b) spracúvať iba správne, kompletné a aktuálne osobné údaje vo vzťahu k účelu ich
spracúvania a naložiť s nesprávnymi a nekompletnými údajmi v súlade so Zákonom a
Nariadením
c) spracúvať osobné údaje v súlade s dobrými mravmi a konať spôsobom, ktorý nie je
v rozpore s Nariadením, Zákonom ani inými právnymi predpismi a ani ich neobchádza.
4.5. Sprostredkovateľ sa zaväzuje, že spracúvané osobné údaje nepoužije v rozpore
s oprávnenými záujmami dotknutých osôb, nebude poškodzovať ani ohrozovať ich práva
a právom chránené záujmy a svojím konaním nebude neoprávnene zasahovať do práva
na ochranu ich osobnosti a súkromia.

4.6. Sprostredkovateľ nesmie poskytnúť osobné údaje a ani ich časť akejkoľvek tretej osobe,
a to ani pre nekomerčné využitie, s výnimkou prípadov, kedy je povinný poskytnúť osobné
údaje na základe platného právneho predpisu, alebo so súhlasom Prevádzkovateľa
v prípade, ak ide o ďalšieho sprostredkovateľa (subdodávateľa) podľa čl. VI.
4.7. Sprostredkovateľ sa zaväzuje zaistiť, že ani on, ani jeho sprostredkovateľ (ak ďalšieho
sprostredkovateľa Prevádzkovateľ povolil) nebude poskytovať osobné údaje mimo krajín
Európskej únie a Európskeho hospodárskeho priestoru, ibaže by s takýmto poskytnutím
vyslovil Prevádzkovateľ písomný súhlas a cezhraničný prenos bol uskutočnený až potom,
čo bola zaistená náležitá ochrana osobných údajov v súlade s príslušnými právnymi
predpismi na ochranu osobných údajov. Sprostredkovateľ je povinný vopred písomne
informovať Prevádzkovateľa o každom prenose osobných údajov do tretej krajiny.
4.8. Sprostredkovateľ je povinný bezodkladne reagovať na akékoľvek žiadosti zo strany
Prevádzkovateľa alebo orgánu verejnej moci, dozorného orgánu a Úradu na ochranu
osobných údajov týkajúcich sa spracúvania a ochrany osobných údajov.
4.9. Sprostredkovateľ je povinný do 24 hodín oznámiť Prevádzkovateľovi na určenú
kontaktnú adresu: osobneudaje@tisr.sk, že obdržal predvolanie alebo súdny alebo
správny príkaz orgánu verejnej moci požadujúci prístup k osobným údajom
Prevádzkovateľa, alebo ich predloženie. V takýchto prípadoch má Prevádzkovateľ
možnosť sa brániť a Sprostredkovateľ je povinný poskytnúť Prevádzkovateľovi všetku
potrebnú súčinnosť.
4.10. Sprostredkovateľ je povinný bezodkladne, najneskôr však do 3 pracovných dní oznámiť
Prevádzkovateľovi akékoľvek žiadosti, sťažnosti, oznámenia či akékoľvek iné formy
komunikácie, ktoré obdrží od dotknutých osôb v súvislosti so spracúvaním osobných
údajov na základe tejto Zmluvy a je povinný okamžite postupovať podľa pokynov
prevádzkovateľa v reakcii na takúto komunikáciu. Sprostredkovateľ je povinný
prevádzkovateľovi poskytnúť nevyhnutnú súčinnosť k vybaveniu komunikácie, ktorú
prevádzkovateľ alebo sprostredkovateľ obdržal v súvislosti s právami dotknutých osôb.
4.11. Sprostredkovateľ je povinný okamžite informovať Prevádzkovateľa na kontaktnú
adresu: osobneudaje@tisr.sk, o akýchkoľvek problémoch pri plnení tejto Zmluvy, ako aj
o akýchkoľvek
okolnostiach
týkajúcich
sa závažného
porušenia
povinnosti
sprostredkovateľa pri spracúvaní a ochrane osobných údajov. V takomto prípade sú
sprostredkovateľ a prevádzkovateľ povinní spolupracovať na odstránení problémov a
náprave takéhoto porušenia.
a) Sprostredkovateľ sa zaväzuje pomáhať Prevádzkovateľovi pri zabezpečení plnenia
povinností podľa článkov 32 až 36 Nariadenia s prihliadnutím na povahu spracúvania
a informácie dostupné sprostredkovateľovi.
b) Po ukončení poskytovania služieb týkajúcich sa spracúvania na základe rozhodnutia
Prevádzkovateľa Sprostredkovateľ všetky osobné údaje vymaže alebo vráti
prevádzkovateľovi a vymaže všetky existujúce kópie, ak právo Únie alebo právo členského
štátu nepožaduje uchovávanie týchto osobných údajov.
c) Sprostredkovateľ poskytne Prevádzkovateľovi všetky informácie potrebné na preukázanie
splnenia povinností stanovených v článku 28 Nariadenia a umožní audity, ako aj kontroly
vykonávané Prevádzkovateľom alebo iným audítorom, ktorého poveril prevádzkovateľ,
a prispieva k nim.
d) Sprostredkovateľ je povinný bezodkladne informovať Prevádzkovateľa, ak sa podľa jeho
názoru pokynom Prevádzkovateľa porušuje Nariadenie alebo iné právne predpisy Únie
alebo členského štátu týkajúce sa ochrany údajov. Sprostredkovateľ je ďalej povinný bez

zbytočného odkladu po tom, čo sa o porušení dozvedel, oznámiť porušenie bezpečnosti
osobných údajov na kontaktnú adresu: osobneudaje@tisr.sk.
e) Sprostredkovateľ v zmysle článku 82 ods. 2 Nariadenia zodpovedá za škodu spôsobenú
spracúvaním osobných údajov len vtedy, ak neboli splnené povinnosti, ktoré sa
Nariadením ukladajú výslovne sprostredkovateľom, alebo ak konal nad rámec alebo
v rozpore s pokynmi Prevádzkovateľa, ktoré boli v súlade so zákonom.
4.12. Sprostredkovateľ sa zaväzuje dodržiavať všetky povinnosti, ktoré mu ďalej vyplývajú
z Nariadenia a ktoré neboli uvedené v predchádzajúcom odseku, a to najmä, nie však
výlučne:
a) povinnosť viesť záznamy o spracovateľských činnostiach (čl. 30 ods. 2 Nariadenia),
b) povinnosť spolupracovať s Úradom na ochranu osobných údajov Slovenskej republiky
v rámci dozoru (čl. 31 Nariadenia),
c) povinnosť vymenovať zodpovednú osobu za splnenia podmienok uvedených v čl. 37
Nariadenia.
Čl. V
ZABEZPEČENIE OCHRANY OSOBNÝCH ÚDAJOV
5.1 Prevádzkovateľ vyhlasuje, že pri výbere sprostredkovateľa dbal na odbornú, technickú,
organizačnú a personálnu spôsobilosť sprostredkovateľa a jeho schopnosť zaručiť
bezpečnosť spracúvaných osobných údajov dotknutých osôb technickými, organizačnými
a personálnymi opatreniami, zodpovedajúcimi spôsobu spracúvania osobných údajov,
pričom bral do úvahy najmä použiteľné technické prostriedky, dôvernosť a dôležitosť
spracúvaných osobných údajov, ako aj rozsah možných rizík, ktoré sú spôsobilé narušiť
bezpečnosť alebo funkčnosť informačného systému.
5.2 Sprostredkovateľ je povinný chrániť osobné údaje pred ich náhodným alebo nezákonným
zničením, stratou, zmenou, neoprávneným poskytnutím osobných údajov, ktoré sa
prenášajú, uchovávajú alebo inak spracúvajú, pred neoprávneným prístupom k nim, ako
aj pred akýmikoľvek inými neprípustnými spôsobmi spracúvania (ďalej len „porušenie
bezpečnosti“). Sprostredkovateľ na tento účel prijme primerané technické a organizačné
opatrenia zodpovedajúce spôsobu a účelu spracúvania, a to formou a za podmienok
ustanovených Nariadením a zákonom o ochrane osobných údajov. Sprostredkovateľ berie
do úvahy najmä použiteľné technické prostriedky, dôvernosť a dôležitosť spracúvaných
osobných údajov, ako aj rozsah možných rizík, ktoré sú spôsobilé narušiť bezpečnosť
alebo funkčnosť každého informačného systému.
5.3 V prípade porušenia bezpečnosti je Sprostredkovateľ povinný prijať primerané nápravné
opatrenia ihneď, ako je to možné. Okrem toho Sprostredkovateľ bezodkladne poskytne
Prevádzkovateľovi všetky relevantné informácie, o ktoré ho Prevádzkovateľ v súvislosti
s porušením bezpečnosti požiada. Sprostredkovateľ je povinný poskytnúť
Prevádzkovateľovi všetku potrebnú súčinnosť za účelom odstránenia následkov porušenia
bezpečnosti.
5.4 Sprostredkovateľ je povinný zachovávať mlčanlivosť o osobných údajoch získaných od
Prevádzkovateľa alebo s ktorými príde do styku; tie nesmie využiť ani pre svoju potrebu,
ani ich nesmie zverejniť a nikomu poskytnúť ani sprístupniť bez predchádzajúceho
písomného súhlasu Prevádzkovateľa, okrem prípadov, ak poskytnutie je nevyhnutné na
zabezpečenie spracúvania osobných údajov podľa tejto Zmluvy alebo povinnosť
poskytnutia osobných údajov vyplýva z osobitných právnych predpisov alebo z
rozhodnutia orgánu verejnej moci; túto mlčanlivosť sa Sprostredkovateľ zaväzuje
zachovávať aj po skončení poverenia. Sprostredkovateľ je povinný viesť evidenciu

o akomkoľvek poskytnutí osobných údajov podľa predchádzajúcej vety, a to po celú dobu
trvania tejto Zmluvy.
5.5 Sprostredkovateľ sa zaväzuje umožniť prístup k údajom získaným priamo
od Prevádzkovateľa alebo k údajom získaným v súvislosti so spracúvaním osobných
údajov v mene Prevádzkovateľa len oprávneným/povereným osobám (zamestnancom,
zástupcom alebo inej osobe, ktorá pracuje v mene alebo pre Sprostredkovateľa, alebo na
základe jeho pokynov alebo pod jeho dohľadom), a iba v rozsahu nevyhnutnom na
zabezpečenie účelu spracúvania osobných údajov. Sprostredkovateľ je povinný poučiť
fyzické osoby, ktoré majú prístup k osobným údajom, o ich právach a povinnostiach pri
ochrane osobných údajov vyplývajúcich z predpisov, ako aj o zodpovednosti v prípade ich
porušenia, vrátane povinnosti zachovávať mlčanlivosť a dôvernosť osobných údajov
podľa Nariadenia, zákona o ochrane osobných údajov a pravidiel bezpečnosti spracúvania
osobných údajov. Sprostredkovateľ zodpovedá za dodržiavanie mlčanlivosti podľa tejto
Zmluvy zo strany ním poverených osôb. Prevádzkovateľ môže vyžadovať predloženie
dokumentov preukazujúcich súlad s požiadavkami uvedenými v tomto bode Zmluvy.
Čl. VI
SPRACÚVANIE OSOBNÝCH ÚDAJOV PROSTREDNÍCTVOM
ĎALŠIEHO SPROSTREDKOVATEĽA (SUBDODÁVATEĽ)
6.1 Sprostredkovateľ sa zaväzuje, že spracúvanie osobných údajov bude vykonávať osobne,
tzn. len prostredníctvom svojich zamestnancov alebo iných osôb v obdobnom pomere.
6.2 V prípade, ak Sprostredkovateľ má zámer spracúvať osobné údaje aj prostredníctvom
ďalších sprostredkovateľov (ďalej len: „subdodávateľov“), je povinný o tejto skutočnosti
informovať Prevádzkovateľa a požiadať o jeho písomný súhlas, a to v lehote do 30 dní
pred dňom zamýšľaného spracúvania osobných údajov prostredníctvom subdodávateľov.
Bez predchádzajúceho písomného súhlasu Prevádzkovateľa so spracúvaním osobných
údajov prostredníctvom subdodávateľa nie je Sprostredkovateľ oprávnený uzatvoriť
so subdodávateľom zmluvný vzťah, týkajúci sa spracúvania osobných údajov dotknutých
osôb v mene Prevádzkovateľa.
6.3 V prípade
spracúvania
osobných
údajov
prostredníctvom
subdodávateľa,
Sprostredkovateľ v celom rozsahu zodpovedá Prevádzkovateľovi za úkony alebo
opomenutie konania subdodávateľa. Subdodávateľ smie spracúvať osobné údaje iba
osobne, tzn. len prostredníctvom svojich zamestnancov alebo iných osôb v obdobnom
pomere.
6.4 Sprostredkovateľ berie na vedomie, že ustanovenia tejto Zmluvy upravujúce
zodpovednosť, práva a povinnosti Sprostredkovateľa, sa v rovnakom rozsahu vzťahujú
na subdodávateľa. Sprostredkovateľ je povinný oboznámiť subdodávateľa s uvedenými
skutočnosťami.
6.5 V prípade
všeobecného
písomného
povolenia
Sprostredkovateľ
informuje
Prevádzkovateľa o akýchkoľvek zamýšľaných zmenách v súvislosti s pridaním alebo
nahradením subdodávateľov, aby mal Prevádzkovateľ možnosť namietať voči takýmto
zmenám.
6.6 Každá osoba konajúca na základe poverenia Sprostredkovateľa, ktorá má prístup
k osobným údajom, môže spracovávať takéto osobné údaje len na základe pokynu
Prevádzkovateľa, pokiaľ nie je povinná tieto údaje spracovať podľa platných právnych
predpisov. Sprostredkovateľ prijme opatrenia na zabezpečenie splnenia tejto požiadavky.

Čl. VII
DOBA TRVANIA A ZÁNIK ZMLUVY
7.1 Táto Zmluva sa uzatvára na dobu trvania Zmluvy o poskytovaní služieb.
7.2 Sprostredkovateľ je oprávnený začať spracúvať osobné údaje dotknutých osôb odo dňa
účinnosti tejto Zmluvy.
7.3 Zmluvné strany sa dohodli, že platnosť tejto Zmluvy zaniká:
a) dohodou Zmluvných strán;
b) zánikom Zmluvy o poskytovaní služieb,.
7.4 Prevádzkovateľ je oprávnený odstúpiť od tejto Zmluvy v prípade, ak:
a) Sprostredkovateľ poruší túto Zmluvu podstatným spôsobom;
b) Sprostredkovateľ poruší túto Zmluvu nepodstatným spôsobom a nezjedná nápravu
v lehote stanovenej Prevádzkovateľom, ktorá nesmie byť kratšia ako päť pracovných dní.
7.5 Za podstatné porušenie tejto Zmluvy sa považuje:
a) ak Sprostredkovateľ neprijal primerané technické, organizačné a personálne opatrenia
podľa Nariadenia a zákona o ochrane osobných údajov;
b) porušenie ktorejkoľvek z povinností Sprostredkovateľa podľa čl. 4 tejto Zmluvy;
c) porušenie ktorejkoľvek z povinností Sprostredkovateľa v súvislosti s bezpečnosťou
osobných údajov podľa čl. 5 tejto Zmluvy;
d) porušenie ktorejkoľvek z povinností Sprostredkovateľa podľa čl. 6 tejto Zmluvy.
7.6 Odstúpenie od Zmluvy musí byť písomné a jeho účinky nastávajú dňom doručenia
písomného oznámenia o odstúpení od Zmluvy druhej Zmluvnej strane. V prípade, ak dôjde
zo strany Prevádzkovateľa k odstúpeniu od tejto Zmluvy alebo jej zániku platí, že
Prevádzkovateľ je oprávnený odstúpiť alebo jednostranne ukončiť aj Zmluvu o poskytovaní
služieb.
7.7 Povinnosti Sprostredkovateľa vo vzťahu k osobným údajom sa po zániku tejto Zmluvy
spravujú príslušnými právnymi predpismi a čl. 8 tejto Zmluvy.
Čl. VIII
POVINNOSTI SPROSTREDKOVATEĽA PO ZÁNIKU ZMLUVY
8.1 V prípade zániku tejto Zmluvy z akéhokoľvek dôvodu je Sprostredkovateľ povinný
bezodkladne poskytnúť Prevádzkovateľovi všetku potrebnú súčinnosť pre účely
zabezpečenia kontinuity spracúvania osobných údajov podľa požiadaviek
Prevádzkovateľa, a to najmä odovzdať databázy obsahujúce osobné údaje
Prevádzkovateľovi alebo ním určenej osobe, prípadne zabezpečiť prevzatie procesu
spracúvania osobných údajov Prevádzkovateľom alebo ním určenou osobou.
8.2 Po zabezpečení tejto povinnosti je Sprostredkovateľ povinný bezodkladne zlikvidovať
osobné údaje podľa tejto Zmluvy. Sprostredkovateľ je na účely likvidácie osobných údajov
povinný zabezpečiť, aby všetky osobné údaje, vrátane ich kópií, ktoré mu boli v súvislosti
s touto Zmluvou poskytnuté alebo ktoré získal pri plnení tejto Zmluvy, boli vymazané
zo všetkých systémov a prostriedkov Sprostredkovateľa.
8.3 Pokiaľ Sprostredkovateľovi vyplýva z právnych predpisov povinnosť uchovať údaje, ktoré
by inak podliehali povinnostiam podľa bodov 8.1 a 8.2, je povinný o tejto skutočnosti
písomne upovedomiť Prevádzkovateľa s uvedením špecifikácie právneho dôvodu
na uchovanie údajov a rozsahu takýchto údajov. V takom prípade Sprostredkovateľ
neporuší povinnosti podľa bodov 8.1 a 8.2 a jeho povinnosť ochrany osobných údajov tým
nie je po zániku tejto Zmluvy dotknutá.

Čl. IX
DOHODA O SANKCIÁCH A ZODPOVEDNOSŤ SPROSTREDKOVATEĽA ZA ŠKODU
9.1 Sprostredkovateľ zodpovedá za to, že spracúvanie osobných údajov bude plne
zodpovedať všetkým požiadavkám a špecifikám uvedeným v tejto Zmluve.
9.2 Sprostredkovateľ zodpovedá za škodu spôsobenú jeho porušením podmienok
spracúvania stanovených Nariadením, Zákonom č. 18/2018 Z.z. o ochrane osobných
údajov a o zmene a doplnení niektorých zákonov a touto Zmluvou. Maximálna výška
náhrady škody je obmedzená na sumu 2 000 EUR za každé jednotlivé porušenie
podmienok spracúvania.
9.3 Sprostredkovateľ je povinný uhradiť vzniknutú škodu na základe písomnej výzvy
Prevádzkovateľa doručenej Sprostredkovateľovi na adresu uvedenú v tejto Zmluve, alebo
na inú Sprostredkovateľom oznámenú adresu.
Čl. X
OSOBITNÉ USTANOVENIA
10.1 Sprostredkovateľ je povinný zaobchádzať so spracúvanými osobnými údajmi ako
s dôvernými informáciami. Povinnosť mlčanlivosti o spracúvaní osobných údajov podľa
tejto Zmluvy trvá aj po zániku tejto Zmluvy.
10.2 Sprostredkovateľ ďalej berie na vedomie, že porušenie povinností podľa tejto Zmluvy
môže pre Prevádzkovateľa predstavovať reputačné riziko a spôsobenie škody v dôsledku
narušenia alebo straty reputácie u klientov a obchodných partnerov. Sprostredkovateľ
sa zaväzuje postupovať pri plnení tejto Zmluvy tak, aby nijakým spôsobom nepoškodil
reputáciu Prevádzkovateľa.
10.3 Sprostredkovateľ berie na vedomie a je uzrozumený s tým, že touto Zmluvou nenadobúda
žiadne práva k osobným údajom, okrem práva spracúvať osobné údaje v mene
Prevádzkovateľa v súlade a za podmienok uvedených v tejto Zmluve.
10.4 Sprostredkovateľ je povinný informovať Prevádzkovateľa bez zbytočného odkladu
o akýchkoľvek ťažkostiach pri plnení povinností podľa tejto Zmluvy. V takýchto prípadoch
Sprostredkovateľ prijme ihneď, ako je to možné, všetky potrebné opatrenia na
zabezpečenie ochrany osobných údajov a následne bude pokračovať v súlade s pokynmi
Prevádzkovateľa, ak mu budú takéto pokyny vydané.
Čl. XI
ZÁVEREČNÉ USTANOVENIA
11.1 Túto zmluvu je možné meniť a dopĺňať len po vzájomnej dohode Zmluvných strán výlučne
vo forme písomného dodatku k tejto Zmluve, inak sa žiadna zo Zmluvných strán nemôže
dovolávať dodatku, resp. zmeny zmluvne dohodnutých podmienok.
11.2 Zmluva je právne záväzná aj pre prípadných právnych nástupcov Zmluvných strán.
11.3 Práva a povinnosti Zmluvných strán v súvislosti so spracúvaním osobných údajov
sa spravujú Nariadením, ak v tejto Zmluve nie je upravené inak.
11.4 Zmluvné strany sa dohodli, že všetky právne vzťahy výslovne neupravené touto Zmluvou
sa riadia všeobecne záväznými právnymi predpismi platnými v Slovenskej republike.
Príslušným súdom je všeobecný súd Prevádzkovateľa.

11.5 Zmluvné strany sa dohodli, že pri každej zmene svojich identifikačných údajov alebo
kontaktných osôb je každá Zmluvná strana povinná oznámiť druhej Zmluvnej strane túto
zmenu bez zbytočného odkladu.
11.6 Pokiaľ Zmluvné strany svojím konaním alebo opomenutím zmaria doručenie písomnosti
a písomnosť pošta vráti ako nedoručenú, účinky doručenia nastávajú v deň, keď bude
písomnosť/zásielka vrátená odosielateľovi. Účinky doručenia nastávajú aj vtedy,
ak adresát odmietne prevziať písomnosť. V prípade doručovania oznámení elektronickou
e-mailovou formou v pracovný deň po 17:00 hod alebo v deň pracovného pokoja sa email považuje za doručený o 09:00 hod v najbližší nasledujúci pracovný deň. Na účely
doručenia podľa predchádzajúcej vety sa aplikuje miestny čas príjemcu e-mailu.
11.7 Zmluvné strany sa dohodli, že kontaktnou osobou Prevádzkovateľa na účely tejto Zmluvy
je:
titul, meno a priezvisko:
telefónne číslo:
e-mailová adresa:
11.8 Zmluvné strany sa dohodli, že kontaktnou osobou Sprostredkovateľa na účely tejto
Zmluvy je:
titul, meno a priezvisko:
telefónne číslo:
e-mailová adresa:
11.9 Zmluvné strany vyhlasujú, že si túto Zmluvu pred jej podpisom prečítali, jej obsahu
porozumeli a na znak bezvýhradného súhlasu s jej obsahom ju podpísali slobodne, vážne,
nie v tiesni, ani nie za nápadne nevýhodných podmienok.
11.10 Táto zmluva je vyhotovená v troch rovnopisoch, z ktorých dva sú určené pre
Prevádzkovateľa a jeden pre Sprostredkovateľa.
11.11 Zmluva nadobúda platnosť a účinnosť dňom jej podpísania obidvomi Zmluvnými stranami.
Prevádzkovateľ:
V Bratislave, dňa

Sprostredkovateľ:
V Bratislave, dňa

..................................................
Technická inšpekcia, a.s.
Ing. Dušan Perniš
predseda predstavenstva

..................................................

Sprostredkovateľ:
V Bratislave, dňa

..................................................

