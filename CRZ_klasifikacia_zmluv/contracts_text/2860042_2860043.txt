Centrálna obstarávacia agentúra
Kozmonautov 3/A, 949 01 Nitra
IČO: 36 847 488, IČ DPH: SK 2022 470 923
www.centralna.sk, nr@centralna.sk

Mandátna zmluva č. 02/2017

uzatvorená podľa § 566 a nasl. Obchodného zákonníka
Článok I
Zmluvné strany
Mandatár:

Centrálna obstarávacia agentúra, s.r.o.
Kozmonautov 3/A, 949 01 Nitra
zapísaná na Okresnom súde Nitra, oddiel: Sro, vložka č. 20850/N
IČO: 36 847 488
IČ pre DPH: SK2022470923
Bankové spojenie: UniCredit Bank Slovakia, a.s.
Číslo účtu: 1052113001/1111
Zastúpený: Ing. Peter Sládečka, konateľ spoločnosti
(ďalej len „mandatár“)

Mandant:

Národný žrebčín Topoľčianky, š.p.
Parková 13, 951 93 Topoľčianky
IČO: 31447708
IČ pre DPH: SK 2020412196
Štatutárny zástupca: ING. Michal Horný, PhD.
(ďalej len „mandant“)
1. Článok II
Úvodné ustanovenia

1. Predmetom tejto zmluvy je zabezpečenie služieb verejného obstarávania v zmysle Zákona o verejnom obstarávaní
č.343/2015 mandatárom pre mandanta v rozsahu podľa podmienok dohodnutých v zmluve.
2.
Na základe a podľa podmienok tejto zmluvy je mandant oprávnený objednávať u mandatára realizáciu verejnej
zákazky a odovzdávať mandatárovi podklady pre objednanú realizáciu zákazky s nízkou hodnotou "Rekonštrukcia
statickej poruchy krovu a ostatných konštrukcií Maštaľ a bývalá pôrodnica I. etapa“ Podklady musia byť úplné
a mandant je povinný doplniť podklady na požiadanie mandatára.
3. Mandatár sprístupní súťažné podklady elektronickou formou neobmedzene. Mandatár vykoná vo vlastnom mene
všetky právne úkony vychádzajúce zo zákona o verejnom obstarávaní vrátane ustanovenia komisie, menovacích
dekrétov mimo podpísania zmluvy ktoré je v právomoci mandanta, alebo ním splnomocnenej osoby. Ostatné povinnosti
zostávajú na mandantovi.
4. Pokiaľ sa zmluvné strany nedohodnú v konkrétnom prípade inak, činnosť mandatára na jednotlivých verejných
zákazkách podľa tejto zmluvy končí a verejná zákazka sa považuje za uzavretú
a)
Oznámením výsledku úradu pre verejné obstarávanie resp. publikačnému úradu – podlimitná zákazka,
nadlimitná zákazka
6. V prípade uzatvorenia rámcovej dohody, mandatár zodpovedá za evidovanie
čiastkových zmlúv vychádzajúcich z rámcovej zmluvy, pokiaľ sa zmluvne nedohodnú inak.

Centrálna obstarávacia agentúra
Kozmonautov 3/A, 949 01 Nitra
IČO: 36 847 488, IČ DPH: SK 2022 470 923
www.centralna.sk, nr@centralna.sk

Článok III
Práva a povinnosti zmluvných strán
1.

Mandatár je oprávnený v mene a na účet mandanta vyhlasovať a realizovať verejnú zákazku.

2.
a)

Mandatár je oprávnený odmietnuť realizáciu verejnej zákazky ak:
mandant nedoplní na žiadosť mandatára informácie, ktoré sú podstatné pre vykonanie služby, a to bez zbytočného
odkladu odo dňa doručenia žiadosti mandatára,
b) mandant je v omeškaní so zaplatením vyfakturovanej odmeny alebo nákladov mandatára za realizáciu inej
objednanej verejnej zákazky.
3.
Mandatár sa zaväzuje:
a) prevziať od mandanta všetky podklady pre realizáciu objednanej verejnej zákazky,
b) postupovať s odbornou starostlivosťou podľa pokynov mandanta a v súlade s jeho záujmami tak, aby svojím
konaním nepoškodil dobré meno a povesť mandanta,
c) vyžiadať si v prípade pochybností o obsahu pokynu písomné stanovisko mandanta; od pokynov mandanta sa môže
odchýliť len vtedy, pokiaľ je to naliehavo nevyhnutné v záujme mandanta a nemôže včas obdržať jeho súhlas, inak
zodpovedá za škodu,
d) oznámiť mandantovi všetky závažné okolnosti, ktoré zistí pri spracovaní jednotlivých verejných zákaziek, a ktoré
môžu mať podstatný vplyv na zmenu pokynov mandanta,
e) podávať mandantovi na požiadanie súhrnnú správu o aktuálnom stave jednotlivých verejných zákaziek, ktorá bude
obsahovať počet aktívnych verejných zákaziek, počet ukončených verejných zákaziek,
f) zachovať mlčanlivosť o všetkých skutočnostiach a informáciách týkajúcich sa mandanta, s ktorými sa mandatár
oboznámil počas trvania tejto zmluvy, a to aj po jej zániku,
g) na písomné požiadanie vrátiť mandantovi po ukončení verejnej zákazky všetky písomnosti mandanta, inak je
mandatár oprávnený po uplynutí 6 mesiacov od ukončenia inkasného konania písomnosti skartovať,
h) poskytnúť informácie mandantovi o aktuálnom stave verejnej zákazky v zmysle Zákona o verejnom obstarávaní
č.25/2006.
4.
a)

Mandant sa zaväzuje:
odovzdávať výhradne mandatárovi v prípade uvedenom v čl. V tejto zmluvy všetky podklady a informácie potrebné
na úspešnú realizáciu verejnej zákazky, a to v písomnej alebo elektronickej podobe a poskytnúť potrebnú súčinnosť
pre riadny priebeh verejnej zákazky,
b) platiť mandatárovi odmenu podľa cenníka, ktorý tvorí neoddeliteľnú prílohu k tejto zmluve.
Článok IV
Odmena
1.

Mandatárovi vzniká odmena za realizáciu verejnej zákazky 600 EUR bez DPH (slovom šesto eur).

2. Mandant sa zaväzuje uhradiť mandatárovi odmenu spolu s nákladmi na základe faktúry vystavenej a odoslanej
mandantovi v lehote splatnosti 14 dní odo dňa vystavenia faktúry.
3. V prípade omeškania mandanta so zaplatením riadne vystavenej faktúry mandatára je mandant povinný zaplatiť
mandatárovi zmluvnú pokutu vo výške 0,05% z fakturovanej sumy, pričom mandatár je oprávnený požadovať od
mandanta náhradu škody spôsobenej porušením povinnosti, na ktorú sa vzťahuje zmluvná pokuta, a zároveň je
oprávnený domáhať sa aj náhrady škody presahujúcej túto zmluvnú pokutu.

Centrálna obstarávacia agentúra
Kozmonautov 3/A, 949 01 Nitra
IČO: 36 847 488, IČ DPH: SK 2022 470 923
www.centralna.sk, nr@centralna.sk

Článok V
Vymedzenie zodpovednosti za škody
1. Mandatár zodpovedá za škodu na veciach prevzatých od mandanta v súvislosti s plnením mandátu a na veciach
prevzatých pri jeho plnení od tretích osôb, iba v prípade že túto škodu nemohol odvrátiť ani pri vynaložení odbornej
starostlivosti.
2. Mandatár zodpovedá tiež za škodu spôsobenú nesprávnym alebo neúplným vykonávaním mandátu.
3. Mandatár nezodpovedá za škodu, pokiaľ je v okamihu vzniku udalosti nedostatočne informovaný mandantom, tak
aby mohol škode predísť.
Článok VI
Záverečné ustanovenia
1.
Táto zmluva sa uzatvára na obdobie 1 rok.
2.
Obidve zmluvné strany sú oprávnené túto zmluvu vypovedať písomnou výpoveďou doručenou druhej
strane v prípade, ak dôjde k hrubému porušeniu zmluvy. Výpovedná lehota je 3 mesiace, pričom začína plynúť prvým
dňom kalendárneho mesiaca nasledujúceho po mesiaci, v ktorom bola výpoveď doručená druhej zmluvnej strane.
3.
V prípade výpovede je mandatár povinný upozorniť mandanta na všetky opatrenia potrebné na to, aby sa
zabránilo vzniku škody hroziacej mandantovi nedokončením jednotlivých fáz verejného obstarávania objednaných
mandantom podľa tejto zmluvy. Ak mandant tieto opatrenia nemôže urobiť sám, ani pomocou iných osôb a požiada o
vykonanie potrebných opatrení mandatára, je mandatár povinný ich vykonať.
4.
Ak dôjde k ukončeniu tejto zmluvy v dôsledku výpovede, mandatár je povinný na požiadanie mandanta
vrátiť mandantovi ku dňu uplynutia výpovednej lehoty všetky písomnosti spojené s jednotlivým verejnými zákazkami
tzv. dokumentáciu pre verejné obstarávanie.
5.
Zmluvné strany vyhlasujú, že túto zmluvu uzavreli slobodne a vážne, prečítali ju, porozumeli jej a nemajú
proti jej obsahu a forme žiadne námietky, čo potvrdzujú vlastnoručnými podpismi.
6.
Túto zmluvu je možné meniť a doplniť len na základe vzájomnej dohody zmluvných strán formou
písomných dodatkov k tejto zmluve.
7. Zmluva nadobúda platnosť dňom jej podpísania zmluvnými stranami a účinnosť dňom nasledujúcim po dni jej
zverejnenia v Centrálnom registri zmlúv. Je vyhotovená v dvoch vyhotoveniach, z ktorých každá strana obdrží po
jednom vyhotovení.
8. Zmluvné strany výslovne súhlasia so zverejnením zmluvy v jej plnom rozsahu vrátane príloh a dodatkov
v centrálnom registri zmlúv vedenom na Úrade vlády SR.
V Nitre, dňa 16.03.2017

Centrálna obstarávacia agentúra, s.r.o.
Ing. Peter Sládečka, konateľ

Národný žrebčín Topoľčianky, š.p.
Ing. Michal Horný, PhD., riaditeľ

