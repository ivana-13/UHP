Licenčná zmluva na programové vybavenie spoločnosti BE-SOFT, a.s. Košice,
číslo zmluvy: 201905/02/Be
uzatvorená podľa § 65 a nasl. zákona č. 185/2015 Z. z. Autorský zákon v znení neskorších
predpisov a v nadväznosti na príslušné ustanovenia Obchodného zákonníka v znení
neskorších predpisov

POSKYTOVATEĽ: BE-SOFT, a. s.
Sídlo: Krakovská 23, 040 11 Košice
IČO: 361 91 337

DIČ: 2020045863

V mene spoločnosti koná:

Mgr. Vladimíra Jalčová – člen predstavenstva

Kontakt: e-mail: besoft@besoft.sk

IČ DPH: SK2020045863

tel. 055/ 720 16 10

IBAN: SK 80 1100 0000 0026 2171 6713
Reg. v obch. reg.: OS Košice I, oddiel Sa, vložka č.1073/V
(Ďalej len „poskytovateľ“)
NADOBÚDATEĽ:
Sídlo:
Súčasť STU bez právnej subjektivity:
Bankový účet:
IBAN:
IČO:
DIČ:
IČ DPH:
Oprávnený na podpis zmluvy:
Osoby oprávnené rokovať
vo veciach zmluvných:
vo veciach technických:
Právna forma:

Slovenská technická univerzita v Bratislave (STU)
Vazovova 5, 812 43 Bratislava 1
Materiálovotechnologická fakulta v Trnave
Ulica Jána Bottu č. 25, 917 24 Trnava
Štátna pokladnica 7000081412/8180
SK90 8180 0000 0070 00081412
00 397 687
2020845255
SK 2020845255
prof. Ing. Miloš Čambál, CSc., dekan
Ing. Alica Tibenská, tajomníčka
prof. Ing. Maroš Soldán, PhD.
verejná vysoká škola v zmysle zákona č.131/2002 Z. z. o
vysokých školách a o zmene a doplnení niektorých zákonov
v znení neskorších predpisov

(Ďalej len „nadobúdateľ“)
Táto zmluva o používateľskej licencii na programové vybavenie poskytovateľa (End-User License Agreement –
„EULA“) je zmluvou medzi zmluvnými stranami o softvérovom produkte poskytovateľa, ktorý zahrňuje počítačové
programové vybavenie a môže zahŕňať aj príslušné médiá, tlačené materiály, a „on-line“ alebo elektronickú
dokumentáciu (ďalej len „SOFTVÉROVÝ PRODUKT“). Nainštalovaním, skopírovaním, či iným použitím
softvérového produktu je nadobúdateľ zaviazaný dodržiavať podmienky tejto zmluvy. SOFTVÉROVÝ PRODUKT:
Softvér BTS moduly: Bezpečnosť a ochrana zdravia pri práci, Ochrana pred požiarmi, Životné prostredie,
Riziká, Testy BOZP, Testy OPP, Testy ŽP, Chemické látky, Odpady.
LICENCIA NA SOFTVÉROVÝ PRODUKT
SOFTVÉROVÝ PRODUKT je chránený zákonom č. 185/2015 Z. z. Autorský zákon v znení neskorších predpisov,
ďalej len („autorský zákon“) a medzinárodnými zmluvami o autorskom práve a ďalšími zákonmi a dohodami o
duševnom vlastníctve. SOFTVÉROVÝ PRODUKT sa nepredáva, ale poskytuje sa licencia na jeho použitie.
Počet poskytnutých licencii: 15 pre príslušné registračné číslo 2019034

1

I.
1.

2.
3.
4.

POSKYTNUTIE LICENCIE.
Touto zmluvou nadobúdateľ získava tieto práva a povinnosti:
SOFTVÉROVÝ PRODUKT bude nainštalovaný poskytovateľom na 15 počítačoch nadobúdateľa.
Poskytovateľ musí prideliť licenciu každému jednotlivému počítaču, na ktorom bude spúšťaný SOFTVÉROVÝ
PRODUKT. O licenciu na SOFTVÉROVÝ PRODUKT sa nemožno deliť, ani ju nie je možné využívať súčasne
na rôznych počítačoch.
Inštalácia bude vykonaná z inštalačného média, ktorý bude uchovaný u poskytovateľa.
SOFTVÉROVÝ PRODUKT sa poskytuje užívateľovi výlučne na výučbové účely a s nimi súvisiace potreby
(tvorba výučbových projektov, prác, zadaní a iných prác a aktivít, ktoré sú súčasťou výučbového procesu).
Softvérový produkt je zakázané používať na komerčné účely.
Nadobúdateľ podpisom tejto zmluvy garantuje poskytovateľovi výhradnú spoluprácu v oblasti využívania
softvérových aplikácií pre oblasť Bezpečnosť a ochrana zdravia pri práci a zaväzuje sa počas doby platnosti
tejto zmluvy spolupracovať výhradne s poskytovateľom a nebude spolupracovať s iným potenciálnym
dodávateľom softvérových aplikácií.

II. ĎALŠIE PRÁVA A OBMEDZENIA.
1. Nepredajný softvér. Ak je SOFTVÉROVÝ PRODUKT označený nápisom „Not for Resale“ alebo „NFR“
(Nepredajný), potom, bez ohľadu na ostatné odseky tejto zmluvy, nesmie nadobúdateľ tento SOFTVÉROVÝ
PRODUKT ďalej predať, ani ho nesmie nijako previesť za protihodnotu.
2. Zákaz spätného rozkladu, dekompilácie a disasemblovania. SOFTVÉROVÝ PRODUKT sa nesmie spätne
rozkladať (reverse engineering), dekompilovať, ani disasemblovať, s výnimkou prípadov, a len do tej miery,
ako to povoľuje autorský zákon bez ohľadu na toto obmedzenie.
3. Oddeľovanie komponentov. Na SOFTVÉROVÝ PRODUKT sa udeľuje licencia ako na celok. Jeho komponenty
sa nesmú oddeľovať a používať na viac ako jednom počítači.
4. Prenájom. SOFTVÉROVÝ PRODUKT sa nesmie prenajímať, požičiavať, ani sa nesmie poskytnúť na leasing.
5. Prevod práv na programové vybavenie. Nadobúdateľ smie natrvalo postúpiť všetky svoje práva, ktoré získal
na základe tejto zmluvy, pod podmienkou predchádzajúceho písomného súhlasu poskytovateľa s prevodom
licencie na používanie SOFTVÉROVÉHO PRODUKTU na osobu postupníka licencie. Nadobúdateľ si nenechá
žiadne kópie a prevedie celý SOFTVÉROVÝ PRODUKT (vrátane všetkých komponentov, médií, tlačených
materiálov, inovácií, tejto zmluvy a prípadne i Potvrdenia pravosti), a za predpokladu, že osoba postupníka sa
písomne zaviaže dodržiavať podmienky tejto zmluvy. Ak je tento SOFTVÉROVÝ PRODUKT inováciou
(upgrade), potom sa prevod musí týkať všetkých predchádzajúcich verzií SOFTVÉROVÉHO PRODUKTU.
6. Výpoveď. Bez toho, aby to prejudikovalo akékoľvek ďalšie práva, poskytovateľ smie túto zmluvu vypovedať
v prípade, ak nadobúdateľ nesplní podmienky tejto zmluvy. V tom prípade musí nadobúdateľ vrátiť všetky kópie
SOFTVÉROVÉHO PRODUKTU a všetky jeho komponenty, alebo ich zničiť.
Nadobúdateľ môže vypovedať zmluvu s výpovednou lehotou 1 mesiac, plynúcou od prvého dňa
nasledujúceho mesiaca po doručení výpovede poskytovateľovi v písomnej forme.
7. Výzva, oznámenie alebo akýkoľvek iný právny úkon (ďalej len „výzva“) jednej zmluvnej strany (ďalej len
„odosielateľ“) sa považuje za doručenú druhej zmluvnej strane (ďalej len „adresát“), ak bola uskutočnená na
adresu adresáta uvedenú v záhlaví tejto zmluvy, resp. na adresu, ktorú adresát naposledy písomne oznámil
odosielateľovi. Výzva sa považuje za doručenú dňom, v ktorom adresát výzvu prevzal, alebo odmietol prevziať,
alebo sa uložená zásielka zaslaná na adresu podľa predchádzajúcej vety vrátila späť odosielateľovi. Zmluvné
strany sa zároveň zaväzujú oznamovať si navzájom akékoľvek zmeny údajov, ktoré sa ich týkajú a sú potrebné
na prípadné uplatnenie výzvy, najmä všetky zmeny týkajúce sa uzavretej tejto zmluvy, zmenu, či zánik ich
právnej subjektivity, adresu ich sídla, bydliska alebo miesta podnikania, bankového spojenia. Ak niektorá
zmluvná strana nesplní túto povinnosť, nebude oprávnená namietať, že neobdržala akúkoľvek výzvu,
a zároveň zodpovedá za akúkoľvek takto spôsobenú škodu.
III. INOVÁCIE (UPGRADES).
1. Inováciu SOFTVÉROVÉHO PRODUKTU vykoná poskytovateľ osobne podľa vzájomnej dohody medzi
poskytovateľom a nadobúdateľom.
2. Ak je SOFTVÉROVÝ PRODUKT označený ako Upgrade, nadobúdateľ musí mať náležitú licenciu na
používanie produktu, ktorý určil poskytovateľ, aby mal nárok na používanie SOFTVÉROVÉHO PRODUKTU.
SOFTVÉROVÝ PRODUKT, označený ako Upgrade, nahrádza a/alebo dopĺňa produkt, ktorý je základom
nároku nadobúdateľa na inováciu. Výsledný inovovaný produkt smie používať iba v súlade s podmienkami tejto
zmluvy. Ak je SOFTVÉROVÝ PRODUKT inováciou časti balíka programových vybavení, ku ktorému
nadobúdateľ získal licenciu ako k jedinému produktu, SOFTVÉROVÝ PRODUKT možno používať a prevádzať
len ako súčasť celkového balíka a nie je možné ho oddeliť a používať na viac ako jednom počítači.
3. AUTORSKÉ PRÁVO. Všetky vlastnícke a autorské práva k SOFTVÉROVÉMU PRODUKTU (vrátane, okrem
iného, obrázkov, fotografií, nákresov, obrazových, zvukových, hudobných a textových záznamov a ďalších
náležitostí zahrnutých do SOFTVÉROVÉHO PRODUKTU), k priloženým tlačeným materiálom a prípadným
kópiám SOFTVÉROVÉHO PRODUKTU, sú majetkom poskytovateľa alebo jeho dodávateľov. SOFTVÉROVÝ
PRODUKT je chránený zákonmi o autorskom práve a ustanoveniami medzinárodných dohôd. So
SOFTVÉROVÝM PRODUKTOM musí nadobúdateľ preto zaobchádzať ako s každým iným materiálom, ktorý
je chránený autorským právom, s tým, že si môže nainštalovať SOFTVÉROVÝ PRODUKT na jeden počítač
tak, že si originálnu kópiu ponechá výlučne pre záložné alebo archivačné účely.

2

4.

ZÁRUKY: Poskytovateľ sa zaväzuje dodať elektronickú používateľskú príručku
SOFTVÉROVÉHO PRODUKTU, ktorá je súčasťou SOFTVÉROVÉHO PRODUKTU.

k používaniu

IV. CENA A PLATOBNÉ PODMIENKY.
1. Cena SOFTVÉROVÉHO PRODUKTU je stanovená dohodou zmluvných strán vo výške 1,00 € bez DPH.
K cene SOFTVÉROVÉHO PRODUKTU bude pripočítaná DPH v zmysle platných predpisov. Úhrada faktúry
bude prevedená na účet poskytovateľa 15 dní po vystavení faktúry. V prípade nezaplatenia faktúry
v stanovenom termíne bude poskytovateľ účtovať úroky z omeškania podľa § 369 Obch. zák. SR na základe
vystavenia samostatného dokladu.
2. Pri kúpe SOFTVÉROVEHO PRODUKTU zašle poskytovateľ nadobúdateľovi spolu s faktúrou (bod 1 tohto
článku) dve vyhotovenia návrhu licenčnej zmluvy. Nadobúdateľ je povinný, potom, čo obdržal dve vyhotovenia
návrhu licenčnej zmluvy zaslať bez zbytočného odkladu jedno ním podpísané vyhotovenie licenčnej zmluvy
poskytovateľovi.
V.

ZÁVEREČNÉ USTANOVENIA
Poskytovateľ udeľuje licenciu na používanie SOFTVÉROVÉHO PRODUKTU a jeho jednotlivých aktualizácii
na dobu neurčitú od dňa podpisu tejto licenčnej zmluvy. Akékoľvek zmeny a dodatky tejto zmluvy môžu byť
uskutočnené len v písomnej forme so súhlasom oboch zmluvných strán. Na základe dohody zmluvných strán
podľa § 262 Obchodného zákonníka sa právny vzťah založený touto licenčnou zmluvou spravuje
ustanoveniami Obchodného zákonníka, Autorského zákona a súvisiacich právnych predpisov. Táto zmluva je
vyhotovená v dvoch rovnopisoch, po jednom pre každú zmluvnú stranu. Zmluva nadobúda platnosť a účinnosť
dňom jej podpisu oboma zmluvnými stranami.
V prípade porušenia ustanovení tejto zmluvy poskytovateľ bude oprávnený uplatňovať si súdnou cestou voči
nadobúdateľovi všetky nároky vyplývajúce z neoprávneného používania SOFTVÉROVÉHO PRODUKTU.
Zmluvné strany vyhlasujú, že sú plne spôsobilé na právne úkony, že ich zmluvná voľnosť nie je ničím
obmedzená, že túto zmluvu neuzatvárajú ani v tiesni, ani za nápadne nevýhodných podmienok, že si obsah
zmluvy dôkladne prečítali, jej obsahu porozumeli a tento vyjadruje ich slobodnú, vážnu a spoločnú vôľu, a na
znak súhlasu ju vlastnoručne podpisujú.

Dňa: ...........................................

..............................................................
prof. Ing. Miloš Čambál, CSc.

Dňa: ...............................................

...............................................................
Mgr. Vladimíra Jalčová

Materiálovotechnologická fakulta STU v Trnave
dekan

3

