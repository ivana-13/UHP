Z M L U V A č. 15 - 100 - 2018
o poskytovaní informácií z monitorovania verejných informačných zdrojov
podľa § 269 ods. 2 zákona č.513/91 Zb. Obchodného zákonníka v znení neskorších predpisov
I. ZMLUVNÉ STRANY
Objednávateľ: Slovenský hydrometeorologický ústav
Jeséniova 17, 833 15 Bratislava
IČO: 00156884
DIČ: 2020749852
IČ DPH: 2020749852
č. ú.: 7000391744/8180
bankové spojenie: Štátna pokladnica
v mene ktorého koná: RNDr. Martin Benko, PhD.
(ďalej len „objednávateľ“)
Poskytovateľ: Slovakia Online s. r. o.
Riazanská 57, 831 03 Bratislava, Slovenská republika
IČO : 31 402 445
DIČ: 2020338397
IČ DPH: SK 2020338397
Bankové spojenie: TATRABANKA
Číslo účtu: SK1711000000002621025170
Obchodná spoločnosť zriadená podľa práva Slovenskej republiky, ktorá je
zapísaná v Obchodnom registri Okresného súdu Bratislava I, odd.: Sro, vložka
č.: 9581/B
v mene ktorého koná: Oľga Cimová, konateľ
(ďalej len „poskytovateľ“)
II. ÚVODNÉ USTANOVENIA
1. Slovakia Online s.r.o. ako poskytovateľ je zhotoviteľom databázy informácií z monitoringu
verejných komunikačných zdrojov, pod názvom SIAC PLUS.

III. PREDMET ZMLUVY
1. Poskytovateľ sa voči Objednávateľovi zaväzuje, že v mene Objednávateľa a výlučne podľa
pokynov Objednávateľa, v súlade s podmienkami tejto Zmluvy a pre jeho internú
potrebu odsleduje, vyberie, vytriedi, zhromaždí, spracuje do elektronickej podoby
(databázy) informácie zverejnené v slovenských masovokomunikačných prostriedkoch s
tým, že Poskytovateľ nenesie zodpovednosť za obsah pokynov Objednávateľa a pre
Objednávateľa bude odo dňa uzavretia tejto Zmluvy poskytovať:
a) Denný off-line monitoring elektronických médií, internetových stránok, portálov a
printov,
b) týkajúci sa tematiky a kľúčových slov zadaných objednávateľom.

2

c) On-line prístup do osobitne vytvorenej klientskej databázy informácií z mediálnych
výstupov.
d) On-line prístup do archívnej databázy poskytovateľa monitoringu obsahujúca všetky
zhromaždené informácie z monitorovania médií v aktuálnom roku.
e) Mesačný štatistický prehľad publikovaných informácií na základe zvolených
kľúčových slov.
f) Prepisy úplného znenia príspevkov alebo relácií rozhlasového a televízneho vysielania
súvisiace s monitorovanou tematikou, resp. podľa operatívnych požiadaviek
objednávateľa.
Zoznam kľúčových slov:
a) SHMÚ: Slovenský hydrometeorologický ústav, SHMU, Martin Benko, Jana Poórová,
Ivan Garčár
b) Meteorológia a klimatológia: meteorológia, meteorológ, klimatológia, klimatológ,
víchrica, silný vietor, počasie
c) Povodne: povodne, povodeň, prietrž mračien, lejak, záplava,
d) Hydrológia: Slovenská asociácia hydrológov, stav vôd, kvalita vôd, hydrológia
e) Ovzdušie: ovzdušie (v súvislosti s kvalitou, čistotou, znečistením), emisie, smog
IV. SPÔSOB, ČAS A MIESTO PLNENIA
1. Poskytovateľ, každý pracovný deň, najneskôr do 9.00 hod. dodá objednávateľovi na
objednávateľom zadané adresy prostredníctvom elektronickej pošty off-line monitoring
médií podľa čl. III., písm. a), za obdobie bezprostredne nadväzujúce na obdobie pokryté
predchádzajúcim monitoringom t. j. obdobie predchádzajúceho dňa.
2. Prepisy podľa čl. III., písm. b), poskytovateľ dodá v čase operatívne dohodnutom
s objednávateľom.
3. Spracovanie výstupov v klientskej databáze podľa čl. III. písm. c), tak ako aj prístup do
štatistického modulu klientskej databázy podľa bodu čl. III, písm. d), vykonávajú poverení
zamestnanci objednávateľa.

V. CENA A PLATOBNÉ PODMIENKY
1. Cena za poskytované služby podľa čl. III., bod 1, písm. a) až f) je určená dohodou
zmluvných strán vo výške 148,00 EUR mesačne bez DPH a 177,60 EUR mesačne s DPH.
Celková zmluvná cena nesmie presiahnuť sumu 7104,00 € (slovom: sedemtisícstoštyri
eur) bez DPH.

3

2. Platby dohodnuté v bode 1 bude poskytovateľ účtovať mesačne pozadu, vždy najneskôr do
10. dňa nasledujúceho mesiaca faktúrou, majúcou náležitosti daňového dokladu s 30dňovou lehotou splatnosti odo dňa doručenia objednávateľovi.
3. Pri oneskorenej úhrade faktúry je poskytovateľ oprávnený fakturovať objednávateľovi
úroky z omeškania vo výške 0,03 % z fakturovanej ceny za každý deň omeškania.
4. V prípade omeškania Poskytovateľa so zasielaním databázy v zmysle čl. IV bod 1, je
objednávateľ oprávnený uplatniť si zmluvnú pokutu vo výške 0,05 % z mesačnej
fakturovanej sumy za každú aj začatú hodinu omeškania. Poskytovateľ sa zaväzuje
zmluvnú pokutu uhradiť do 15 dní od doručenia písomnej výzvy objednávateľa k úhrade
zmluvnej pokuty s uvedením potrebných údajov k vykonaniu úhrady.
VI. Ustanovenia o nelegálnej práci
1. Poskytovateľ prehlasuje, že:
-

ku dňu podpísania tejto zmluvy nie je evidovaný v Zozname fyzických a právnických
osôb, ktoré porušili zákaz nelegálneho zamestnávania vedenom Národným inšpektorátom
práce,

-

ku dňu podpísania tejto zmluvy neporušil zákaz nelegálneho zamestnávania v zmysle
zákona č. 82/2005 Z. z. o nelegálnej práci a nelegálnom zamestnávaní a o zmene
a doplnení niektorých zákonov (ďalej len „Zákon o nelegálnej práci“),

-

počas plnenia tejto zmluvy sa zaväzuje plniť všetky povinnosti v zmysle všeobecne
záväzných právnych predpisov tak, aby neporušil zákaz nelegálneho zamestnávania ako
ho vymedzuje Zákon o nelegálnej práci.

2.

Poskytovateľ sa zaväzuje objednávateľovi (SHMÚ) nahradiť škodu, ktorá
objednávateľovi vznikne, vrátane sankcií a pokút, ktoré budú objednávateľovi uložené
z dôvodu, že objednávateľ porušil zákaz nelegálneho zamestnávania. V prípade, ak sa
vyhlásenie poskytovateľa uvedené v tomto odseku ukáže ako nepravdivé, je objednávateľ
oprávnený požadovať od poskytovateľa zmluvnú pokutu vo výške 10 000 €. Uplatnením
zmluvnej pokuty nie je dotknutý nárok objednávateľa na náhradu škody. Objednávateľ je
oprávnený neprijať prácu alebo službu, ktorú poskytovateľ dodáva alebo poskytuje
prostredníctvom fyzickej osoby, ktorú nelegálne zamestnáva.
V prípade, ak sa preukáže, že poskytovateľ dodáva alebo poskytuje prácu alebo službu
prostredníctvom fyzickej osoby, ktorú nelegálne zamestnáva, alebo poskytovateľ na
požiadanie objednávateľa neposkytne objednávateľovi bezodkladne doklady a osobné
údaje fyzických osôb, prostredníctvom ktorých objednávateľovi dodáva prácu alebo
poskytuje službu, považuje sa to za podstatné porušenie zmluvy a v takom prípade je
objednávateľ oprávnený od zmluvy odstúpiť.
VII. ZÁVEREČNÉ USTANOVENIA

1. Poskytovateľ sa zaväzuje neposkytovať nikomu údaje o množstve a charaktere informácií
dodaných objednávateľovi.

4

2. Objednávateľ sa zaväzuje využívať získané údaje výlučne pre vlastnú potrebu a nešíriť
predmet zmluvy dodaný poskytovateľom tretím osobám.
3. Služby, ktoré sú predmetom tejto Zmluvy bude Poskytovateľ Objednávateľovi poskytovať
v súlade s príslušnými právnymi predpismi.
4. Porušenie tejto zmluvy zakladá zodpovednosť v zmysle všeobecne záväzných právnych
predpisov.
5. Vzťahy zmluvných strán neupravené touto zmluvou sa riadia príslušnými ustanoveniami
obchodného zákonníka.
6. Akékoľvek doplnky k tejto zmluve možno vykonať výlučne formou písomných dodatkov s
podpismi oboch zmluvných strán.
7. Táto zmluva sa uzatvára na dobu určitú, od 1.2.2018 do 31.12.2022. Účinnosť
k 01.02.2018 nadobudne za predpokladu uvedeného v bode 9 tohto článku zmluvy.
Platnosť tejto zmluvy možno ukončiť ktoroukoľvek zmluvnou stranou formou písomnej
výpovede alebo písomnou dohodou zmluvných strán. Výpovedná lehota je 3 mesiace
a začína plynúť prvým dňom nasledujúceho mesiaca po doručení písomnej výpovede
druhej zmluvnej strane.
8. Táto zmluva sa vyhotovuje v štyroch originálnych rovnopisoch, z ktorých tri dostane
objednávateľ a jeden poskytovateľ.
9. Táto zmluva nadobúda platnosť dňom jej podpisu zmluvnými stranami a účinnosť od
1.2.2018, za predpokladu jej skoršieho zverejnenia v Centrálnom registri zmlúv, inak
nadobudne účinnosť dňom nasledujúcim po dni jej zverejnenia v zmysle § 47a
Občianskeho zákonníka.
10. Táto zmluva sa spravuje právnym poriadkom Slovenskej republiky. Zmluvné strany sa
zaväzujú, že pre ich zmluvné vzťahy budú záväzné aj súťažné podklady a ponuka
Poskytovateľa vo verejnom obstarávaní, výsledkom ktorého je táto zmluva. V prípade
nejasností sa pri výklade práva a povinností zmluvných strán použije prioritne táto zmluva
a súťažné podklady.
11. Zmluvné strany tejto zmluvy vyhlasujú, že jej obsahu porozumeli a uzatvorili ju na základe
vlastnej, slobodnej, určitej a dostatočne vážnej prejavenej slobodnej vôle, nie v tiesni a nie
za nápadne nevýhodných podmienok, na znak čoho ju vlastnoručne podpísali.

V Bratislave dňa........................... 2018

----------------------------------------Oľga Cimová
konateľ, Slovakia Online s.r.o.

------------------------------------------RNDr. Martin Benko, PhD.
generálny riaditeľ SHMÚ

