ZMLUVA NA POSKYTOVANIE SERVISNÝCH SLUŽIEB PODPORY A PREVÁDZKY
INFORMAČNÝCH A KOMUNIKAČNÝCH TECHNOLÓGIÍ LOKÁLNEJ A METROPOLITNEJ
SIETE
uzavretá podľa ust. § 269 ods. 2 Obchodného zákonníka
GKÚ číslo 79-122-159/2018

Článok I.
ZMLUVNÉ STRANY
1.1 Objednávateľ:

Geodetický a kartografický ústav Bratislava
Chlumeckého ul. č. 4, Bratislava 827 45
Ing. Ivan Horváth, riaditeľ

sídlo:
štatutárny orgán:
bankové spojenie:
IBAN:
IČO:
DIČ:
(ďalej len „Objednávateľ“)

17316219
2020838083

1.2 Poskytovateľ:

Vision IT Solutions, a.s.
Pribinova 25, Bratislava 811 09
Mgr. Ing. Gabriel Herbrik,
predseda predstavenstva

sídlo:
štatutárny orgán:
bankové spojenie:
IBAN:
IČO:
DIČ:
IČ DPH:
zápis v Obchodnom registri:

36 815 799
2022424008
SK2022424008
Okresný súd Bratislava I, Oddiel: Sa, Vložka
č. 5127/B

(ďalej len „Poskytovateľ“)
(Objednávateľ a Poskytovateľ ďalej spolu len „Zmluvné strany“)

Článok II.
Preambula
2.1

Objednávateľ disponuje lokálnou sieťou na území Bratislavského a Prešovského kraja.
Aktívne prvky siete sú historicky postavené na platforme Cisco. Táto informačnokomunikačná sieť zabezpečuje kritické služby, ktoré Objednávateľ poskytuje verejnosti,
svojím odberateľom produktov a služieb, a zároveň prostredníctvom informačných
a komunikačných technológií (ďalej len „IKT“) umožňuje vykonávanie denných rutinných
činností svojich zamestnancov. Spoľahlivá prevádzka IKT vo forme LAN a WAN je jedným z
kľúčových a kritických prvkov pre poskytovanie hlavnej činnosti Objednávateľa.

strana 2

2.2

Účelom tejto Zmluvy je zabezpečiť podporu IKT a technológií lokálnej siete LAN
a metropolitnej siete WAN, perimetra a špecifických dedikovaných sietí Objednávateľa
tvorenej aktívnymi prvkami produktov Cisco Catalyst, Cisco ASA, Cisco PIX, Imperva
a Cisco Wireless a pasívnou kabelážou v lokalitách Bratislavského a Prešovského kraja.

Článok III.
Predmet Zmluvy
3.1

Predmetom tejto Zmluvy je záväzok Poskytovateľa poskytovať Objednávateľovi počas
účinnosti tejto Zmluvy Plnenie v Objednávateľom požadovanom rozsahu podľa bodov
3.1.1 a 3.1.2 tohto článku Zmluvy (ďalej spolu len „Plnenie“).

3.1.1 Pravidelné a plánované činnosti:

a) odborné činnosti sieťového špecialistu v rozsahu SLA 9x5. Požadovaný je výkon onsite, v celom rozsahu SLA, nakoľko požadovaný zásah je maximálne do 10 minút od
vzniku incidentu a/alebo požiadavky,
b) analýza a návrh riešení na optimálnu prevádzku siete,
c) vykonávanie konsolidácie siete za účelom sprehľadnenia a zjednodušenia
sieťových tokov,
d) pravidelný monitoring výkonnosti siete a odhalenie tzv. úzkych hrdiel v sieti a na
aktívnych prvkoch,
e) vykonávanie rekonfigurácií podľa požiadaviek Objednávateľa,
f) pravidelné aktualizácie firmware a programového vybavenia podľa odporúčaní
výrobcu a odborných skúseností,
g) pravidelné odborné činnosti za účelom spoľahlivej prevádzky IKT Objednávateľa,
h) riešenie problémov a eskalácia incidentov na tretie strany – dodávateľov (práca
s externým helpdeskom, komunikácia s dodávateľmi na odbornej úrovni).
3.1.2 Činnosti v prípade incidentu:

a) Okamžitý a bezodkladný zásah s pokrytím 9x5, maximálne však do 10 minút onsite, a to v časovom rozmedzí od 6:00 hod. do 18:00 hod.;
b) Zásah do 1 hodiny remote s pokrytím 24x7;
c) Zásah do 3 hodín on-site s pokrytím 24x7.
3.2

Poskytovateľ sa zaväzuje prevziať na seba zodpovednosť za výkon činností uvedených v
bode 3.1 tohto článku Zmluvy od vlastných zamestnancov Objednávateľa najneskôr nasledujúci deň po nadobudnutí účinnosti tejto Zmluvy.

3.3

Poskytovateľ sa zaväzuje poskytovať Plnenie podľa tejto Zmluvy v súlade:
a) s touto Zmluvou,
b) s písomnými pokynmi Objednávateľa danými Poskytovateľovi podľa tejto Zmluvy
a v jej medziach,
c) s príslušnými všeobecne záväznými právnymi predpismi účinnými v Slovenskej
republike.

strana 3

Článok IV.
Poskytovanie Plnenia
4.1
4.2
4.3
4.4

Poskytovateľ vyhlasuje, že je oprávnený a odborne spôsobilý poskytovať Plnenie podľa
tejto Zmluvy.
Poskytovateľ je povinný poskytovať Plnenie s náležitou odbornou starostlivosťou a plniť si
všetky povinnosti Poskytovateľa potrebné pre riadne poskytovanie Plnenia.
Poskytovateľ je povinný upozorniť Objednávateľa na všetky skutočnosti, ktoré môžu mať
negatívny vplyv na riadne poskytovanie Plnenia.
Poskytovateľ je povinný disponovať minimálne tromi (3) vlastnými technickými pracovníkmi, ktorí majú minimálne päť (5) ročné skúsenosti v odbornej oblasti Predmetu plnenia
podľa tejto Zmluvy. Poskytovateľ je povinný zabezpečiť zastupiteľnosť svojich pracovníkov
na pokrytie prevádzkovej činnosti podľa Predmetu tejto Zmluvy.

Článok V.
Doba trvania Zmluvy
5.1

Táto Zmluva sa uzatvára na dobu určitú, a to na 10 mesiacov odo dňa nadobudnutia jej
účinnosti.
Článok VI.
Cena za Plnenie

6.1

6.2

6.3

6.4

Cena za dohodnuté Plnenie podľa tejto Zmluvy počas celej doby trvania tejto Zmluvy je
4.660,00 eur mesačne (slovom štyritisícšesťstošesťdesiat eur) bez DPH a s DPH vo výške
5.592,00 eur (slovom päťtisícpäťstodeväťdesiatdva eur).
Zmluvné strany sa zároveň dohodli, že Cena za Plnenie podľa bodu 6.1 tohto článku Zmluvy je úplná a konečná a zahŕňa všetky náklady Poskytovateľa súvisiace s poskytovaním Plnenia podľa tejto Zmluvy.
V prípade, ak Poskytovateľ poskytne v mesiaci len časť plnenia alebo bude poskytovať
plnenie len počas časti mesiaca, Objednávateľ mu zaplatí len pomernú časť z Ceny za Plnenie uvedenej v bode 6.1 tejto Zmluvy, a to v súlade so záznamom o prevzatí časti Plnenia podľa tejto Zmluvy.
Peňažný záväzok Objednávateľa zaplatiť Poskytovateľovi Cenu za Plnenie (alebo jej časť)
platený prostredníctvom banky je splnený odpísaním sumy peňažného záväzku z bankového účtu Objednávateľa v prospech bankového účtu Poskytovateľa.

Článok VII.
Spolupôsobenie Objednávateľa
7.1

Objednávateľ sa zaväzuje, že umožní Poskytovateľovi na účel poskytovania Plnenia podľa
tejto Zmluvy prístup do svojho sídla ako aj ďalších relevantných priestorov, k hardwaru,
softwaru, databázam a sieťovej infraštruktúre a systémom potrebným pre poskytovanie
Plnenia podľa tejto Zmluvy. Objednávateľ zabezpečí pre Poskytovateľa možnosť
vzdialeného prístupu k softwaru, databázam a sieťovej infraštruktúre Objednávateľa
týkajúcej sa Plnenia podľa tejto Zmluvy. Poskytovateľ sa zaväzuje dodržiavať všetky

strana 4

bezpečnostné a technické smernice, predpisy a opatrenia Objednávateľa týkajúce sa
prístupu do priestorov Objednávateľa ako aj ďalších relevantných priestorov, výkonu
práce v týchto priestoroch, lokálneho a vzdialeného prístupu k hardwaru, sofwaru,
databázam a sieťovej infraštruktúre a systémom Objednávateľa, s ktorými bude
Poskytovateľ preukázateľne oboznámený, alebo ktoré mu boli preukázateľne
sprístupnené.
Článok VIII.
Fakturácia a platobné podmienky
8.1

8.2

8.3

9.1

Poskytovateľ je oprávnený za Plnenie poskytnuté v súlade s touto Zmluvou fakturovať
Cenu za Plnenie. Finančné Plnenie bude prebiehať mesačne, a to vždy po uplynutí mesiaca, v ktorom bolo Plnenie alebo jeho časť Objednávateľovi poskytovaná Poskytovateľom.
Cena za Plnenie je splatná na základe faktúry Poskytovateľa, a to bezhotovostným
prevodom na bankový účet Poskytovateľa uvedený vo faktúre; riadne vystavená faktúra
Poskytovateľa je splatná do 14 dní odo dňa doručenia originálu faktúry Objednávateľovi.
V prípade, že tento deň pripadne na deň pracovného pokoja alebo sobotu alebo nedeľu,
za deň splatnosti sa považuje nasledujúci pracovný deň. Prílohou faktúry musí byť záznam
o prevzatí Plnenia podľa tejto Zmluvy alebo záznam o prevzatí časti Plnenia podľa tejto
Zmluvy, podpísaný oprávneným zástupcom Objednávateľa a Poskytovateľa pre veci
technické.
Faktúra Poskytovateľa bude obsahovať nasledujúce údaje:
a) označenie faktúry a jej číslo;
b) obchodné meno alebo názov, právnu formu, sídlo a identifikačné číslo
Objednávateľa a Poskytovateľa a označenie obchodného registra, v ktorom je
Poskytovateľ zapísaný a číslo takéhoto zápisu;
c) registračné číslo tejto Zmluvy Objednávateľa;
d) predmet a špecifikáciu Plnenia a dátum dodania Plnenia;
e) deň vystavenia faktúry, lehotu jej splatnosti, pečiatku a podpis oprávnenej osoby;
f) obchodné meno banky a IBAN, na ktorý sa má platiť;
g) celkovú fakturovanú sumu bez DPH a celkovú fakturovanú sumu s DPH;
h) ďalšie náležitosti vyplývajúce z platných a účinných právnych predpisov.
V prípade omeškania Objednávateľa s úhradou faktúry má Poskytovateľ právo uplatniť
úrok z omeškania vo výške.

Článok IX.
Ďalšie dojednania
Poskytovateľ vyhlasuje, že má kompetencie v rozsahu:
a) podľa zákona 18/2018 Z.z.,
b) Certifikát ISO 9001 alebo jeho ekvivalent,
c) Odborné certifikácie na úrovni min. 3 platné certifikácie na Cisco CCNA, CCIE,
d) Vlastný funkčný helpdesk vo forme centrálneho tel. čísla, e-mailovej adresy a webbased portálu pre evidenciu a vykazovanie činností.

strana 5

9.2

9.3

9.4
9.5
9.6

9.7

9.8

Minimálne 3 referencie na preukázanie odborných skúseností s rovnakým alebo podobným predmetom plnenia za posledné 3 roky, Certifikáty a kompetencie uvedené v bode
9.1 a 9.2 je Poskytovateľ povinný preukázať Objednávateľovi do 5 pracovných dní odo dňa
nadobudnutia účinnosti tejto Zmluvy, a to doručením v elektronickej forme na adresu:
Zmluvné strany sa zaväzujú, že si budú poskytovať potrebnú súčinnosť pri plnení záväzkov
vyplývajúcich z tejto Zmluvy a navzájom sa budú bezodkladne informovať o všetkých skutočnostiach potrebných pre plnenie ich záväzkov podľa tejto Zmluvy, najmä vzájomne si
oznamovať všetky zmeny a dôležité okolnosti, ktoré môžu mať vplyv na práva a povinnosti
Zmluvných strán podľa tejto Zmluvy.
Poskytovateľ je povinný poskytovať Plnenie tak, aby bolo vykonávané tak aby pri poskytovaní Plnenia nevznikali zbytočné prieťahy.
Poskytovateľ sa zaväzuje nahradiť v celom rozsahu škodu/y vzniknuté na strane Objednávateľa v dôsledku akéhokoľvek neplnenia povinností Poskytovateľa podľa tejto Zmluvy .
Poskytovateľ nie je oprávnený svoju akúkoľvek pohľadávku voči Objednávateľovi vyplývajúcu z tejto Zmluvy alebo s ňou súvisiacu postúpiť na iného alebo založiť v prospech tretích osôb.
Poskytovateľ sa zaväzuje bezodkladne poskytnúť Objednávateľovi kedykoľvek všetky dostupné informácie a dokumenty, ktoré sa týkajú poskytovaného Plnenia podľa tejto
Zmluvy.
Poskytovateľ sa zaväzuje bez zbytočného odkladu informovať Objednávateľa o akýchkoľvek skutočnostiach, ktoré majú alebo by mohli mať za následok, že Poskytovateľ nemôže
alebo nebude môcť poskytovať Plnenie podľa tejto Zmluvy riadne alebo v súlade s touto
Zmluvou, bez zbytočného odkladu po tom, čo sa o nich dozvie. Poskytovateľ sa zároveň
zaväzuje bez zbytočného odkladu informovať Objednávateľa aj o iných skutočnostiach týkajúcich sa Plnenia sťažujúcich poskytovanie Plnenia podľa tejto Zmluvy alebo, ktoré by
mohli mať za následok vznik škody alebo inej ujmy na strane Objednávateľa alebo tretích
osôb.

Článok X.
Zánik Zmluvy
10.1 Táto Zmluva zaniká:
a) uplynutím doby trvania tejto Zmluvy alebo
b) vypovedaním tejto Zmluvy Objednávateľom alebo
c) odstúpením od tejto Zmluvy Objednávateľom alebo
d) písomnou dohodou Zmluvných strán.
10.2 Ktorákoľvek zo Zmluvných strán je oprávnená túto Zmluvu vypovedať kedykoľvek aj bez
uvedenia dôvodu. Výpovedná doba je tri mesiace a začína plynúť prvý deň mesiaca nasledujúceho po doručení výpovede Poskytovateľovi.
10.3 Objednávateľ je oprávnený odstúpiť od tejto Zmluvy v prípade, ak:
a) Poskytovateľ poruší ktorúkoľvek z povinností uvedených v článku III. bode 3.1 a/alebo
v článku IV. bode 4.3 a/alebo v článku IV. bode 4.4 a alebo v článku IX. bode 9.7 tejto
Zmluvy a/alebo
b) sa akékoľvek vyhlásenie Poskytovateľa uvedené v tejto Zmluve ukáže ako nepravdivé.
10.4 Poskytovateľ je oprávnený odstúpiť od tejto Zmluvy v prípade, ak Objednávateľ je

strana 6

v omeškaní s úhradou riadne a oprávnene vystavenej faktúry podľa čl. VIII. tejto Zmluvy.
Článok XI.
Doručovanie
11.1 Zmluvné strany sa dohodli, že akákoľvek písomnosť doručovaná v súvislosti s touto Zmluvou sa považuje za doručenú druhej Zmluvnej strane v prípade doručovania prostredníctvom:
a) elektronickej pošty (ďalej len „e–mail“) dňom, kedy Zmluvná strana, ktorá prijala e-mail od
odosielajúcej Zmluvnej strany, potvrdila jeho prijatie odoslaním potvrdzujúceho e-mailu odosielajúcej Zmluvnej strane (ďalej len „potvrdenie o prijatí e-mailu“). Prijímajúca Zmluvná strana je
povinná odosielajúcej Zmluvnej strane odoslať potvrdenie o doručení e-mailu do 48 hodín od
jeho doručenia prijímajúcej Zmluvnej strane, a to formou e-mailovej správy, ak si túto povinnosť prijímajúca Zmluvná strana nesplní, bude sa takýto email doručený prijímajúcej Zmluvnej
strane považovať za doručený uplynutím tejto lehoty alebo
b) pošty, kuriérom alebo v prípade osobné doručovania, doručením písomnosti adresátovi s
tým, že v prípade doručovania prostredníctvom pošty musí byť písomnosť zaslaná doporučene s
doručenkou preukazujúcou doručenie na adresu príslušnej Zmluvnej strany. V prípade doručovania inak ako poštou, je možné písomnosť doručovať aj na inom mieste ako na adrese príslušnej Zmluvnej strany, ak sa na tomto mieste Zmluvná strana v čase doručenia zdržuje. Za deň
doručenia písomnosti sa považuje aj deň, v ktorý Zmluvná strana, ktorá je adresátom, odoprie
doručovanú písomnosť prevziať, alebo tretí deň odo dňa uloženia zásielky na pošte, doručovanej poštou Zmluvnej strane, alebo v ktorý je na zásielke, doručovanej poštou Zmluvnej strane,
preukázateľne zamestnancom pošty vyznačená poznámka, že „adresát sa odsťahoval“, „adresát
je neznámy“ alebo iná poznámka podobného významu, ak sa súčasne takáto poznámka zakladá
na pravde.
11.2 Pre potreby doručovania prostredníctvom elektronickej pošty (e–mail) sa použije
adresy Objednávateľa:
adresa Poskytovateľa:
11.3 Pre potreby doručovania prostredníctvom pošty sa použije adresa sídla Objednávateľa
a adresa sídla Poskytovateľa uvedená v čl. I tejto Zmluvy, ibaže odosielajúcej Zmluvnej strane
adresát písomnosti písomne oznámil novú adresu sídla, prípadne inú novú adresu určenú na
doručovanie písomností. V prípade akejkoľvek zmeny adresy určenej na doručovanie
písomností na základe tejto Zmluvy alebo v súvislosti s touto Zmluvou sa príslušná Zmluvná
strana zaväzuje o zmene adresy bezodkladne písomne informovať druhú Zmluvnú stranu; v
takomto prípade je pre doručovanie rozhodujúca nová adresa riadne oznámená Zmluvnej
strane pred odosielaním písomnosti.
11.4 Zmluvné strany sa zároveň dohodli, že písomnosti týkajúce sa zániku alebo zmeny tejto
Zmluvy musia byť doručované výhradne poštou ako doporučená zásielka, kuriérom alebo osobne.
11.5 Zmluvné strany sa dohodli, že určenie a zmena kontaktných údajov podľa bodu 0 a 0 tohto
článku Zmluvy je v ich výlučnej kompetencii; zmena v týchto kontaktných údajoch sa stáva
účinnou vo vzťahu k druhej Zmluvnej strane dňom doručenia písomného oznámenia. Zmluvné
strany sa zaväzujú bez zbytočného odkladu si písomne oznamovať zmeny v kontaktných údajoch uvedených v bode 0 a 0 tohto článku Zmluvy. Ak ktorákoľvek Zmluvná strana poruší svoj
záväzok podľa predchádzajúcej vety, je príslušná Zmluvná strana oprávnená používať kontaktné
údaje uvedené v bode 0 a 0 tohto článku Zmluvy až do okamihu, kedy jej bolo preukázateľne
doručené písomné oznámenie druhej Zmluvnej strany o zmene kontaktných údajov podľa bodu
0 a 0 tohto článku Zmluvy.

strana 7

Článok XII.
Vyššia moc
12.1 Za okolnosti vylučujúce zodpovednosť sa považuje prekážka, ktorá nastala nezávisle od
vôle povinnej Zmluvnej strany a bráni jej v splnení jej povinnosti, ak nemožno rozumne
predpokladať, že by povinná Zmluvná strana túto prekážku alebo jej následky odvrátila
alebo prekonala, a ďalej, že by v čase vzniku záväzku túto prekážku predvídala (ďalej len
„Vyššia moc“), napr. vojny, živelné katastrofy značného rozsahu majúce súvislosť s predmetom tejto Zmluvy, štrajky a pod.
12.2 Nemožnosť Zmluvnej strany plniť svoje povinnosti podľa Zmluvy v dôsledku Vyššej moci
nebude považovaná za porušenie tejto Zmluvy, ak Zmluvná strana dotknutá Vyššou mocou:
a) prijala všetky rozumné opatrenia a vynaložila náležitú starostlivosť s cieľom splniť
svoje povinnosti podľa tejto Zmluvy, a
b) bez zbytočného odkladu, najneskôr však do dvoch (2) pracovných dní po vzniku
Vyššej moci, písomne oznámila druhej Zmluvnej strane existenciu Vyššej moci.
12.3 Zmluvná strana, ktorej bolo znemožnené plniť svoje povinnosti podľa tejto Zmluvy v dôsledku Vyššej moci, za predpokladu splnenia podmienok uvedených v bode 0 písm. a) a b) tohto
článku Zmluvy, nezodpovedá za škody takto vzniknuté.
12.4 Za predpokladu splnenia podmienok uvedených v bode 0 písm. a) a b) tohto článku Zmluvy
sa lehota na splnenie povinnosti Zmluvnej strany predlžuje o čas, počas ktorého je jej znemožnené Vyššou mocou splniť túto svoju povinnosť.
12.5 Dojednania podľa bodov 0 až 0 tohto článku Zmluvy sa nepoužijú, ak Vyššia moc vznikla až
v čase, keď povinná Zmluvná strana bola v omeškaní s plnením svojej povinnosti.
12.6 Zmluvná strana dotknutá Vyššou mocou je povinná oznámiť druhej Zmluvnej strane zánik
Vyššej moci do dvoch (2) pracovných dní od jej zániku.

Článok XIII.
Záverečné ustanovenia
13.1 Táto Zmluva sa spravuje Obchodným zákonníkom a na základe dohody Zmluvných strán,
najmä primeranou aplikáciou ust. § 536 a nasl. Obchodného zákonníka ako aj ďalšími príslušnými ustanoveniami právnych predpisov Slovenskej republiky.
13.2 Táto Zmluva môže byť s výnimkou zmeny kontaktných údajov Zmluvných strán podľa čl. XI
bodu 0 a 0 Zmluvy a podľa bodu 13.3 a 13.4 tohto článku Zmluvy zmenená len obojstrannými
písomnými číslovanými dodatkami k tejto Zmluve. Akékoľvek iné zápisy a protokoly sa nepovažujú za zmenu tejto Zmluvy.
13.3 Oprávnení zástupcovia Objednávateľa pre veci technické sú:
Ing. Daniel Keblúšek,
vedúci odboru informačných a komunikačných technológií Objednávateľa
tel:
e-mail:
Zmluvné strany sa dohodli, že určenie a zmena oprávnených zástupcov Objednávateľa
podľa tohto bodu Zmluvy je vo výlučnej kompetencii Objednávateľa. Zmena v týchto osobách sa
stáva účinnou dňom doručenia písomného oznámenia Poskytovateľovi.
13.4 Oprávnení zástupcovia Poskytovateľa pre veci technické sú:
a)
Miroslav Karell Pozícia: Technical Director
b)
Marian Vražba Pozícia: Solution Sales Director
Zmluvné strany sa dohodli, že určenie a zmena oprávnených zástupcov Poskytovateľa je vo
výlučnej kompetencii Poskytovateľa. Zmena v týchto osobách sa stáva účinnou dňom doručenia
písomného oznámenia Objednávateľovi.

strana 8

13.5 Zmluvné strany sa zaväzujú bez zbytočného odkladu si písomne oznamovať zmeny
v osobách alebo kontaktných údajoch uvedených v bode 13.3 a 13.4 tohto článku Zmluvy.
13.6. Ak niektoré ustanovenie/a tejto Zmluvy nie je/sú celkom alebo sčasti účinné alebo neskôr
stratí/ia účinnosť, nie je tým dotknutá platnosť ostatných ustanovení tejto Zmluvy. Namiesto
neúčinných ustanovení a na vyplnenie medzier sa použije úprava, ktorá, pokiaľ je to právne
možné, sa čo najviac približuje zmyslu a účelu tejto Zmluvy, pokiaľ pri uzatváraní tejto Zmluvy
Zmluvné strany túto otázku brali do úvahy.
13.7 Táto Zmluva nadobúda platnosť dňom jej podpisu Zmluvnými stranami a účinnosť dňom
nasledujúcim po dni jej zverejnenia Objednávateľom v centrálnom registri zmlúv vedenom Úradom vlády Slovenskej republiky spôsobom ustanoveným príslušným právnym predpisom.
13.8 Táto Zmluva je vyhotovená v troch rovnopisoch, z ktorých dva rovnopisy obdrží Objednávateľ a jeden rovnopis Poskytovateľ.
13.9 Zmluvné strany vyhlasujú, že si túto Zmluvu prečítali, jej obsahu porozumeli a na znak toho, že obsah tejto Zmluvy zodpovedá ich skutočnej a slobodnej vôli, ju podpisujú.

Za Objednávateľa:
V Bratislave, dňa 5.9.2018

Ing. Ivan Horváth
riaditeľ GKÚ

Za Poskytovateľa:
V Bratislave, dňa 5.9.2018

Mgr. Ing. Gabriel Herbrik,
Predseda predstavenstva,
Vision IT Solutions, a.s.

