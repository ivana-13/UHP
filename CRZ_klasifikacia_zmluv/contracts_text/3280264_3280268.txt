ZMLUVA O POSKYTNUTÍ SLUŽIEB
uzatvorená podľa § 269 ods. 2 Zákona č. 513/1991 Zb. Obchodného zákonníka v znení
neskorších predpisov
Číslo zmluvy objednávateľ: 60/DOD/2017/60
Číslo zmluvy poskytovateľ: 2018/VÚVH/SZ/001

I. ZMLUVNÉ STRANY
Objednávateľ:

Výskumný ústav vodného hospodárstva
Nábr. arm. gen. L. Svobodu 5
812 49 Bratislava 1

V zastúpení:

Ing. Ľubica Kopčová,PhD.
generálna riaditeľka

IČO:
DIČ:
IČ DPH:
Bankové spojenie:
Číslo účtu – IBAN:
Zapísaný v :

00 156 850
2020798593
SK2020798593
Štátna pokladnica
SK45 8180 0000 0070 0038 9943
Úplné znenie Zriaďovacej listiny vydané Rozhodnutím ministra
životného prostredia SR z 29. mája 2006 č. 21/2006-1.6.,

/ďalej len ,,Objednávateľ“/

a
Poskytovateľ:

JTS spol. s r.o.
Stará Vajnorská cesta 16
831 04 Bratislava 3

V zastúpení:

Ing. Anton Sucha
konateľ

IČO:
DIČ:
IČ DPH:
Bankové spojenie:
Číslo účtu - IBAN:
Zapísaný v :

356 811 28
2020338969
SK2020338969
Tatra banka a.s., Hodžovo námestie 3, 850 05 Bratislava
SK28 1100 0000 0026 2802 3813
Obchodný register Okresného súdu Bratislava I, Oddiel Sro,
vložka číslo 10155_B

/ďalej len ,,Poskytovateľ“/

1

II. PREDMET ZMLUVY
1. Poskytovateľ sa touto zmluvou zaväzuje poskytovať objednávateľovi služby spočívajúce
vo vykonaní:

Servis a priebežné technické zabezpečenie databáz - " Integrovaný monitoring bodových
zdrojov znečistenia", ďalej len IMZZ a "Integrovaný monitoring dusičnanov", ďalej
len DUSIČNANY
1. Špecifikácia služby:
Kontrola a analýzy zálohovacích procesov, systémových logov, update programového
produktu(1), update operačného systému a potrebných serverov, modifikácie aplikačných
číselníkov podľa potrieb a aktuálne platnej legislatívy, diagnostika a prípadné odstránenia
problémov v prípade nesprávnej činnosti príslušných serverov, optimalizácia výkonu serverov.
Servis a priebežné technické zabezpečenie bude dokladované nasledovným spôsobom:
- pravidelnou mesačnou zálohou databáz, programov a iných relevantných dát, tak aby sa
v prípade havárie dal server obnoviť do plne funkčného stavu po softvérovej stránke
- pravidelným mesačným výpisom, v elektronickej forme, systémových logov, diagnostických
logov, aktualizácií OS a aplikačných serverov, a stručný popis vykonaných prác.
Zálohy, výpisy a logy sa budú ukladať na USB disk pripojený k serveru. Dodávateľ vždy
oznámi emailom na adresu rehacek@vuvh.sk keď budú na disku nachystané nové údaje.
Dodávateľ údaje nachystá najneskôr k desiatemu kalendárnemu dňu daného mesiaca.
2. Objednávateľ sa zaväzuje poskytnúť poskytovateľovi potrebnú súčinnosť v zmysle tejto
zmluvy a zaplatiť mu za poskytnuté služby odplatu.
Poznámka: 1) Update je aktualizácia existujúceho programového produktu v danej verzii, napr. prispôsobenie
programu platnej legislatíve, odstránenie chýb programu, zmena dát v databáze. Update nie je technickým
zhodnotením softvéru a účtuje sa na ťarchu účtu nákladov.

III. ČAS A MIESTO PLNENIA
1. Služba bude realizovaná od 1.1.2018 do 31.12.2018.
2. Miestom plnenia tejto zmluvy je VÚVH Bratislava, Nábr. arm. gen. L. Svobodu 5, 812 49
Bratislava.
3. Poskytovateľ sa zaväzuje zabezpečiť vykonanie služby na serveri VÚVH
(hostname: bodove-zdroje) cez vzdialený prístup alebo osobne v mieste plnenia.

2

IV. CENA PREDMETU ZMLUVY
1. Cena za vykonanie služby v rozsahu uvedenom v čl. II. tejto zmluvy je stanovená dohodou
zmluvných strán v zmysle zákona č. 18/1996 Z.z. o cenách v znení doplňujúcich predpisov
ako cena maximálna. Zmena stanovenej ceny je možná len v prípade zmeny predpisov
upravujúcich DPH alebo písomnou dohodou zmluvných strán.
Cena bez DPH:
20% DPH:
Cena s DPH:

300,00 EUR/ mesiac
60,00 EUR/ mesiac
360,00 EUR/ mesiac

slovom: tristošesťdesiat EUR s DPH/ mesiac
Cena celkom bez DPH:
20% DPH:
Cena celkom s DPH:

3.600,00 EUR
720,00 EUR
4.320,00 EUR

slovom: štyritisíctristodvadsať EUR s DPH za obdobie od 1.1.2018 do 31.12.2018
2. V prípade, že dôjde k zmene právnej úpravy upravujúcej výšku DPH, použije sa vždy platná
sadzba DPH. Z uvedeného dôvodu sa môže výška konečnej ceny zmeniť bez písomnej
dohody zmluvných strán.

V. ÚDAJE O FINANCOVANÍ A FAKTUROVANÍ
1. Fakturácia sa uskutoční po riadnom poskytnutí služby, ktorá je predmetom zmluvy, na
základe faktúr vystavených po ukončení každého bežného mesiaca vo výške 360,00 EUR
mesačne s DPH.
2. Poskytovateľ vystaví faktúru najskôr dňom nasledujúcim po dni vykonania služby, ktorá
je predmetom zmluvy na základe rozpisu poskytnutých služieb potvrdeného
objednávateľom.
3. Faktúra bude doložená rozpisom poskytnutých služieb potvrdeným zodpovedným
zástupcom VÚVH, prípadne aj výslednou cenovou kalkuláciou.
4. Splatnosť faktúry je stanovená do 30 dní od jej doručenia.
5. Objednávateľ a Poskytovateľ sa dohodli, že odmena sa poskytné služby môže byť
fakturovaná aj za dlhšie obdobie ako je jeden mesiac s tým, že vo faktúre bude jednotkové
množstvo 1 mesiac zachované.

3

VI. SPÔSOB ODOVZDÁVANIA A PREBERANIA
1. Služby podľa tejto zmluvy sa považujú za poskytnuté ich riadnym vykonaním
v dohodnutom termíne na dohodnutom mieste.
2. Poskytovateľ je povinný poskytovať objednávateľovi služby s odbornou starostlivosťou.
3. Objednávateľ je povinný poskytovať poskytovateľovi súčinnosť potrebnú pre poskytovanie
služieb. Za súčinnosť podľa tejto zmluvy sa považuje najmä umožnenie plnenia tejto
zmluvy v dohodnutom rozsahu, na dohodnutom mieste a v dohodnutom čase.
4. Odovzdanie a prebranie predmetu zmluvy sa uskutoční na základe protokolu o odovzdaní a
prevzatí predmetu zmluvy, potvrdeného zodpovednými zástupcami oboch zmluvných strán.

VII. REKLAMÁCIE
1. Reklamácie je poskytovateľ povinný vybaviť v lehote najviac 10 dní od poskytnutia

služby. Poskytovateľ vydá objednávateľovi doklad o prijatí reklamácie a spôsobe jej
vybavenia.

VIII. SANKCIE
1. Pri omeškaní úhrady faktúry sa určujú úroky z omeškania objednávateľovi podľa § 369a
Obchodného zákonníka a § 1 ods. 1 nar. vlády č. 21/2013 Z.z., v zmysle ktorého Sadzba
úrokov z omeškania sa rovná základnej úrokovej sadzbe Európskej centrálnej banky1)
platnej k prvému dňu príslušného kalendárneho polroka omeškania zvýšenej o osem
percentuálnych bodov; takto určená sadzba úrokov z omeškania sa použije počas celého
tohto kalendárneho polroka omeškania.
V prípade zmeny právnej úpravy úrokov z omeškania sa použije vždy účinné zákonné
znenie.
2. Objednávateľ je oprávnený od zmluvy odstúpiť v prípade, že poskytovateľ si neplní svoje
povinnosti, ktoré mu vyplývajú z tejto zmluvy. Pred odstúpením od zmluvy je objednávateľ
povinný písomne vyzvať poskytovateľa, aby si splnil svoje zmluvné povinnosti. V prípade,
ak si poskytovateľ svoje zmluvné povinnosti nesplní ani v lehote 15 kalendárnych dní od
doručenia výzvy, je objednávateľ oprávnený za podmienok uvedených v tejto zmluve od
zmluvy odstúpiť.
3. Poskytovateľ je povinný zaplatiť objednávateľovi zmluvnú pokutu vo výške 0,05%
z celkovej ceny poskytnutej služby za každý omeškaný deň, ak služba, ktorá je predmetom
zmluvy nebude poskytnutá v dohodnutom čase, na dohodnutom mieste a v požadovanej
kvalite, maximálne do výšky 500,00 EUR.

4

IX. ZÁVEREČNÉ USTANOVENIA
1. Táto zmluva je vyhotovená v piatich exemplároch, pričom poskytovateľ obdrží dve
vyhotovenia a objednávateľ obdrží tri vyhotovenia. Všetky exempláre zmluvy majú rovnakú
platnosť. Zmluva je platná odo dňa podpisu obidvomi zmluvnými stranami a účinná dňom
nasledujúcim po dni jej zverejnenia.
2. Túto zmluvu možno zmeniť, upraviť alebo doplniť jedine písomnými dodatkami k nej
potvrdenými obidvoma zmluvnými stranami. V prípade, ak sa niektorá zo zmluvných strán
dozvie o skutočnostiach vyžadujúcich zmenu, úpravu alebo doplnenie tejto zmluvy, je
povinná o tom obratom informovať druhú zmluvnú stranu.
3. Poskytovateľ sa zaväzuje poskytnúť službu, ktorá je predmetom zmluvy s náležitou
starostlivosťou a odbornosťou, v súlade s požiadavkami objednávateľa v rámci dohodnutého
predmetu zmluvy a stanovených termínov.
4. Za zmluvnú stranu objednávateľa sú oprávnení rokovať:
v technických otázkach: Ing. Miloš Reháček, Mgr. Eva Speváková, PhD., Ing. Roman
Cibulka
v zmluvných otázkach: Jurek, advokátska kancelária, s.r.o. Bratislava
5. Za zmluvnú stranu poskytovateľa sú oprávnení rokovať:
v technických otázkach: Ing. Anton Sucha, Ing. Peter Koniar, Mgr. Martin Sucha
v zmluvných otázkach: Ing. Anton Sucha
6. Pre vzťahy medzi objednávateľom a poskytovateľom platia dojednania stanovené v tejto
zmluve. Záležitosti, ktoré neboli výslovne dojednané v tejto zmluve sa riadia príslušnými
ustanoveniami Obchodného zákonníka.
7. Zmluvné strany vyhlasujú, že s touto zmluvou boli riadne oboznámené, že nebola uzavretá
v tiesni, ani za iných, jednostranne nevýhodných podmienok.
8. Poskytovateľ berie na vedomie, že v zmysle platnej právnej úpravy je VÚVH ako
príspevková organizácia povinná túto zmluvu zverejniť v Centrálnom registri zmlúv.
9. Poskytovateľ sa zaväzuje, že umožní, strpí výkon kontroly /auditu/ overovania na serveri
bodove-zdroje súvisiaceho s dodávanými službami kedykoľvek počas platnosti a účinnosti
zmluvy a to oprávnenými osobami a poskytne im všetku potrebnú súčinnosť.
V Bratislave, dňa 29.12.2017

V Bratislave, dňa 29.12.2017

Za objednávateľa:

Za poskytovateľa:

...................................................
Ing. Ľubica Kopčová, PhD.
generálna riaditeľka

...................................................
Ing. Anton Sucha
konateľ

5

