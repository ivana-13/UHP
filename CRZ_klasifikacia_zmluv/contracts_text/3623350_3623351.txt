Zmluva číslo: ZM00000777

Memorandum o spolupráci
uzavreté medzi

Rozhlas a televízia Slovenska, Mlynská dolina, 845 45 Bratislava, IČO: 47 232 480,
Zastúpený
PhDr. Jaroslav Rezník, generálny riaditeľ

A

ANASOFT APR, spol. s r.o., Mlynská dolina 41, 811 02 Bratislava, IČO: 31 361 552,
Zastúpený
Ing. Stanislav Čekovský, konateľ

v súlade s cieľom odstraňovať administratívnu záťaž a zabezpečiť časovú a priestorovú flexibilitu v
procesoch verejného obstarávania, sa ako zmluvné strany tohto Memoranda o spolupráci (ďalej len
"Memorandum") dohodli na nasledovnom:

Preambula
Signatári Memoranda si s plnou vážnosťou uvedomujú potrebu systémového riešenia verejného
obstarávania tak, aby sa verejné zdroje vynakladali s maximálnou efektívnosťou a pri vzájomnej
spolupráci tiež zohľadňujú povinnosť elektronizovať procesy verejného obstarávania do októbra
2018, a na základe toho upravujú prostredníctvom tohto Memoranda vzájomné práva a povinnosti.

Čl. I.
ANASOFT APR, spol. s r.o. ako spoločnosť oprávnená poskytnúť platformu pre elektronickú
podporu dynamického nákupného systému (ďalej len "DNS")
− sa zaväzuje, že Rozhlasu a televízii Slovenska (ďalej len "RTVS") bezodplatne poskytne
platformu na realizáciu DNS plne elektronicky a jeho technickú podporu počas fázy jeho
prípravy ako aj v priebehu jeho trvania počas štyroch rokov od jeho zriadenia, tak aby bol v
súlade so zákonom o verejnom obstarávaní a súvisiacou legislatívou,
− sa zaväzuje, že bezodplatne poskytne RTVS na dátovom nosiči všetky dáta, ktorých súbor
vznikne počas trvania DNS a/alebo bude súčasťou zriadeného DNS a prináležia k DNS
zriadenému RTVS,
− má právo vyžadovať od RTVS spätnú väzbu týkajúcu sa procesov a fungovania poskytnutej
platformy za účelom optimalizácie a rozvoja ďalších funkcionalít platformy.

1

Zmluva číslo: ZM00000777

ČL. II
RTVS ako verejnoprávna inštitúcia poskytujúca služby verejnosti v oblasti televízneho a
rozhlasového vysielania, ktorá pri zabezpečovaní svojho poslania nakladá s verejnými zdrojmi,
− sa zaväzuje akceptovať prevádzkový poriadok platformy spoločnosti ANASOFT APR, spol. s
r.o., na ktorom je prevádzkovaný poskytnutý DNS,
− sa zaväzuje poskytovať spoločnosti ANASOFT APR, spol. s r.o. spätnú väzbu týkajúcu sa
procesov a fungovania poskytnutého DNS za účelom optimalizácie a rozvoja ďalších
funkcionalít platformy,
− má právo na technickú podporu procesu DNS zo strany spoločnosti ANASOFT APR, spol. s r.o.
počas fázy prípravy ako aj v priebehu trvania počas štyroch rokov od zriadenia, tak aby bol v
súlade so zákonom o verejnom obstarávaní a súvisiacou legislatívou,
− má právo prevziať od ANASOFT APR, spol. s r.o. na dátovom nosiči všetky dáta, ktorých
súbor vznikol a/alebo bude súčasťou DNS zriadeného RTVS.

Čl. III
Signatári tohto Memoranda vyhlasujú, že obsah tohto Memoranda v plnej miere podporujú. Toto
Memorandum vyjadruje ich vážnu a slobodnú vôľu, vedenú úprimnou snahou naplniť obsah a ciele
tohto Memoranda, čo potvrdzujú podpismi svojich oprávnených zástupcov na tomto Memorande.
Memorandum je účinné dňom podpisu oboma zmluvnými stranami, pričom každá zo strán
Memoranda dostane dva rovnopisy a platí po dobu trvania vytvoreného DNS.

v Bratislave, dňa .........................................

v Bratislave, dňa .........................................

..........................................................................

..........................................................................

Ing. Stanislav Čekovský

PhDr. Jaroslav Rezník

konateľ

generálny riaditeľ RTVS

2

