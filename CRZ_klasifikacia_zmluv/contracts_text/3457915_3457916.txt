Príloha č. 4 k Rámcovej dohode o poskytovaní služieb softvérovej bezpečno-technologickej podpory
informačných systémov postavených na platforme ORACLE:
Číslo dohody objednávateľa: 95/2018/MPRV-220
Číslo dohody poskytovateľa:

Čiastková zmluva
o poskytovaní služieb softvérovej bezpečno-technologickej podpory informačných systémov
postavených na platforme ORACLE (ďalej len „zmluva“)
uzatvorená podľa § 269 ods. 2 zákona č. 513/1991 Zb. Obchodný zákonník v znení neskorších
predpisov

Číslo čiastkovej zmluvy objednávateľa: 14/2018/110
Číslo čiastkovej zmluvy poskytovateľa:
STRANY ZMLUVY
Objednávateľ:
Názov:
Sídlo:
IČO:
DIČ:
Zastúpený:
Vo veciach technických:
Bankové spojenie:
Číslo účtu:
IBAN:
(ďalej len „objednávateľ“)
Poskytovateľ:
Názov:
Sídlo:
IČO:
DIČ:
IČ DPH:
Zastúpený:
Vo veciach technických:
Bankové spojenie:
Číslo účtu:
IBAN:
Zapísaný:

Pôdohospodárska platobná agentúra
Hraničná 12, 815 26 Bratislava
307 94 323
2021781630
Ing. Juraj Kožuch, PhD., generálny riaditeľ
Ing. Jurij Daškevič
Štátna pokladnica Bratislava
IBAN SK32 8180 0000 0070 0011 6152

InterWay, a. s.
Stará Vajnorská 21, 831 04 Bratislava
35 728 531
2020268294
SK2020268294
Ing. Richard Weber, prokurista
Ing. Ľubor Štefík
VÚB, a.s.

Obchodný register Okresného súdu Bratislava
oddiel: Sa, vložka č.: 6123/B

(ďalej len „poskytovateľ“)
(objednávateľ a poskytovateľ spolu ďalej len „zmluvné strany“)

1.

2.

3.

Preambula
Táto zmluva sa uzatvára ako výsledok centrálneho verejného obstarávania podľa zákona č.
343/2015 Z. z. o verejnom obstarávaní a o zmene a doplnení niektorých zákonov (ďalej len
„ZVO“) na predmet zákazky: „Služby softvérovej bezpečno-technologickej podpory
informačných systémov postavených na platforme ORACLE “ a v nadväznosti na uzatvorenú
rámcovú dohodu č. 95/2018/MPRV-220 SR (ďalej len „dohoda“) zo dňa 26.4.2018 medzi
poskytovateľom a Ministerstvom pôdohospodárstva a rozvoja vidieka SR (ďalej len
„ministerstvo“), s ktorou sa objednávateľ oboznámil.
Okamihom nadobudnutia účinnosti tejto zmluvy sa primerane vzťahujú práva a povinnosti na
objednávateľa podľa dohody, čo sa považuje za pristúpenie k dohode. Objednávateľ preberá
práva a záväzky z dohody, s výnimkou ustanovení, ktoré si osobitne dohodne s poskytovateľom
v tejto zmluve.
Práva a povinnosti zmluvných strán neupravené v tejto zmluve sa riadia právnymi predpismi
Slovenskej republiky (ďalej len „SR“), ktorými sú najmä zákon č. 513/1991 Zb. Obchodný
zákonník v znení neskorších predpisov (ďalej len „OZ“), zákon č. 315/2016 Z. z. o registri
partnerov verejného sektora a o zmene a doplnení niektorých zákonov (ďalej len „ZPVS“), zákon
č. 351/2011 Z. z. o elektronických komunikáciách v znení neskorších predpisov (ďalej len „ZEK“)
a zákona č. 185/2015 Z. z. Autorský zákon v znení neskorších predpisov (ďalej len „AZ“).
Článok I
PREDMET ZMLUVY

1.1 Predmetom tejto zmluvy je záväzok poskytovateľa priebežne poskytovať služby a tovary podľa
potrieb objednávateľa, a to formou písomných očíslovaných objednávok objednávateľa na služby
a tovary softvérovej a licenčnej platformy Oracle podľa článku I dohody a prílohy č. 1 dohody.
Článok II
LICENCIE
2.1

2.2
2.3
2.4
2.5

2.6
2.7

2.8
2.9

Poskytovateľ prehlasuje, že je oprávnený poskytnúť objednávateľovi rozšírenie softvérovej a
licenčnej platformy Oracle (ďalej ako „softvér“ alebo „tovar“) podľa predmetu tejto zmluvy
uvedený v článku I tejto zmluvy.
Softvér bude objednávateľ objednávať u poskytovateľa vo forme písomných očíslovaných
objednávok podľa svojich potrieb.
Softvér musí poskytovateľ dodať s príslušným dokladom (certifikátom, potvrdením a pod.)
o softvérovej a licenčnej platforme Oracle pre objednávateľa s uvedením názvu objednávateľa.
Objednávateľ si uplatní poskytnutú zľavu z ceny softvéru podľa prílohy č. 2 dohody z ceny
softvéru podľa aktuálneho cenníka softvéru Oracle podloženého poskytovateľom.
poskytovateľ udelí objednávateľovi súhlas na použitie softvéru (ďalej len „licencie“) podľa tohto
článku a podľa AZ, ktorý objednávateľ bližšie špecifikuje v konkrétnej objednávke. Licencie sa
vzťahujú na softvér uvedený v preberacom protokole podľa prílohy č. 1 tejto zmluvy a jeho
všetky spôsoby jeho aktualizácie.
Protokolárne dodanie a prevzatie softvéru bude realizované formou preberacieho protokolu
podľa prílohy č. 1 tejto zmluvy.
Poskytovateľ je povinný u objednávateľa aktivovať formou vzdialeného bezpečného prístupu
softvér a zároveň dodať objednávateľovi aktualizovaný zoznam všetkých softvérov
objednávateľa podľa dohody.
Poskytnuté licencie podľa bodu 2.5 tohto článku sú nevýhradné, platné na území SR
v neobmedzenom rozsahu, neprenosné voči tretím osobám a časovo neobmedzené.
Poskytovateľ vyhlasuje, že autorské práva k licenciám podľa článku I tejto zmluvy nie sú/nebudú
zaťažené inými právami tretích osôb, ktoré by bránili ich riadnemu používaniu objednávateľa a
ani inými právnymi chybami. V prípade, že si tretia osoba uplatní nárok proti objednávateľovi z

titulu porušenia autorských práv, poskytovateľ sa zaväzuje nahradiť objednávateľovi všetku
škodu, ktorá vznikne objednávateľovi v dôsledku uplatnenia nároku treťou osobou, a to v plnej
výške.
Článok III
TESTOVANIE A VLASTNÍCKE PRÁVO
3.1

3.2

Testovanie vybraných softvérov sa uskutoční u objednávateľa na základe objednávky
objednávateľa, v ktorej bude uvedená presná špecifikácia softvérov, ktoré sa majú otestovať
s uvedenou lehotou testovania. Otestované softvéry budú prevzaté objednávateľom formou
preberacieho protokolu podľa prílohy č. 1 tejto zmluvy. Prípadné chyby z testovania softvéru
poskytovateľ uvedie v preberacom protokole s popisom chýb a termínom ich odstránenia podľa
prílohy č. 1 tejto zmluvy.
Softvér sa stáva majetkom objednávajúceho dňom podpisu preberacieho protokolu podľa
prílohy č. 1 tejto zmluvy.
Článok IV
DOBA PLATNOSTI ČIASTKOVEJ ZMLUVY

4.1

4.2

4.3

4.4

Táto zmluva sa uzatvára na dobu určitú odo dňa jej účinnosti a platnosť tejto zmluvy končí dňom
platnosti dohody alebo do vyčerpania finančného limitu uvedeného v článku II, bod 2.3 dohody,
rozhodujúca je skutočnosť, ktorá nastane skôr.
Pred uplynutím doby platnosti tejto zmluvy možno túto zmluvu ukončiť:
a) výpoveďou poskytovateľa alebo objednávateľa bez uvedenia dôvodu v dvojmesačnej
výpovednej lehote pred uplynutím ukončenia termínu poskytovania služieb podľa článku I,
písm. a) a b) dohody, ktorá začína plynúť od prvého dňa mesiaca nasledujúceho po doručení
písomnej výpovede druhej strane dohody,
b) písomnou dohodou zmluvných strán o skončení tejto zmluvy. V prípade zániku tejto zmluvy
písomnou dohodou zmluvných strán o jej skončení, zaniká táto zmluva dňom uvedeným v
dohode o jej skončení. V dohode o skončení tejto zmluvy zmluvné strany upravia aj ich
vzájomné nároky vzniknuté z plnenia povinností alebo z ich porušenia druhou stranou
dohody, ktoré existujú ku dňu zániku tejto zmluvy,
c) odstúpením objednávateľa v prípade dvoch opakovaných porušení zmluvných povinností
poskytovateľa uvedených najmä v článku I, článku III, článku VII, prílohy č. 1 dohody a článku
I, článku II, bod 2.1 tejto zmluvy. Zmluvné strany sa dohodli, že po porušení povinností
poskytovateľa objednávateľ písomne upozorní poskytovateľa na porušenie svojich povinností
voči objednávateľovi a poskytne primeranú lehotu na vykonanie nápravy, ktorá nesmie byť
dlhšia ako 30 dní. V prípade, ak poskytovateľ neodstráni porušenie povinností v tejto lehote,
je objednávateľ oprávnený odstúpiť od tejto zmluvy aj podľa ustanovení § 344 a nasl. OZ
d) odstúpením objednávateľa od tejto zmluvy, ak nastanú okolnosti v zmysle § 15 ZPVS.
Odstúpenie od tejto zmluvy musí byť urobené v písomnej forme a je účinné dňom doručenia
odstúpenia druhej zmluvnej strane alebo odmietnutím prevzatia odstúpenia druhou stranou
dohody.
Odstúpením zmluvnej strany od tejto zmluvy nie je dotknutý nárok na náhradu škody podľa
ustanovení OZ, ako aj nárok na zaplatenie sankcií podľa tejto zmluvy.
Článok V
ZÁVEREČNÉ USTANOVENIA

5.1.

Poverený zamestnanec pre plnenie predmetu tejto zmluvy za objednávateľa je Ing. Jurij Daškevič
a poverený zamestnanec pre plnenie predmetu tejto zmluvy za poskytovateľa je Ing.Ľubor Štefík.

Zmenu poverených zamestnancov strán tejto zmluvy si zmluvné strany oznamujú písomne
bezodkladne po jej uskutočnení, bez uzatvorenia dodatku k tejto zmluve.
5.2. Táto zmluva je uzatvorená podľa právneho poriadku Slovenskej republiky, pričom práva,
povinnosti a vzťahy zmluvných v tejto zmluve neupravené sa budú prednostne spravovať
príslušnými ustanoveniami OZ, súvisiacimi predpismi uvedenými v preambule tejto zmluvy a
ostatnými všeobecne záväznými právnymi predpismi SR. Zmluvné strany sa zároveň dohodli, že
v prípade sporu, je na konanie príslušný súd SR.
5.3 Túto zmluvu je možné meniť a dopĺňať iba uzatvorenými písomnými očíslovanými dodatkami po
súhlase oboch zmluvných strán. Všetky dodatky budú označené poradovými číslami a podpísané
štatutárnymi orgánmi zmluvných strán.
5.4 Táto zmluva sa vyhotovuje v piatich rovnopisoch, z ktorých objednávateľ obdrží dva rovnopisy,
poskytovateľ dva rovnopisy a ministerstvo jeden rovnopis.
5.5 Zmluvné strany berú na vedomie, že sa jedná o povinne zverejňovanú zmluvu, ktorá sa
zverejňuje v Centrálnom registri zmlúv vedenom Úradom vlády SR (ďalej len „CRZ“).
5.6 Táto zmluva nadobúda platnosť dňom jej podpisu oboma stranami dohody a účinnosť dňom
nasledujúcim po dni jej zverejnenia v CRZ.
5.7 Zmluvné strany berú na vedomie, že zverejnenie zmluvy v CRZ, nie je porušením alebo
ohrozením obchodného tajomstva.
5.8 Zmluvné strany dohody prehlasujú, že táto zmluva neobsahuje utajované skutočnosti, obchodné
tajomstvo ani osobné údaje, ktoré by mali byť zvlášť chránené pred ich zverejnením, preto
výslovne súhlasia so zverejnením tejto dohody v jej plnom rozsahu vrátane jej príloh v CRZ.
5.9 Neoddeliteľnou súčasťou tejto zmluvy sú prílohy:
Príloha č. 1: Preberací protokol,
5.10 Zmluvné strany prehlasujú, že túto zmluvu uzatvárajú po jej dôkladnom prečítaní slobodne, na
základe vlastnej vôle, vážne a nie v tiesni alebo za nápadne nevýhodných podmienok. Na znak
súhlasu ju strany dohody podpísali.
Za poskytovateľa:

Za objednávateľa:

V ........................................, dňa .......................

V ....................................., dňa .........................

..........................................................
podpis štatutárneho orgánu
Ing. Richard Weber, prokurista

..........................................................
podpis štatutárneho orgánu
Ing. Juraj Kožuch,PhD., generálny riaditeľ

Príloha č. 1 k Čiastkovej zmluve o poskytovaní služieb softvérovej bezpečno-technologickej
podpory informačných systémov postavených na platforme ORACLE
Číslo čiastkovej zmluvy objednávateľa:
Číslo čiastkovej zmluvy poskytovateľa:

Vzor
PREBERACÍ PROTOKOL č. .............
Podľa „Čiastkovej zmluvy o poskytovaní služby softvérovej bezpečno-technologickej podpory
informačných systémov postavených na platforme ORACLE “ č. ............................ zo dňa dd.mm.rrrr
(ďalej len „zmluva“) poskytovateľ: ..................................... so sídlom ..........................................., IČO:
...........................,
odovzdáva
a objednávateľ:
.........................................................so
sídlom.....................................IČO:..............................
preberá*/nepreberá*
plnenie predmetu zmluvy v rozsahu podľa článku ............... bodu ................... zmluvy:
...................................................................................................................................................................
...................................................................................................................................................................
bez výhrad*/s výhradami* uvedenými nižšie
...................................................................................................................................................................
...................................................................................................................................................................
a termínom ich odstránenia do......................................
Číslo objednávky objednávateľa ......................................

Za poskytovateľa:

Za objednávateľa:

V ............................., dňa .................. 2017

V ................................, dňa ................ 2017

Meno a priezvisko povereného zamestnanca za
poskytovateľa

Meno a priezvisko povereného zamestnanca za
objednávateľa

.............................................

Podpis povereného zamestnanca za
poskytovateľa

*nehodiace sa prečiarknite

....................................................

Podpis povereného zamestnanca za
objednávateľa

