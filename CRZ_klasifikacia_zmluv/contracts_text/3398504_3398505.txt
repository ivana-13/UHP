Zmluva o poskytovaní služby overovania platnosti
elektronického podpisu

uzatvorená v súlade s § 269 ods. 2 zákona č. 513/1991 Zb. Obchodný zákonník v platnom znení
/ďalej len „Zmluva“/

Zmluvné strany:

Obchodné meno:
Sídlo:
IČO:
DIČ:
IČ DPH:
Bankové spojenie:
Zapísaná:
Zastúpená:
(ďalej len „DTCA“)

D. Trust Certifikačná Autorita, a.s.
Plynárenská 7/C
821 09 Bratislava
35 840 005
2020262651
SK2020262651
Obchodný register, Okresný súd Bratislava I,
oddiel Sa, vložka číslo 2986/B
Ing. Július Lintner, predseda predstavenstva
Ing. Anna Záhorčáková – člen predstavenstva
a

Obchodné meno:
Sídlo:

Pôdohospodárska platobná agentúra
Hraničná 12
815 26 Bratislava
IČO:
307 94 323
DIČ:
2021781630
IČ DPH:
SK2021781630
Bankové spojenie:
Štátna pokladnica Bratislava
Zastúpený:
Ing. Juraj Kožuch, PhD., generáýlny riaditeľ
(ďalej len „Odberateľ“)
uzatvárajú v súlade s § 269 ods. 2 Obchodného zákonníka v znení neskorších predpisov túto
Zmluvu o poskytovaní služby overovania platnosti elektronického podpisu (ďalej len
„Zmluva“).

Preambula
DTCA vyhlasuje, že ako exkluzívny zmluvný partner spoločnosti:
První certifikační autorita, a.s.
sídlo: Podvinný mlýn 2178/6, 190 00, Praha 9, Česká republika
IČO: 264 39 395
zapísanej v obchodnom registri vedenom Mestským súdom v Prahe, oddiel B, vložka 7136

(ďalej len „ I.CA“) ,
ktorá je poskytovateľom dôveryhodných služieb v zmysle Nariadenia Európskeho parlamentu
a Rady Európskej únie č. 910/2014 o elektronickej identifikácii a dôveryhodných službách pre
elektronické transakcie na vnútornom trhu (eIDAS) a zákona Národnej rady Slovenskej
republiky č. 272/2016 Z.z. o dôveryhodných službách pre elektronické transakcie na
vnútornom trhu a o zmene a doplnení niektorých zákonov (zákon o dôveryhodných službách),
je oprávnená poskytovať dôveryhodné služby vydávania kvalifikovaných certifikátov,
poskytovanie kvalifikovaných elektronických časových pečiatok a poskytovanie ostatných
dôveryhodných služieb v mene I.CA pre Slovenskú republiku.
Článok I.
Predmet Zmluvy
1. Na základe tejto Zmluvy a za podmienok v nej uvedených sa DTCA zaväzuje zabezpečiť
Odberateľovi poskytovanie služby overenia platnosti elektronického podpisu (v ďalšom len
„služba I.CA Verify“) v zmysle Nariadenia č.910/2014 - eIDAS a zákona č. 272/2016 Z.z.
o dôveryhodných službách a v súlade s platnou Politikou kvalifikovanej služby overovania
platnosti kvalifikovaných elektronických podpisov a pečatí (ďalej len „PCP“), ktorá je
zverejnená na webových stránkach www.ica.cz.
2. Poskytovanie služby I.CA Verify podľa tejto zmluvy, bude umožnené iba oprávnenému
žiadateľovi. Oprávneným žiadateľom sa pre účely tejto zmluvy rozumie fyzická alebo
právnická osoba, ktorá sa preukazuje (autentizuje) v elektronickej komunikácii platným
certifikátom I.CA vydaného pre tento účel. Zmluvné strany vyhlasujú, že Odberateľ je
oprávneným užívateľom podľa tohto odseku zmluvy, keď mu bol pridelený certifikát na prístup
k službe časovej pečiatky na základe Zmluvy o poskytovaní služby časovej pečiatky č.
.................... zo dňa ......................2018 uzatvorenej medzi DTCA a Odberateľom.
3. Služba I.CA Verify je poskytovaná formou balíčka, čo predstavuje vopred stanovený počet
overení platnosti elektronického podpisu, ktoré je Odberateľ na základe tejto zmluvy oprávnený
od I.CA odobrať. Stanovená doba pre ich čerpanie je maximálne 3 roky od objednania balíka.
Článok II.
Povinnosti Odberateľa
1. Odberateľ sa zaväzuje pri používaní služby I.CA Verify dodržiavať platnú PCP.
2. Odberateľ nesie plnú zodpovednosť za škody vzniknuté v súvislosti s nedodržaním platnej
PCP zo strany Odberateľa.

Článok III.
Povinnosti DTCA
1. DTCA sa zaväzuje poskytovať službu I.CA Verify v súlade s platnou PCP s dostupnosťou
99,5% za bežný kalendárny rok v nepretržitom režime 24 hodín denne 7 dní v týždni (365 x 24)
po celú dobu platnosti zmluvy.
2. DTCA sa zaväzuje poskytovať k službe I.CA Verify podporu zaručenú PCP.

Článok IV.
Zodpovednosť za škodu
V prípade, že bude jednej zo zmluvných strán spôsobená škoda z dôvodu právoplatného
udelenia pokuty príslušným štátnym orgánom, alebo vymoženia náhrady škody treťou stranou
a táto škoda vznikla v dôsledku preukázateľného porušenia povinností vyplývajúcich zo
Zmluvy druhou zmluvnou stranou, má poškodená zmluvná strana nárok požadovať od druhej
zmluvnej strany náhradu škody v preukázateľnej výške.

Článok V.
Cenové podmienky

1. Odplata za predmet tejto Zmluvy nie je predmetom tejto Zmluvy.

Článok VI.
Záverečné ustanovenia
1. Zmluva sa uzatvára na dobu neurčitú.
2. Zmluva zaniká
a) písomnou dohodou zmluvných strán,
b) písomným vypovedaním zo strany DTCA z titulu porušenia ustanovení tejto Zmluvy zo
strany Odberateľa,
c) písomným vypovedaním zo strany Odberateľa, aj bez uvedenia dôvodu.
3. Výpovedná lehota je 1 mesiac a začína plynúť prvým dňom mesiaca nasledujúceho po
doručení výpovede druhej zmluvnej strane.
4. Zmluva sa môže meniť výlučne formou písomných dodatkov podpísaných oboma
zmluvnými stranami.
5. Zánikom Zmluvy nezaniká povinnosť zmluvných strán vyrovnať všetky záväzky vzniknuté
na základe tejto Zmluvy a bezodkladne uskutočniť všetky úkony, nutné k zabráneniu vzniku
škody druhej zmluvnej strane.
6. Vzájomné vzťahy zmluvných strán neupravené touto Zmluvou sa riadia príslušnými
ustanoveniami PCP, Obchodného zákonníka, Nariadenia Európskeho parlamentu a Rady
Európskej únie č.910/2014 (eIDAS), zákona č. 272/2016 Z.z. o dôveryhodných službách
a ostatnými všeobecne záväznými právnymi predpismi platnými na území SR.

7. Táto Zmluva je vyhotovená v 2 rovnopisoch, z ktorých jeden obdrží Odberateľ a jeden
DTCA.
8. Zmluvné strany vyhlasujú, že ich vôľa vyjadrená touto Zmluvou je vážna, slobodná a určitá,
ich zmluvné prejavy sú dostatočne zrozumiteľné, že Zmluvu uzatvorili nie v tiesni ani za
nápadne nevýhodných podmienok a na znak súhlasu ju podpisujú.
9. Táto Zmluva nadobúda platnosť dňom jej podpisu oprávnenými zástupcami obidvoch
zmluvných strán a účinnosť deň po jej zverejnení na webovej stránke Odberateľa podľa ust.
§ 47a ods. 1 Občianskeho zákonníka.
V Bratislave, dňa

V Bratislave, dňa

Za Odberateľa:

Za DTCA:

.............................................
Ing. Juraj Kožuch, PhD.
generálny riaditeľ

.............................................
Ing. Július Lintner
predseda predstavenstva

.............................................
Ing. Anna Záhorčáková
člen predstavenstva

