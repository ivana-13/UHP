Zmluva
o poskytovaní vybraných údajov z informačného systému katastra nehnuteľností
č. Správcu: 35/2018/LPO
č. Poskytovateľa: 10/2018Z
č. Odberateľa: 01/2018KU
uzatvorená podľa § 269 ods. 2 zákona č. 513/1991 Zb. Obchodného zákonníka v znení neskorších predpisov (ďalej len „Obchodný zákonník“) a v súlade s § 69 ods. 2 zákona Národnej rady Slovenskej republiky č. 162/1995 Z. z. o katastri nehnuteľností a o zápise vlastníckych a iných práv k nehnuteľnostiam v znení neskorších predpisov (ďalej len „katastrálny
zákon“), § 21 ods. 2 a 3 zákona Národnej rady Slovenskej republiky č. 215/1995 Z. z.
o geodézii a kartografii v znení neskorších predpisov (ďalej len „zákon o geodézii
a kartografii“), zákonom č. 305/2013 Z. z. o elektronickej podobe výkonu pôsobnosti orgánov
verejnej moci a o zmene a doplnení niektorých zákonov (zákon o e-Governmente) v znení
neskorších predpisov (ďalej len „zákon č. 305/2013 Z. z.“), zákonom č. 275/2006 Z. z.
o informačných systémoch verejnej správy a o zmene a doplnení niektorých zákonov v znení
neskorších predpisov (ďalej len „zákon č. 275/2006 Z. z.“), zákonom č. 185/2015 Z. z. Autorský zákon (ďalej len „autorský zákon“) a zákonom č. 122/2013 Z. z. o ochrane osobných údajov a o zmene a doplnení niektorých zákonov v znení neskorších predpisov (ďalej len „zákon
o ochrane osobných údajov“)
(ďalej len „Zmluva“)
medzi Zmluvnými stranami:
1.
Názov:
Úrad geodézie, kartografie a katastra Slovenskej republiky
Sídlo:
Chlumeckého 2, 820 12 Bratislava
IČO:
00166260
DIČ:
2020830240
Zastúpený:
Ing. Mária Frindrichová, predsedníčka
Bankové spojenie
Štátna pokladnica
Číslo účtu - IBAN: SK40 8180 0000 0070 0006 3046
BIC:
SPSRSKBA
(ďalej len „Správca“)

a
Názov:
Výskumný ústav geodézie a kartografie v Bratislave
Sídlo:
Chlumeckého 4, 826 62 Bratislava
IČO:
00166251
DIČ:
2020857080
Zastúpený:
Ing. Vladimír Raškovič, riaditeľ
Bankové spojenie
Štátna pokladnica
Číslo účtu- IBAN: SK45 8180 0000 0070 0006 1016
BIC:
SPSRSKBA
(ďalej len „Poskytovateľ“)
(Správca a Poskytovateľ ďalej spolu aj „Dodávateľ“)
a

2.
Názov:
Sídlo:
IČO:
DIČ:
IČ DPH:
Zastúpený:

GSoft-Consulting spol. s.r.o.
Súkennícka 24, 821 09 Bratislava
36 281 581
2022132453
SK2022132453
Edvin Cigáň, konateľ
Ing. Ivan Schindler, konateľ
Ing. Roman Landl, konateľ
Bankové spojenie: Tatra banka a.s. Bratislava
Číslo účtu - IBAN: SK90 1100 0000 0026 2882 8961
BIC:
TATRSKBX
(ďalej len „Odberateľ“)
Článok I
Úvodné ustanovenia
1.1

Informačný systém geodézie, kartografie a katastra je informačným systémom verejnej
správy podľa zákona č. 275/2006 Z. z.

1.2

Informačný systém geodézie, kartografie a katastra obsahuje
a)
b)
c)

informačný systém geodetických základov,
informačný systém katastra nehnuteľností,
základnú bázu údajov pre geografický informačný systém.

1.3

Vybrané údaje zo súboru popisných informácií katastra nehnuteľností a vybrané údaje
zo súboru geodetických informácií katastra nehnuteľností patria do informačného
systému katastra nehnuteľností.

1.4

Úrad geodézie, kartografie a katastra Slovenskej republiky je podľa § 19 ods. 2 zákona
o geodézii a kartografii správcom informačného systému geodézie, kartografie a
katastra.

1.5

Poskytovateľom je právnická osoba zriadená správcom, ktorá je podľa § 19 ods. 2
zákona o geodézii a kartografii prevádzkovateľom informačného systému geodézie,
kartografie a katastra.

1.6

Odberateľom je právnická osoba, ktorej sa poskytnú vybrané údaje z informačného
systému katastra nehnuteľností podľa čl. II tejto Zmluvy ako spracovateľovi, ktorý tieto
spracúva za účelom vytvorenia diela pre koncového užívateľa uvedeného v Prílohe č. 1
tejto Zmluvy, a to na základe písomnej zmluvy uzatvorenej medzi Odberateľom
a koncovým užívateľom, ktorý bude dielo využívať na účel uvedený v čl. III. tejto
Zmluvy.
Článok II
Predmet zmluvy

2.1

Správca poskytne Odberateľovi Predmet zmluvy podľa bodu 2.2 tohto článku Zmluvy
prostredníctvom Poskytovateľa.

2

2.2

Predmetom zmluvy je:
2.2.1 poskytnutie vybraných údajov zo súboru popisných informácií katastra
nehnuteľností v rozsahu, formáte a spôsobom podľa Prílohy č. 2 tejto Zmluvy,
2.2.2 poskytnutie vybraných údajov zo súboru geodetických informácií katastra
nehnuteľností v rozsahu, formáte a spôsobom podľa Prílohy č. 2 tejto Zmluvy,
(ďalej len „Predmet zmluvy“).

2.3

Rozsah poskytovaných vybraných údajov je určený podľa agendovej a územnej
pôsobnosti koncového užívateľa uvedeného v Prílohe č. 1 tejto Zmluvy, pričom
agendový rozsah vybraných údajov je uvedený v Prílohe č. 2 tejto Zmluvy. Vybrané
údaje z informačného systému katastra nehnuteľností budú poskytované v katastrálnych
územiach v rozsahu územia špecifikovaného v Prílohe č. 3 tejto Zmluvy.

2.4

Správca poskytne prostredníctvom Poskytovateľa Predmet zmluvy Odberateľovi
v dohodnutých intervaloch podľa čl. IV bod 4.5 tejto Zmluvy.

2.5

Predmet zmluvy sa poskytuje podľa stavu evidovaného v informačnom systéme katastra
nehnuteľností. Poskytnuté vybrané údaje podľa bodu 2.2 tohto článku Zmluvy majú
informatívny charakter a sú platné ku dňu uvedenému v čl. IV bod 4.8 Zmluvy.
Článok III
Účel použitia Predmetu zmluvy

3.1

Odberateľ je na základe písomnej zmluvy s koncovým užívateľom poverený, aby
v mene koncového užívateľa požadoval poskytnutie Predmetu zmluvy od Správcu,
a to v rozsahu v akom toto právo patrí koncovému užívateľovi, ktorý Predmet zmluvy
spracovaný Odberateľom do diela použije v súlade so zákonom na účel uvedený
v bode 3.2 tohto článku Zmluvy. Odberateľ Predmet zmluvy spracuje pre koncového
užívateľa a vytvorí pre neho dielo, ktorým sa rozumie dodávka Predmetu zmluvy ako
aj transformácia a migrácia aktualizovaného Predmetu zmluvy do systému GIS koncového užívateľa.

3.2

Koncový užívateľ je prevádzkovateľ regionálnej distribučnej sústavy, ktorý na základe
zákona č. 251/2012 Z. z. o energetike a o zmene a doplnení niektorých zákonov
v znení neskorších predpisov (ďalej len „zákon o energetike“) má povolenie na distribúciu elektriny na vymedzenom území Slovenskej republiky. Koncový užívateľ ako
držiteľ licencie je povinný zabezpečiť rozvoj a prevádzkyschopnosť distribučnej sústavy tak, aby kapacita sústavy dlhodobo vyhovovala odôvodneným požiadavkám
účastníkov trhu s elektrinou na prístup do distribučnej sústavy a distribúciu elektriny,
zabezpečiť distribúciu elektriny, zabezpečovať pravidelnú údržbu a obnovu distribučnej sústavy na udržanie kapacity distribučnej sústavy, a to takým spôsobom, aby v čo
najmenšej miere zasiahla do práv dotknutých vlastníkov. Koncovému užívateľovi ako
držiteľovi licencie na základe § 11 zákona o energetike pri vykonávaní zákonných povinností prislúchajú oprávnenia v nevyhnutnom rozsahu a vo verejnom záujme. Koncový užívateľ využije Predmet zmluvy spracovaný Odberateľom do internej podkladovej mapy pre prehliadacie pracoviská grafického informačného systému a podkladovej mapy v rámci Geoportálu, výlučne pre vlastné potreby za účelom plnenia úloh
vyplývajúcich pre neho z § 11 ods. 1 v spojení s § 39 zákona o energetike, a to výluč-

3

ne pre potreby prevádzky jeho agendového informačného systému, prostredníctvom
ktorého sú jeho zamestnanci schopní vypracovať projektové dokumentácie
a vykonávať inžiniersku činnosť pre rekonštrukciu distribučnej sústavy (elektrického
vedenia) a v prípade budovania novej siete a nových pripojení pre nových odberateľov
tiež jej rozšírenie.
3.3

Za účelom dôsledného plnenia agendovej pôsobnosti koncového užívateľa vymedzenej zákonom o energetike podľa bodu 3.2 tohto článku Zmluvy, koncový užívateľ potrebuje k uvedeným činnostiam aj vybrané údaje z informačného systému katastra nehnuteľností. Z uvedeného dôvodu koncový užívateľ použije Predmet zmluvy výlučne
k výkonu agendovej pôsobnosti podľa ustanovenia bodu 3.2 tohto článku Zmluvy.
Článok IV
Cena, čas a spôsob plnenia

4.1

Celková cena za Predmet zmluvy je stanovená podľa cenníka Poskytovateľa, zverejneného na webovom sídle Poskytovateľa, platného ku dňu uzavretia Zmluvy a zahŕňa
aj náklady spojené s prípravou Predmetu zmluvy a odmenu za použitie Predmetu
zmluvy.

4.2

Celková cena za Predmet zmluvy a jeho prípravu je stanovená vo výške 189.560,70EUR bez DPH (slovom jednostoosemdesiatdeväťtisícpäťstošesťdesiat eur a sedemdesiat centov bez DPH) za poskytnutie Predmetu zmluvy. Cena za jednu dodávku Predmetu zmluvy bola stanovená na 94.780,35- EUR bez DPH (slovom deväťdesiatštyritisícsedemstoosemdesiat eur a tridsaťpäť centov bez DPH). Poskytovateľ nie je platcom
DPH za svoju hlavnú činnosť.

4.3

Odberateľ sa zaväzuje zaplatiť dohodnutú cenu osobitne za každú dodávku Predmetu
zmluvy na účet Poskytovateľa na základe riadne doručenej faktúry. Faktúra bude vystavená v deň odovzdania Predmetu zmluvy podľa bodu 4.6 tohto článku Zmluvy a na základe podpísaného preberacieho protokolu oprávnenými zástupcami Poskytovateľa
a Odberateľa. Splatnosť faktúry vystavovanej Poskytovateľom je tridsať (30) kalendárnych dní odo dňa jej vystavenia.

4.4

Faktúra musí spĺňať všetky náležitosti daňového dokladu. V prípade, že faktúra bude
obsahovať nesprávne alebo neúplné údaje, Odberateľ je oprávnený ju vrátiť a Poskytovateľ je povinný faktúru podľa charakteru nedostatku opraviť a vystaviť novú faktúru.
V takomto prípade sa preruší lehota jej splatnosti a nová začne plynúť dňom vystavenia
novej faktúry.

4.5

Dodávateľ sa zaväzuje dodať Odberateľovi Predmet zmluvy spôsobom určeným
v Prílohe č. 2 tejto Zmluvy a v nasledovných intervaloch:
a) 1. dodávka: do tridsiatich (30) pracovných dní od nadobudnutia účinnosti tejto zmluvy,
b) 2. dodávka: do 31.12.2018.

4.6

Poskytovateľ dodá Odberateľovi údaje na hmotnom nosiči dát (DVD) v lehote uvedenej
v bode 4.5 tohto článku Zmluvy. Predmet zmluvy bude na hmotnom nosiči dát (DVD)

4

odovzdaný osobne v sídle Poskytovateľa. O odovzdaní a prevzatí Predmetu zmluvy
bude spísaný preberací protokol, ktorý bude potvrdený podpisom oprávneného zástupcu
Poskytovateľa a oprávneného zástupcu Odberateľa. Podpisom preberacieho protokolu
oprávnenými zástupcami Poskytovateľa a Odberateľa sa Predmet zmluvy považuje za
odovzdaný. Poskytovateľ a Odberateľ vzájomne dohodnú presný termín odovzdania
Predmetu zmluvy v sídle Poskytovateľa, tak aby bola zachovaná lehota uvedená v bode
4.5 tohto článku Zmluvy. Pokiaľ si Odberateľ z dôvodov na jeho strane neprevezme
Predmet zmluvy v lehote uvedenej v bode 4.5 tohto článku Zmluvy, t.j. nedostaví sa do
sídla Poskytovateľa, nedostáva sa Dodávateľ do omeškania s poskytnutím Predmetu
zmluvy.
4.7

Poskytovateľ a Odberateľ si do piatich (5) pracovných dní po nadobudnutí účinnosti
tejto Zmluvy navzájom písomne oznámia kontaktné osoby, na účely poskytovania si
technickej súčinnosti pri poskytovaní Predmetu zmluvy a plnení povinností
vyplývajúcich z tejto Zmluvy, predovšetkým na účely komunikácie podľa bodu 4.6
tohto článku Zmluvy. Poskytovateľ a Odberateľ sú povinní si navzájom písomne
oznámiť každú zmenu kontaktných osôb najneskôr do piatich (5) pracovných dní odo
dňa kedy zmena nastala.

4.8

Predmet zmluvy bude platný k pracovnému dňu predchádzajúcemu dňu odovzdania
Predmetu zmluvy, ak sa kontaktné osoby nedohodnú inak.

Článok V
Licenčné podmienky
5.1

Predmet zmluvy alebo akákoľvek jeho časť požíva ochranu v zmysle autorského
zákona. Správca na použitie Predmetu zmluvy alebo jeho časti udeľuje Odberateľovi
nevýhradnú obmedzenú licenciu v nasledovnom rozsahu a za nasledovných podmienok:
a) Odberateľ je oprávnený použiť Predmet zmluvy alebo akúkoľvek jeho časť v súlade
so zákonom o geodézii a kartografii, katastrálnym zákonom, autorským zákonom a
zákonom o ochrane osobných údajov, v rozsahu svojej činnosti a na účel uvedený v čl.
III Zmluvy. Odberateľ nie je oprávnený vykonávať akékoľvek zmeny Predmetu
zmluvy. Odberateľ je povinný pri používaní Predmetu zmluvy alebo jeho časti
zachovať nezmenený obsah Predmetu zmluvy a uvádzať dátum jeho aktuálnosti. Tieto
povinnosti platia rovnako pre koncového užívateľa uvedeného v Prílohe č. 1 tejto
Zmluvy.
b) Odberateľ nie je oprávnený Predmet zmluvy ani prístup k nemu poskytnúť,
sprístupniť ani zverejniť ďalším fyzickým a právnickým osobám v zmysle § 21 ods. 6
zákona o geodézii a kartografii s výnimkou koncového užívateľa uvedeného v Prílohe
č. 1 tejto Zmluvy. Táto povinnosť platí rovnako pre koncového užívateľa uvedeného
v Prílohe č. 1 tejto Zmluvy.
c) Odberateľ nie je oprávnený udeliť odplatne ani bezodplatne, v časti alebo v celku,
súhlas tretej osobe na použitie Predmetu zmluvy, ani nie je oprávnený udelenú
licenciu postúpiť na tretiu osobu, a to ani v časti ani v celku. Neoprávnené šírenie
Predmetu zmluvy je porušením zákona o geodézii a kartografii, katastrálneho zákona,
vyhlášky ÚGKK SR č. 461/2009 Z. z., ktorou sa vykonáva zákon Národnej rady
Slovenskej republiky č. 162/1995 Z. z. o katastri nehnuteľností a o zápise vlastníckych
a iných práv k nehnuteľnostiam (katastrálny zákon) v znení neskorších predpisov
(ďalej len „vyhláška č. 461/2009 Z. z.“) a zákona o ochrane osobných údajov. Tieto

5

povinnosti platia rovnako pre koncového užívateľa uvedeného v Prílohe č. 1 tejto
Zmluvy.
d) Zánikom Odberateľa ako právnickej osoby neprechádzajú práva z tejto Zmluvy na
jeho právneho nástupcu.
e) Licencia sa udeľuje bezodplatne na dobu, na ktorú je táto Zmluva uzavretá.
5.2

Odberateľ berie na vedomie, že:
a) autorské práva patria Správcovi a požívajú ochranu v zmysle príslušných ustanovení
autorského zákona, ako aj zákona č. 300/2005 Z. z. Trestný zákon v znení neskorších
predpisov. Autorské práva nevznikajú Odberateľovi. Použitie Predmetu zmluvy
v rozpore s touto Zmluvou a v rozpore so všeobecne záväznými právnymi predpismi
môže mať závažné občianskoprávne následky a môže zakladať skutkovú podstatu
priestupku alebo porušenia poriadku na úseku geodézie, kartografie a katastra,
b) Dodávateľ vzhľadom na príslušné ustanovenia katastrálneho zákona a zákona
o ochrane osobných údajov, mu nebude podľa tejto Zmluvy poskytovať rodné čísla
fyzických osôb a údaje o cene poľnohospodárskych pozemkov a lesných pozemkov,
ako ani ďalšie údaje, pri ktorých to neumožňujú všeobecne záväzné právne predpisy,
c) poskytnuté vybrané údaje majú informatívny charakter a sú platné ku dňu uvedenému
v čl. IV bod 4.8 Zmluvy.
d) Dodávateľ má počas účinnosti tejto Zmluvy právo na zmenu štruktúry poskytovaných
vybraných údajov v nadväznosti na rozvoj informačného systému katastra
nehnuteľností. Dodávateľ na plánovanú zmenu bezodkladne upozorní Odberateľa a
zmenu realizuje so zachovaním primeraného prípravného obdobia pre Odberateľa,
e) rozsah koncových užívateľov, ktorí sú uvedení v Prílohe č. 1 tejto Zmluvy a pre
ktorých Odberateľ spracúva vybrané údaje z informačného systému katastra
nehnuteľností podľa čl. II tejto Zmluvy možno rozšíriť len so súhlasom Dodávateľa,
a to písomným dodatkom k tejto Zmluve,
f) porušením Zmluvy zo strany Odberateľa sa rozumie aj porušenie Zmluvy koncovým
užívateľom, ktorý je uvedený v Prílohe č. 1 tejto Zmluvy, t.j. ak ktorýkoľvek koncový
užívateľ konal v rozpore s ustanoveniami tejto Zmluvy, a to aj v tom prípade, pokiaľ
Odberateľ nezaviazal koncového užívateľa na dodržane ustanovení tejto Zmluvy
podľa bodu 5.4 písm. k) tohto článku Zmluvy.

5.3

Správca a Poskytovateľ sú oprávnení kontrolovať dodržiavanie ustanovení tejto
Zmluvy, ako aj použitie Predmetu zmluvy koncovým užívateľom, najmä sú oprávnení
vyžadovať od Odberateľa predloženie potrebných dokladov a poskytnutie súčinnosti
v prípade podozrenia, že Odberateľ alebo ktorýkoľvek koncový užívateľ uvedený
v Prílohe č. 1 tejto zmluvy, konal v rozpore s ustanoveniami tejto Zmluvy.

5.4

Odberateľ sa zaväzuje, že:
a) zabezpečí, že nedôjde k neoprávnenému prístupu k vybraným údajom spracúvaným
v informačnom systéme Odberateľa,
b) Predmet zmluvy použije iba v rozsahu svojej územnej a agendovej pôsobnosti,

6

c) nové dielo a každú jeho rozmnoženinu vytvorenú Odberateľom z poskytnutého
Predmetu zmluvy, najmä tlačové a obrazové výstupy, povinne označí doložkou
„Informačný systém katastra nehnuteľností © Úrad geodézie, kartografie a katastra
Slovenskej republiky“, a číslom tejto Zmluvy, ktoré jej pridelil Správca,
d) v prípade vytvorenia tlačových alebo obrazových výstupov z vybraných údajov podľa
písm. c) tohto bodu, tieto budú jednoznačne vizuálne odlíšiteľné od výpisu z listu
vlastníctva generovaného z informačného systému katastra nehnuteľností,
e) vo vzťahu ku koncovému užívateľovi je v postavení sprostredkovateľa podľa zákona o
ochrane osobných údajov a túto skutočnosť preukazuje Dodávateľovi čestným
vyhlásením, ktoré je uvedené v Prílohe č. 1 tejto Zmluvy. Odberateľ zabezpečí, že
údaje, ktoré získa podľa tejto zmluvy, bude využívať len na plnenie účelu stanoveného
v čl. III tejto Zmluvy a/alebo na plnenie úloh ustanovených zákonom. V súvislosti s
používaním Predmetu zmluvy je Odberateľ povinný zachovávať mlčanlivosť o
poskytnutých osobných údajoch. Odberateľ zodpovedá Dodávateľovi za všetky škody,
vrátane sankcií uložených príslušným orgánom verejnej moci, v prípade porušenia
povinností podľa ustanovenia tohto písmena,
f) bez zbytočného odkladu, najneskôr do piatich (5) kalendárnych dní odo dňa, keď
zmena nastala, písomne oznámi Správcovi akúkoľvek zmenu svojho postavenia voči
koncovému užívateľovi, ktorý je uvedený v Prílohe č. 1 tejto Zmluvy (najmä
ukončenie zmluvného vzťahu s koncovým užívateľom), ktorá môže mať vplyv na
plnenie podľa tejto Zmluvy,
g) poskytne súčinnosť pri vykonávaní kontroly Správcom alebo Poskytovateľom
zameranej na dodržiavanie podmienok tejto Zmluvy, najmä umožní pracovníkom
kontroly vstupovať do objektov Odberateľa, ktoré bezprostredne súvisia s predmetom
kontroly, poskytne doklady a iné písomnosti a umožní vyhotovovať fotokópie
odobratých materiálov,
h) v prípade použitia Predmetu zmluvy v rámci vytvorenia tematického geografického
informačného systému a jeho zverejnenia zabezpečí, aby súbory údajov boli
zverejnené v pasívnej forme neoddeliteľnej od tematických vrstiev,
i) použije získané údaje z informačného systému katastra nehnuteľností v súlade s čl. III
tejto Zmluvy, nevyužije ich na propagačné a iné účely, ktoré by boli v rozpore
s katastrálnym zákonom a zákonom o geodézii a kartografii a ostatnými všeobecne
záväznými právnymi predpismi,
j) neprevedie alebo nepostúpi nijaké práva a povinnosti (záväzky) vyplývajúce z tejto
Zmluvy, resp. jej časti na iný subjekt bez predchádzajúceho písomného súhlasu Správcu,
k) zaviaže koncových užívateľov uvedených v Prílohe č. 1 tejto Zmluvy dodržiavanie
ustanovení tejto Zmluvy, predovšetkým pokiaľ ide o povinnosti uvedené v bode 5.1
písm. a) až c) tohto článku Zmluvy a zabezpečí dodržiavanie týchto povinností zo
strany koncových užívateľov.
5.5

Ustanovenia tohto článku Zmluvy sa vzťahujú na celý Predmet zmluvy, ktorým sa
rozumejú súbory údajov, ako aj jednotlivé údaje.

7

Článok VI
Iné dojednania
6.1

Správca ani Poskytovateľ nezodpovedajú za škody a následky, ktoré môžu vzniknúť z
dôvodu nesprávnej interpretácie vybraných údajov v informačnom systéme
Odberateľa, t. j. v dôsledku inej interpretácie, než akú umožňuje informačný systém
katastra nehnuteľností.
Článok VII
Zmluvné pokuty a sankcie

7.1

Poskytovateľ má právo uložiť Odberateľovi Zmluvnú pokutu vo výške 25 %
z celkovej ceny za Predmet zmluvy uvedenej v čl. IV bod 4.2 tejto Zmluvy v prípade
porušenia podmienok uvedených v čl. V bod 5.1 písm. a) až c), alebo bod 5.4 písm. a),
b), h), i), j) a to za každé jednotlivé porušenie Zmluvy. Pre vylúčenie pochybností porušením podmienok uvedených v čl. V bod 5.1 písm. a) až c), alebo bod 5.4 písm. a),
b), h), i), j) Odberateľom sa rozumie aj ich porušenie koncovým užívateľom, ktorý je
uvedený v Prílohe č. 1 tejto zmluvy, t.j. ak ktorýkoľvek koncový užívateľ konal
v rozpore s ustanoveniami tejto Zmluvy, a to aj v tom prípade, pokiaľ Odberateľ nezaviazal koncového užívateľa na dodržiavanie ustanovení tejto Zmluvy podľa čl. V bodu
5.4 písm. k) tejto Zmluvy.

7.2

Zmluvné strany sa dohodli, že zmluvná pokuta sa uplatňuje formou faktúry vystavenej
Poskytovateľom. Lehota na zaplatenie zmluvnej pokuty je štrnásť (14) kalendárnych
dní odo dňa vystavenia faktúry na zaplatenie zmluvnej pokuty Odberateľovi.

7.3

Zaplatenie zmluvnej pokuty nemá vplyv na nárok na náhradu škody vzniknutej
v súvislosti s porušením zmluvných povinností, ktorú je možné vymáhať samostatne.
Článok VIII
Doba trvania zmluvy

8.1

Táto Zmluva sa uzatvára na dobu určitú, a to do 31.12.2018.

8.2

Zmluvné strany sa dohodli, že Zmluvu možno predčasne ukončiť jedným z
nasledujúcich spôsobov:
a) písomnou dohodou uzatvorenou medzi Dodávateľom a Odberateľom,
b) písomným vypovedaním Zmluvy Dodávateľom, aj bez uvedenia dôvodu, pričom
výpovedná lehota je 2 (dva) mesiace a začína plynúť prvým dňom mesiaca
nasledujúceho po mesiaci, v ktorom bola výpoveď doručená Odberateľovi,
c) písomným vypovedaním Zmluvy Dodávateľom v prípade, že Dodávateľ zmenou
technických podmienok stratí spôsobilosť poskytovať Predmet zmluvy spôsobom
dohodnutým v Zmluve, pričom výpovedná lehota je 2 (dva) mesiace a začína plynúť
prvým dňom mesiaca nasledujúceho po mesiaci, v ktorom bola výpoveď doručená
Odberateľovi,

8

d) písomným vypovedaním Zmluvy Odberateľom, aj bez uvedenia dôvodu. Odberateľ je
povinný doručiť výpoveď Správcovi aj Poskytovateľovi. Výpovedná lehota je 2 (dva)
mesiace a začína plynúť prvým dňom mesiaca nasledujúceho po mesiaci, v ktorom
bola výpoveď doručená Správcovi,
e) odstúpením od Zmluvy Odberateľom v prípade, že Dodávateľ nedodá Predmet zmluvy
ani do 5 (piatich) pracovných dní odo dňa uplynutia lehoty uvedenej v čl. IV bod 4.5
tejto Zmluvy. Uvedené neplatí, pokiaľ Dodávateľ nie je v omeškaní s poskytnutím
Predmetu zmluvy podľa čl. IV bodu 4.6 Zmluvy,
f) odstúpením od Zmluvy Dodávateľom v prípade podstatného porušenia Zmluvy
zo strany Odberateľa. Podstatným porušením Zmluvy sa rozumie porušenie povinností
uvedených v čl. V bod 5.1 písm. a) až c) alebo bod 5.4 písm. a), b), h), i), j) Zmluvy.
g) odstúpením od Zmluvy Dodávateľom v prípade porušenia povinností uvedených v čl.
V bod 5.4 písm. c) až g) alebo písm. k) tejto Zmluvy zo strany Odberateľa, ak
Odberateľ neodstránil porušenie v primeranej lehote určenej Správcom.
8.3

Odstúpenie od Zmluvy musí mať písomnú formu a musí sa v ňom uviesť dôvod
odstúpenia. Odberateľ je povinný odstúpenie od Zmluvy doručiť Správcovi aj
Poskytovateľovi, pričom účinky odstúpenia od Zmluvy nastanú dňom doručenia tohto
odstúpenia Správcovi. Dodávateľ je povinný odstúpenie od Zmluvy doručiť
Odberateľovi, pričom účinky odstúpenia od Zmluvy nastanú dňom doručenia tohto
odstúpenia Odberateľovi. Odstúpením od Zmluvy nezaniká nárok na náhradu škody.
V prípade odstúpenia od Zmluvy nie sú si zmluvné strany povinné vrátiť dovtedy
poskytnuté plnenia.

8.4

V prípade ukončenia Zmluvy dohodou alebo vypovedaním nezaniká povinnosť
Zmluvných strán dodržať všetky záväzky, ktoré vznikli pred ukončením Zmluvy.

Článok IX
Záverečné ustanovenia
9.1

Písomnosti podľa tejto Zmluvy sa doručujú na adresy Zmluvných strán uvedené v
záhlaví tejto Zmluvy, alebo na inú adresu písomne oznámenú niektorou Zmluvnou
stranou ostatným Zmluvným stranám. Všetky takéto písomnosti sa doručujú poštou vo
forme doporučenej zásielky, pričom ak v Zmluve nie je uvedené inak, pre plynutie lehôt
a posúdenie právnych účinkov jednotlivých písomných právnych úkonov je rozhodujúci
deň prevzatia písomnosti adresátom vyznačený na doručenke. Ak sa zásielka
z akéhokoľvek dôvodu vráti odosielateľovi, považuje sa deň jej vrátenia za deň
doručenia písomnosti, a to aj vtedy, ak sa adresát o odoslaní zásielky a jej prípadnom
uložení na pošte nedozvedel. Zásielka sa považuje za doručenú aj dňom odmietnutia jej
prevzatia.

9.2

Práva a povinnosti touto Zmluvou zvlášť neupravené sa riadia príslušnými
ustanoveniami Obchodného zákonníka, autorského zákona, zákona o ochrane osobných
údajov a ostatných všeobecne záväzných právnych predpisov platných na území
Slovenskej republiky.

9

9.3

Zmluva sa vyhotovuje v šiestich (7) vyhotoveniach s platnosťou originálu, pričom
Správca obdrží tri (3) vyhotovenia Zmluvy, Odberateľ obdrží dve (2) vyhotovenia
Zmluvy a Poskytovateľ obdrží dve (2) vyhotovenia Zmluvy.

9.4

Zmluva nadobúda platnosť dňom jej podpisu Zmluvnými stranami a účinnosť v deň
nasledujúci po dni jej zverejnenia v Centrálnom registri zmlúv vedenom Úradom vlády
Slovenskej republiky.

9.5

Zmluvné strany vyhlasujú, že Zmluvu uzatvorili slobodne a vážne, nie v tiesni a
za nápadne nevýhodných podmienok, prečítali ju, porozumeli jej a nemajú proti jej
forme a obsahu žiadne výhrady, čo potvrdzujú vlastnoručnými podpismi.

9.6

Neoddeliteľnou súčasťou tejto Zmluvy je:
Príloha č. 1 – Čestné vyhlásenie Odberateľa
Príloha č. 2 – Špecifikácia rozsahu, spôsobu a formátu poskytovaných vybraných údajov
Príloha č. 3 - Špecifikácia územného rozsahu poskytovaných vybraných údajov

Správca:

Poskytovateľ:

Odberateľ:

V Bratislave

V Bratislave

V Bratislave

dňa ......................

dňa ......................

dňa ......................

..................................
Ing. Mária Frindrichová
predsedníčka

......................................
Ing. Vladimír Raškovič
riaditeľ

......................................
Ing. Ivan Schindler
konateľ

......................................
Ing. Roman Landl
konateľ

......................................
Edvin Cigáň
konateľ

10

Príloha č. 1 – Čestné vyhlásenie Odberateľa
k Zmluve o poskytovaní vybraných údajov z informačného systému katastra nehnuteľností
č. Správcu: 35/2018/LPO
č. Poskytovateľa: 10/2018Z
č. Odberateľa: 01/2018KU

ČESTNÉ VYHLÁSENIE
Odberateľ GSoft-Consulting spol. s.r.o., sídlo: Súkennícka 24, 821 09 Bratislava, IČO: 36 281
581 týmto čestne vyhlasuje, že má postavenie sprostredkovateľa podľa § 8 zákona č.
122/2013 Z. z. o ochrane osobných údajov a o zmene a doplnení niektorých zákonov v znení
neskorších predpisov a je oprávnený údaje z informačného systému katastra nehnuteľností,
poskytnuté na základe Zmluvy o poskytovaní vybraných údajov z informačného systému katastra nehnuteľností č. Správcu: 35/2018/LPO, č. Poskytovateľa: 10/2018Z, č. Odberateľa
01/2018KU spracúvať v rovnakom rozsahu, v akom by toto právo patrilo koncovému užívateľovi.
Zároveň čestne vyhlasuje, že vykonáva spracúvanie osobných údajov v prospech koncového
užívateľa, ktorým je skupina ZSE, ktorú reprezentuje:
1. Západoslovenská energetika, a.s., sídlo: Čulenova 6, 816 47 Bratislava; IČO: 35
823 551,
2. Západoslovenská distribučná, a.s., sídlo: Čulenova 6, 816 47 Bratislava, IČO: 36
361 518,
3. ZSE Energy Solutions; sídlo: Čulenova 6, 811 09 Bratislava, IČO: 35 859 423.

V Bratislave, dňa: 19.04.2018

.......................................................................................
Edvin Cigáň, Ing. Ivan Schindler, Ing. Roman Landl

11

Príloha č. 2 – Špecifikácia rozsahu, spôsobu a formátu poskytovaných vybraných údajov
k Zmluve o poskytovaní vybraných údajov z informačného systému katastra nehnuteľností
č. Správcu: 35/2018/LPO
č. Poskytovateľa: 10/2018Z
č. Odberateľa: 01/2018KU

Špecifikácia rozsahu a formátu vybraných údajov určených pre koncového užívateľa
Vybrané údaje z informačného systému katastra nehnuteľností (ďalej len „vybrané údaje“) sa
poskytujú v rozsahu celých katastrálnych území s takým obsahom a rozsahom, ako sa nachádzajú v informačnom systéme katastra nehnuteľností.
Zo súboru geodetických informácií katastra nehnuteľností (SGI KN) sa poskytujú vo výmennom formáte VGI vybrané údaje vektorových katastrálnych máp (VKM) zobrazujúcich parcely registra C a vektorových máp určeného operátu (VMUO) zobrazujúcich parcely registra E.
Zo súboru popisných informácií katastra nehnuteľností (SPI KN) sa poskytujú vybrané údaje
vo formáte *.dbf, bez rodných čísiel fyzických osôb a bez údajov o cenách poľnohospodárskych a lesných pozemkov a ďalších údajov, pri ktorých to neumožňujú všeobecne záväzné
právne predpisy.
Zo súboru popisných informácií katastra nehnuetľností (SPI KN) sa poskytuje nasledovný
rozsah vybraných údajov:
Tabuľka
PA
EP
PK
CS
BP
VL
LV
PV

Popis
údaje o parcelách registra C
údaje o parcelách registra E
pôvodné katastrálne územia
údaje o stavbách
údaje o bytoch a nebytových priestoroch
Účastníci právnych vzťahov - údaje o vlastníkoch, správcoch, nájomcoch a iných
oprávnených osobách z práv k nehnuteľnosti bez identifikátorov
Údaje o listoch vlastníctva
Údaje o listinách

Číselníkové hodnoty vybraných údajov sú v zmysle príloh 1 až 11 vyhlášky ÚGKK SR č.
461/2009 Z. z., ktorou sa vykonáva zákon Národnej rady Slovenskej republiky č. 162/1995 Z.
z. o katastri nehnuteľností a o zápise vlastníckych a iných práv k nehnuteľnostiam (katastrálny zákon) v znení neskorších predpisov.
2. Špecifikácia spôsobu poskytovania vybraných údajov
Poskytovateľ dodá Odberateľovi Predmet zmluvy podľa čl. II bod 2.2 Zmluvy v termínoch
podľa čl. IV bod 4.5 tejto Zmluvy a spôsobom uvedeným v čl. IV bod 4.6 tejto Zmluvy.

12

Príloha č. 3 – Špecifikácia územného rozsahu poskytovaných vybraných údajov
k Zmluve o poskytovaní vybraných údajov z informačného systému katastra nehnuteľností
č. Správcu: 35/2018/LPO
č. Poskytovateľa: 10/2018Z
č. Odberateľa: 01/2018KU

Poskytované vybrané údaje zo SPI KN a SGI KN budú poskytované z katastrálnych území v
rozsahu okresov uvedených v nasledujúcej tabuľke:
Číslo okresu – názov okresu
101 Bratislava I
102 Bratislava II
103 Bratislava III
104 Bratislava IV
105 Bratislava V
106 Malacky
107 Pezinok
108 Senec
201 Dunajská Streda
202 Galanta
203 Hlohovec
204 Piešťany
205 Senica
206 Skalica
207 Trnava

Číslo okresu – názov okresu
301 Bánovce nad Bebravou
303 Myjava
304 Nové Mesto nad Váhom
305 Partizánske
309 Trenčín
401 Komárno
402 Levice
403 Nitra
404 Nové Zámky
405 Šaľa
406 Topoľčany
407 Zlaté Moravce

13

