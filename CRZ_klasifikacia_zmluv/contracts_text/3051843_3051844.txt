Registračné číslo zmluvy v centrálnom registri
zmlúv SNM : SNM-MČK-NZ-2017/2503
Zmluva č. 708/2017
o nájme nehnuteľností uzatvorená podľa zák. č. 40/1964 Zb. v platnom znení, v súlade so
zák.č. 278/1993 Z.z. o správe majetku štátu v platnom znení
Zmluvné strany
Prenajímateľ:

Slovenská republika ako vlastník
Slovenské národné muzeum ako správca
Zriadené na základe Rozhodnutia MK SR č. MK 1062/2002-1 v znení Rozhodnutia MK SR
č. MK – 1792/2002 – l , Rozhodnutia MK SR č. MK –299/2004-1, v znení Rozhodnutia MK SR
č. 3177/2006 – 110/10859, Rozhodnutia MK SR č. MK-5631/2006 – 110/21651 a Rozhodnutia
č. MK-1113/2011-10/3940 a Rozhodnutia MK SR č. MK-2045/2014-110/10904 a Rozhodnutia
MK SR č. MK 2766/2015-110/13882
Sídlom :
Vajanského nábr. 2, P.O.BOX 13, 810 06 Bratislava 16
Štatutárny orgán :
Mgr. Branislav Panis, generálny riaditeľ SNM
Osoba oprávnená konať
vo veciach zmluvných :
PhDr. Ing. Jaroslav Hájiček – Múzeum Červený Kameň
Bankové spojenie:
Štátna pokladnica
IBAN:
SK79 8180 0000 0070 0024 3637
IČO:
00164 721
IČ DPH :
SK2020603068
( ďalej len prenajímateľ )
Nájomca :
Ildikó Olláriová
Bytom :
IČ/DIČ:
(ďalej len nájomca)
Preambula
1. Zmluvné strany vyhlasujú, že údaje uvedené v záhlaví tejto zmluvy sú pravdivé a
aktuálne a zaväzujú sa vzájomne bez meškania oznámiť druhej zmluvnej strane každú
zmenu, ktorá by mohla mať vplyv na plnenie zmluvných záväzkov. Sú si vedomí, že
pri neoznámení takejto skutočnosti budú znášať následky, ktoré môžu druhej
zmluvnej strane z neznalosti týchto údajov vzniknúť.
2. Zmluvné strany vyhlasujú, že sú spôsobilé na právne úkony v plnej miere a prejavujú
vôľu uzavrieť zmluvu o nájme nebytových priestorov v nasledovnom znení :
čl. I
Predmet a účel nájmu
1. Prenajímateľ ako správca nehnuteľného majetku štátu prenecháva nájomcovi do
dočasného užívania nehnuteľný majetok NKP Hradu Červený Kameň– pozemok
nachádzajúci sa v celom rozsahu na parcele č. 2992, o výmere 5 m2 – katastrálne územie
Častá, LV č. 1593.
2. Predmet nájmu podľa čl. I, bod 1 tejto zmluvy sa prenecháva nájomcovi do dočasného
užívania za účelom predaja starožitností.
3. Nájomca nie je oprávnený meniť účel nájmu podľa čl. I, bod 2 tejto zmluvy.
4. Nájomca nie je oprávnený dať predmet nájmu podľa čl.I, bod 1 tejto zmluvy do podnájmu
alebo výpožičky, ak tak urobí je zmluva neplatná.

5. Nájomca nie je oprávnený na predmet nájmu podľa bodu 1 tohto článku zriadiť záložné
právo alebo ho inak zaťažiť.
čl.II
Doba nájmu
1. Zmluva sa uzatvára na deň 29. júl 2017.
čl. III
Cena a spôsob úhrady nájomného
1. Výška nájomného je stanovená v súlade so zák.č. 18/1996 Z.z. v znení neskorších predpisov,
a to vo výške 20 €.
2. Nájomca sa zaväzuje uhradiť prenajímateľovi cenu nájmu podľa bodu 1. tohto článku
v hotovosti dňa 29.7.2017.
čl. IV
Práva a povinnosti zmluvných strán
1. Nájomca sa zaväzuje pri výkone nájmu podľa čl. I tejto zmluvy k osobnej zodpovednosti za
seba a všetkých svojich zamestnancov, alebo spolupracovníkov, ako aj ďaľších osôb,
konajúcich v jeho mene alebo pre nájomcu, pohybujúcich sa na prenajatej nehnuteľnosti,
alebo aj mimo nej , t.z. v areáli SNM – Múzea Červený Kameň
1.1.dodržiavať platné právne predpisy a normy na úseku bezpečnosti a ochrany zdravia pri práci
zásad bezpečného správania na prenajatom pozemku aj mimo neho, príp. pokynov
prenajímateľa,
1.2. dodržiavať povinnosti, vyplývajúce z platných zákonov o požiarnej ochrane .
2. Nájomca na prenajatom pozemku musí udržiavať čistotu a poriadok.
3. Nájomca jako dotknutá osoba udeľuje Slovenskému národnému múzeu súhlas na
spracúvanie osobných údajov za účelom evidencie nájomných zmlúv na dobu 5 rokov
v súlade so Zákonom č. 122/2013 Z.z. o ochrane osobných údajov a o zmene a doplnení
niektorých zákonov v platnom znení.
čl.V
Záverečné ustanovenia
1. Zmluvné strany prehlasujú, že sa s obsahom zmluvy oboznámili a na znak súhlasu ju
vlastnoručne podpisujú.
2. Právne vzťahy neupravené výslovne touto zmluvou sa riadia príslušnými ustanoveniami
zák.č. 40/1964 Zb. v platnom znení, v súlade so zák.č. 278/1993 Z.z. v úplnom znení.
3. Zmluvné strany súhlasia so zverejnením plného znenia tejo zmluvy v Centrálnom registri
zmlúv Úradu vlády Slovenskej republiky.
4. Zmluva nadobúda platnosť dňom jej podpísania štatutárnymi zástupcami zmluvných strán a
účinnosť dňom nasledujúcim po dni zverejnenia v Centrálnom registri zmlúv Úradu vlády
Slovenskej republiky.
5. Zmluva je vyhotovená v dvoch rovnopisoch s platnosťou originálu, pričom každá zmluvná
strana obdrží jedno vyhotovenie.
Červený Kameň, 29.7.2017

..................................................
PhDr.Ing. Jaroslav Hájiček
riaditeľ SNM - MČK

................. ..............................
nájomca

