Dodatok č. 4
k Zmluve o dielo/licenčnej zmluve/zmluve o poskytovaní služieb č. 12/2010

Zmluvné strany
Slovenská republika- Úrad pre verejné obstarávanie
Ružová dolina 10,
821 09 Bratislava
Slovenská republika
IČO: 31797903
DIČ: 2021511008
Bankové spojenie: Štátna pokladnica, číslo účtu:
SK 13 8180 0000 0070 0006 2756
štatutárny orgán:
Ing. Zita Táborská
predsedníčka Úradu pre verejné obstarávanie
(ako „Objednávateľ“)
na jednej strane
a
DIMANO, a. s.
Prievozská 14, 821 09 Bratislava
Slovenská republika
IČO: 30 775 094
DIČ: 202 0344 865
IČ DPH: SK2020344865
Bankové spojenie: Tatrabanka, a. s., číslo účtu: 2624430614/1100
štatutárny orgán:
Ing. Peter Distler
člen predstavenstva

Ing. Roland Nohel
člen predstavenstva

ako líder skupiny dodávateľov DIMANO, a. s. a IBM Slovensko, spol. s. r. o. pre časť 01 „Návrh, vývoj
a implementácia IS ÚVO“ na základe Plnomocenstva pre člena skupiny dodávateľov zo dňa 18.1.2010
(ako „Poskytovateľ“) na druhej strane,
(ďalej spolu ako ,,zmluvné strany“)
sa na základe článku 14, bod 14.3 Zmluvy o dielo/licenčnej zmluvy/zmluvy o poskytovaní služieb
č. 12/2010 zo dňa 10. 6. 2010 v znení jej dodatkov (ďalej len „Zmluva“), zmluvné strany, z dôvodu
zosúladenia licenčných dojednaní v zmluve s Prílohou 2 článok II. 8 Dohody o grante
č. INEA/CEF/ICT/A2015/1169568, Action No: 2015-SK-IA-0105, ktorú uzatvorí Slovenská republika
- Úrad pre verejné obstarávanie, Ružová dolina 10, P.O.BOX 98, 820 05 Bratislava, Slovenská republika
s Výkonnou agentúrou pre inovácie a siete, Chaussée de Wavre/Waversesteenweg 910, B-1040 Brusel,
Belgicko a s úmyslom byť týmto dodatkom viazané, dohodli na nasledovnom znení dodatku:
I. Predmet dodatku
Článok 12 „Ďalšie dojednania, licencia“, sa dopĺňa o bod 12.7, ktorý znie:

1/3

„Zmluvné strany berú na vedomie, že Slovenská republika – Úrad pre verejné obstarávanie bude
príjemcom finančných prostriedkov od Výkonnej agentúry pre inovácie a siete (ďalej len „agentúra“)
vo forme grantu na zabezpečenie riešenia eCertis a ktorý bude poskytnutý na základe Dohody o grante
medzi Slovenskou republikou – Úradom pre verejné obstarávanie a Výkonnou agentúrou pre inovácie
a siete, č. INEA/CEF/ICT/A2015/1169568, Action No: 2015-SK-IA-0105 (ďalej len „dohoda
o grante“).
Agentúra bude vo vzťahu k výsledku, (bez toho aby boli dotknuté iné ustanovenia tohto článku zmluvy),
ktorý bude za pomoci grantom poskytnutých finančných prostriedkov Európskej únie dosiahnutý
v oblasti riešenia eCertis (ďalej len „výsledok“) a za predpokladu, že tento výsledok bude podliehať
ochrane ako predmet duševného alebo priemyselného vlastníctva, oprávnená v súlade s Prílohou II.
Článkom II.8.3 dohody o grante najmä:
a) použiť výsledok pre svoje vlastné účely, osobitne sprístupniť výsledok osobám, pracujúcim
pre orgány/organizácie/agentúry a inštitúcie Európskej únie ako aj členským štátom Európskej
únie, pričom uvedené v sebe zahŕňa aj kopírovanie a rozmnožovanie výsledku ako celku alebo jeho
časti v neobmedzenom množstve
b) poskytnúť výsledok verejnosti, najmä vo forme kópií v akomkoľvek formáte, zverejniť
ho na internete vrátane webových stránok Európskej únie a Európskej komisie ako sťahovateľný
alebo nesťahovateľný obsah, rozširovať výsledok akoukoľvek technológiou prenosu, verejne
ho prezentovať a šíriť výsledok pomocou tlačových služieb,
c) použiť preklad výsledku,
d) poskytnúť prístup k výsledku na základe individuálnych požiadaviek bez možnosti jeho reprodukcie
alebo zneužitia, spôsobom uvedeným v Nariadení č. 1049/2001 Európskeho parlamentu a Rady
z 30. mája 2011,
e) uchovávať výsledok v papierovej elektronickej a inej forme,
f) archivovať výsledok v súlade s pravidlami Výkonnej agentúry pre inovácie a siete,
g) bude mať právo povoľovať alebo sublicencovať spôsoby využitia výsledku uvedené v bodoch
b) a c).
Zmluvné strany zabezpečia, že agentúra bude mať právo použiť akékoľvek už existujúce priemyselné
právo alebo právo duševného vlastníctva, ktoré bude súčasťou výsledku. Pokiaľ nie je v osobitných
podmienkach dohody o grante uvedené inak, tieto práva môžu byť využité na rovnaké účely
a za rovnakých podmienok ako práva uvedené pod písm. a) až g) vyššie uvedeného odstavca.
Zmluvné strany berú ďalej na vedomie, že sú informované o všetkých ďalších právach agentúry
vyplývajúcich z dohody o grante a s uvedenými právami súhlasia.
II. Záverečné ustanovenia
1. Tento Dodatok nadobúda platnosť dňom jeho podpisu oprávnenými zástupcami oboch zmluvných
strán a účinnosť dňom nasledujúcim po dni jeho zverejnenia v Centrálnom registri zmlúv vedenom
Úradom vlády Slovenskej republiky.
2. Tento Dodatok je vyhotovený v piatich rovnopisoch, z ktorých Objednávateľ obdrží tri vyhotovenia
a Poskytovateľ dve vyhotovenia.
3. Zmluvné podmienky neupravené v tomto dodatku ostávajú v platnosti podľa Zmluvy v znení
jej dodatkov.
4. Zmluvné strany vyhlasujú, že si tento Dodatok prečítali a na dôkaz súhlasu s jeho obsahom
ho oprávnení zástupcovia oboch zmluvných strán podpisujú.

2/3

5. Zmluvné strany berú plne na vedomie, že podľa § 10 ods. 3 zákona č. 211/2000 Z. z. o slobodnom
prístupe k informáciám a o zmene a doplnení niektorých zákonov porušením alebo ohrozením
obchodného tajomstva nie je ani zverejnenie zmluvy podľa § 5a ods. 1.
27. 1. 2017
V Bratislave ........................

Za Úrad pre verejné obstarávanie:

Za DIMANO, a. s.:

...............................
Ing. Zita Táborská
predsedníčka

................................
Ing. Peter Distler
člen predstavenstva

................................
Ing. Roland Nohel
člen predstavenstva

3/3

