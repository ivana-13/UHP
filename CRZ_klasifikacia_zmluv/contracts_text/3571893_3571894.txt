231/2018

Zmluva o poskytovaní vysielacieho času
uzatvorená v zmysle § 269 ods. 2 Obchodného zákonníka v platnom znení
Zmluvné strany:
Obchodné meno:
Zoznam, s.r.o.
Sídlo:
Viedenská cesta 3-7, 851 01 Bratislava
Korešpondenčná
adresa:
Viedenská cesta 3-7, 851 01 Bratislava
Spoločnosť zapísaná v Obchodnom registri Okresného súdu Bratislava I., odd: Sro, vložka č. 24598/B
IČO
36 029 076
DIČ:
2020091997
IČ DPH:
SK2020091997
Bankové spojenie: Tatra banka a.s.
Číslo účtu:
Zastúpená:
Ing. Martin Mác, konateľ
(ďalej len „Poskytovateľ“)
a
Obchodné meno:
zápis:
sídlo:
zastúpená:

Všeobecná zdravotná poisťovňa, a.s.
Obchodný register Okresného súdu Bratislava I, oddiel Sa, vl. č. 3602/B
Panónska cesta 2, 851 04 Bratislava - mestská časť Petržalka
Mgr. Miroslav Kočan, predseda predstavenstva
doc. JUDr. Mgr. Michal Ďuriš, PhD., člen predstavenstva
35 937 874
2022027040
SK2022027040
Štátna pokladnica

IČO:
DIČ:
IČ DPH:
bankové spojenie:
číslo účtu:
(ďalej len „Objednávateľ“)

Poskytovateľ a Objednávateľ ďalej spoločne tiež ako „Zmluvné strany“ alebo každý samostatne ako
„Zmluvná strana“ sa dohodli na znení tejto zmluvy o poskytovaní vysielacieho času (ďalej len
„Zmluva“):
Čl. I
PREDMET ZMLUVY
1.

Poskytovateľ sa ako prevádzkovateľ zaväzuje, že poskytne Objednávateľovi na svojich web
portáloch uvedených v prílohe č. 2 tejto zmluvy vysielací čas a počas obdobia podľa bodu 3
tohto článku zverejní dva propagačné spoty Objednávateľa za podmienok stanovených v tejto
Zmluve (ďalej len „Predmet zmluvy“).

2.

Presná špecifikácia dvoch propagačných spotov tvorí prílohu číslo 1 tejto zmluvy. Propagačné
spoty dodá Poskytovateľovi na vlastné náklady Objednávateľ v dohodnutom formáte.

3.

Konkrétne dohodnuté podmienky zverejnenia dvoch propagačných spotov pre obdobie od
02.07.2018 do 27.09.2017 sú uvedené v prílohe číslo 2 tejto zmluvy.

4.

Objednávateľ sa zaväzuje uhradiť Poskytovateľovi za poskytnutý vysielací čas na zverejnenie
propagačných spotov Objednávateľa cenu dohodnutú v článku II. tejto Zmluvy.

5.

Slová a slovné spojenia uvedené v tejto Zmluve, ktoré začínajú veľkým písmenom sú
zmluvnými skratkami a majú význam uvedený v tejto Zmluve.
1

Čl. II
CENA PLATOBNÉ PODMIENKY
1.

Zmluvné strany sa dohodli, že celková maximálna cena, ktorú Objednávateľ za plnenie tejto
Zmluvy uhradí Poskytovateľovi je 100 000,00 eur bez DPH (slovom: stotisíc eur bez DPH),
pričom výška konečnej ceny bude určená ako násobok konkrétneho množstva zverejnených
propagačných spotov a jednotkovej ceny za zverejnenie tisíc propagačných spotov podľa
prílohy č. 2 tejto Zmluvy. Konečná cena nemôže presiahnuť maximálnu cenu podľa tohto bodu.

2.

Zmluvná cena je stanovená na základe zákona NR SR č. 18/1996 Z. z. o cenách v znení
neskorších predpisov a vykonávacej vyhlášky č. 87/1996 Z. z. v znení neskorších predpisov
a je určená v eur. K zmene ceny môže prísť iba v prípade legislatívnych zmien, napr. sadzby
DPH. K cene podľa bodu 1 tohto článku bude pripočítaná DPH v sadzbe podľa platnej
legislatívy.

3.

Vystavená faktúra musí obsahovať náležitosti daňového dokladu podľa zákona č. 222/2004 Z.
z. o dani z pridanej hodnoty v znení neskorších predpisov. V prípade, ak faktúra nebude
v súlade s platnými právnymi predpismi, vo faktúre budú uvedené nesprávne údaje, nebude
obsahovať všetky uvedené náležitosti, alebo nebude obsahovať povinnú prílohu podľa
nasledujúceho bodu tohto článku zmluvy, je dôvod na jej odmietnutie a jej vrátenie na
prepracovanie. Nová lehota splatnosti začne plynúť až po preukázateľnom doručení novej
faktúry do sídla Objednávateľa. Objednávateľ uvedie dôvod vrátenia faktúry.

4.

Úhrada predmetu plnenia bude realizovaná bezhotovostným prevodom na základe faktúry
vystavenej Poskytovateľom. Neoddeliteľnou prílohou faktúry bude podrobná správa o plnení zo
strany Poskytovateľa. Poskytovateľ vystaví faktúru po uplynutí celého poskytnutého
vysielacieho času, t. j. po 27.09.2018. Faktúra bude vystavená v dvoch vyhotoveniach
so splatnosťou 30 kalendárnych dní odo dňa jej doručenia do sídla Objednávateľa.

5.

Zmluvné strany nie sú povinné plniť svoje zmluvné povinnosti, ak im v ich plnení bráni zásah
vyššej moci, za ktorý sa považuje udalosť mimo dosahu ich pôsobnosti, najmä: mimoriadna
spravodajská udalosť, o ktorej Poskytovateľ nevedel a vedieť nemohol, prírodná katastrofa,
udalosť ohrozujúca bezpečnosť štátu, povstanie, ozbrojený konflikt, štrajk, priemyselná výluka
a pod.
Čl. III
DOBA TRVANIA ZMLUVY

1.

Zmluvné strany uzatvárajú túto Zmluvu na dobu určitú, do 27.09.2018.

2.

Táto Zmluva nadobúda platnosť dňom jej podpísania oprávnenými zástupcami oboch
Zmluvných strán a účinnosť dňom nasledujúcim po dni jej zverejnenia v Centrálnom registri
zmlúv vedenom Úradom vlády SR podľa § 47a ods. 1 Občianskeho zákonníka a § 5a zákona
č. 211/2000 Z. z. o slobodnom prístupe k informáciám.

3.

Každá zo Zmluvných strán je oprávnená túto Zmluvu vypovedať bez uvedenia dôvodu na
základe písomnej výpovede doručenej druhej Zmluvnej strane. Zmluva zaniká dňom doručenia
písomnej výpovede druhej Zmluvnej strane.
Čl. IV
Ochrana informácií

1.

Zmluvné strany sa dohodli, že všetky informácie, ktoré si vymenili v rámci uzatvárania tejto
Zmluvy, ďalej informácie, tvoriace tento obsah a informácie, ktoré si vymenia alebo inak vyplynú
z jej plnenia alebo ktoré sa v súvislosti s touto Zmluvou dozvedia o druhej Zmluvnej strane,
zostanú podľa ich vôle utajené, a to i po skončení platnosti tejto Zmluvy.

2.

Zmluvné strany sa teda dohodli, že tieto informácie nikomu neprezradia a príjmu také opatrenia,
ktoré znemožnia ich prístupnosť tretím osobám. Ustanovenia predchádzajúcej vety sa
nevzťahujú na prípady, ak:
a. majú Zmluvné strany opačnú povinnosť stanovenú zákonom a/alebo
b. také informácie oznámia osobám, ktoré majú zo zákona povinnosť mlčanlivosti a/alebo
c. sa také informácie stanú verejne známymi či dostupnými inak ako porušením záväzku
mlčanlivosti podľa tohto článku tejto Zmluvy.
Čl. V
OSOBITNÉ PROTIKORUPČNÉ DOJEDNANIA

1.

Zmluvné strany sa nesmú dopustiť, nesmú schváliť, ani povoliť žiadne konanie v súvislosti s
dojednávaním, uzatváraním alebo plnením tejto Zmluvy, ktoré by spôsobilo, že by Zmluvné
strany alebo osoby nimi ovládané porušili akékoľvek platné protikorupčné všeobecne záväzné
právne predpisy. Táto povinnosť sa vzťahuje najmä na neoprávnené plnenia, vrátane
urýchľovacích platieb (facilitation payments) verejným činiteľom, zástupcom alebo
zamestnancom orgánov verejnej správy alebo blízkym osobám verejných činiteľov, zástupcov
alebo zamestnancov orgánov verejnej správy.

2.

Zmluvné strany sa zaväzujú, že neponúknu, neposkytnú, ani sa nezaviažu poskytnúť žiadnemu
zamestnancovi, zástupcovi alebo tretej strane konajúcej v mene druhej Zmluvnej strany, a
rovnako neprijmú, ani sa nezaviažu prijať od žiadneho zamestnanca, zástupcu alebo tretej
strany konajúcej v mene druhej Zmluvnej strany žiadny dar, ani inú výhodu, či už peňažnú alebo
inú, v súvislosti s dojednávaním, uzatváraním alebo plnením tejto Zmluvy.

3.

Zmluvné strany sa zaväzujú sa bezodkladne informovať, pokiaľ si budú vedomé alebo budú
mať konkrétne podozrenie na korupciu pri dojednávaní, uzatváraní alebo pri plnení tejto Zmluvy.

4.

V prípade, že akýkoľvek dar alebo výhoda v súvislosti s dojednávaním, uzatváraním alebo
plnením tejto Zmluvy je poskytnutý Zmluvnej strane alebo jej zástupcovi v rozpore s týmto
článkom Zmluvy, môže Zmluvná strana od tejto Zmluvy odstúpiť. V prípade odstúpenia od tejto
Zmluvy táto Zmluva zaniká dňom doručenia písomného oznámenia o odstúpení od Zmluvy
druhej Zmluvnej strane, pokiaľ nie je v oznámení o odstúpení od Zmluvy alebo v tejto Zmluve
uvedené inak.
Čl. VI
ZÁVEREČNÉ USTANOVENIA

1.

Všetky zmeny či doplnky k tejto Zmluve je možné uskutočniť iba prostredníctvom očíslovaných
písomných dodatkov.

2.

Zmluvné strany splnomocňujú na právne úkony súvisiace s operatívnym plnením ustanovení
tejto Zmluvy:
Za Poskytovateľa:
Za Objednávateľa:

3.

Podpisom tejto Zmluvy sa stávajú predchádzajúca komunikácia ako aj písomné a ústne dohody
Zmluvných strán, ktoré neboli v tejto Zmluve výslovne zohľadnené, bezpredmetnými.

4.

Poskytovateľ nie je oprávnený bez predchádzajúceho písomného súhlasu Objednávateľa
postúpiť pohľadávky vzniknuté na základe tejto Zmluvy tretím osobám.

5.

Zmluvné strany vyhlasujú, že štatutárne orgány Poskytovateľa a Objednávateľa sú oprávnené
na podpísanie tejto Zmluvy a zároveň vyhlasujú, že Zmluvu neuzatvorili v tiesni ani za nápadne
nevýhodných podmienok.

6.

Zmluva je vyhotovená v slovenskom jazyku v troch (3) exemplároch, z ktorých jeden (1)
exemplár obdrží pri podpise Zmluvy Poskytovateľ a dva (2) exempláre Objednávateľ.

7.

Zmluvné strany ďalej vyhlasujú, že si túto Zmluvu pozorne prečítali, jej obsahu porozumeli a na
znak súhlasu s jej obsahom pripájajú svoje podpisy.

V Bratislave, dňa ....................................

V Bratislave, dňa ....................................

Poskytovateľ:

Objednávateľ:

...................................................
Ing. Martin Mác
konateľ
Zoznam, s.r.o.

............................................................
Mgr. Miroslav Kočan
predseda predstavenstva
Všeobecnej zdravotnej poisťovne, a.s.

…………………................................
doc. JUDr. Mgr. Michal Ďuriš, PhD.
člen predstavenstva
Všeobecná zdravotná poisťovňa, a.s.

