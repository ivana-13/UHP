ZMLUVA O DIELO A LICENČNÁ ZMLUVA č. 71/2018
uzatvorená v zmysle ustanovení § 269 a nasl. a § 536 a nasl. zákona č. 513/1991 Zb. Obchodný
zákonník v znení neskorších predpisov
a ustanovení zákona č. 185/2015 Z. z. Autorský zákon v znení neskorších predpisov
(ďalej len „zmluva“)

I. ZMLUVNÉ STRANY
Zhotoviteľ:
Zastúpený:
Zodpovedná osoba:
IČO:
IČ DPH:
Bankové spojenie:
Číslo účtu:
Registrácia:

Objednávateľ:
Zastúpený:
IČO:
Bankové spojenie:

Datasoft Consulting s.r.o.
Baračka 87/85 91451 Trenčianske Teplice
Roman Václav LL.M., konateľ Datasoft Consulting s.r.o.
Roman Václav LL.M., xxxxxxxxxxxxxxxxxxxxxxxxxxx
36662739
SK2022229924
ČSOB a.s.
4013777247/7500
Obchodný register Okresného súdu Trenčín, Vložka číslo: 16964/R
(ďalej len „zhotoviteľ“)

Úrad pre reguláciu sieťových odvetví
Bajkalská 27, 820 07 Bratislava
prof. Ing. Ľubomír Jahnátek, CSc., predseda
36 069 841
SK15 8180 0000 0070 0044 2863
(ďalej len „objednávateľ“)

II. PREDMET ZMLUVY
1.

Predmetom zmluvy je poskytnutie odborných služieb pre objednávateľa v oblasti ochrany
osobných údajov:
1.1.

Odborné poradenstvo k problematike ochrany osobných údajov a informačnej bezpečnosti
podľa platnej legislatívy – zákona č. 18/2018 Z .z. o ochrane osobných údajov a o zmene
a doplnení niektorých zákonov (ďalej len „zákon č. 18/2018 Z. z.“) a Nariadenia
Európskeho parlamentu a Rady (EÚ) 2016/679 o ochrane fyzických osôb pri spracúvaní
osobných údajov a o voľnom pohybe takýchto údajov, ktorých sa zrušuje smernica
95/46/ES (všeobecné nariadenie o ochrane osobných údajov) (ďalej len „nariadenie
GDPR“) v rozsahu diela :
- zabezpečenie súladu ochrany osobných údajov s platnou legislatívou a metodickými
pokynmi dozorného orgánu, t. j. Úradu na ochranu osobných údajov SR v čase trvania
zmluvy,
- analýza stavu riadenia ochrany osobných údajov, t. j. identifikácia jednotlivých agend
s účelmi
spracúvania,
kategórií
osobných
údajov,
právnych
základov,
a spracovateľských operácií pri automatizovanom a neautomatizovanom spracúvaní
osobných údajov,
- vytvorenie bezpečnostnej dokumentácie a zoznamu informačných povinností, ktoré
vyplývajú objednávateľovi z platnej legislatívy,
- výkon dohľadu nad ochranou osobných údajov formou externej zodpovednej osoby
podľa § 44 zákona č. 18/2018 Z. z.

1.2.

Školenie pre zamestnancov – oprávnené osoby objednávateľa – 1 školenie.

1.3.

Dodanie admin licencie znalostnej aplikácie GDPR Software 1 ks na riadenie ochrany
osobných údajov v organizácii objednávateľa.

1

2.

Činnosti sa budú vykonávať podľa potrieb objednávateľa a odsúhlaseného harmonogramu
jednotlivých etáp plnenia, podľa jednotlivých etáp sa bude vykonávať fakturácia.

3.

Predmet zmluvy odovzdá zhotoviteľ objednávateľovi
priebežne, odovzdanie a prevzatie
si zmluvné strany potvrdia preberacím, resp. akceptačným protokolom.

4.

Objednávateľ sa zaväzuje zaplatiť cenu za riadne a včasne vykonané dielo v súlade s touto
zmluvou.

5.

Oprávnený zástupca na odovzdanie za objednávateľa : Mgr. Monika Pôbišová, tel: XXXXXXXXX.
Oprávnený zástupca na prevzatie za zhotoviteľa : Roman Václav LL.M., tel: XXXXXXXXX.

III. TERMÍN A MIESTO PLNENIA
1. Zhotoviteľ sa zaväzuje zhotoviť dielo najneskôr do 17.12.2018.
2. Dielo bude zhotoviteľovi odovzdané po častiach
protokolov.

na základe preberacích, resp. akceptačných

3. Harmonogram etáp plnenia:
3.1. Analýza stavu riadenia ochrany osobných údajov, výstupy z analytickej časti, informačná
povinnosť podľa §19, výkon činnosti zodpovednej osoby. .................................... do 31.07.2018
3.2. Finalizácia analytickej časti a návrh bezpečnostnej dokumentácie, výkon činnosti zodpovednej
osoby, školenie pre zamestnancov objednávateľa. ............................................... do 30.09.2018
3.3. Finalizácia bezpečnostnej dokumentácie, naplnenie databáz a odovzdanie admin licencie
znalostnej aplikácie GDPR Software, výkon činnosti zodpovednej osoby. ........... do 17.12.2018
4. Miestom plnenia predmetu zmluvy sú všetky súčasti a pracoviská objednávateľa, v ktorých
sa spracúvajú osobné údaje.
IV. CENA ZA DIELO A PLATOBNÉ PODMIENKY
1. Odmena za dodanie diela podľa článku I. tejto zmluvy sa na základe dohody zmluvných strán
určuje vo výške 4.800 € + DPH (slovom: štyritisícosemsto eur plus DPH).
2. Cena za osobodeň je stanovená na 160 € + DPH.
3. Odmena bude fakturovaná nasledovne:
a) 800 € + DPH z odmeny k termínu
b) 2.000 € + DPH z odmeny k termínu
c) 2.000 € + DPH z odmeny k termínu

31.07.2018
30.09.2018
17.12.2018

Prvý fakturačný celok k 31.07.2018 bude obsahovať: výstupy z analytickej časti, informačná
povinnosť podľa §19, výkon činnosti zodpovednej osoby za mesiace jún, júl 2018.
Druhý fakturačný celok k 30.09.2018 bude obsahovať: ukončenú analytickú časť a návrh
bezpečnostnej dokumentácie, výkon činnosti zodpovednej osoby za mesiace august, september
2018, školenie pre zamestnancov objednávateľa.
Tretí fakturačný celok k 17.12.2018 bude obsahovať: finalizáciu bezpečnostnej dokumentácie,
naplnenie databáz a odovzdanie admin licencie znalostnej aplikácie GDPR Software, výkon
činnosti zodpovednej osoby za mesiace október, november a december 2018.
Práce medzi fakturačnými celkami možno operatívne presúvať po dohode zmluvných strán.
4. Cena za dielo je konečná. Naviac je možné dofakturovať len náklady, ktoré zhotoviteľ preukáže
ako nevyhnutné pri plnení diela podľa definovaných požiadaviek objednávateľa. Vynaloženie
dodatočných nákladov je možné až po predchádzajúcom odsúhlasení objednávateľa.

2

5. Faktúra musí obsahovať okrem náležitostí daňového dokladu aj špecifikáciu fakturovanej ceny.
6. Lehota splatnosti faktúry je 14 dní odo dňa jej riadneho doručenia objednávateľovi.
7. Za správne vyčíslenie výšky dane z pridanej hodnoty podľa zákona č. 222/2004 Z. z. o dani
z pridanej hodnoty v znení neskorších predpisov zodpovedá v plnom rozsahu zhotoviteľ.
8. V prípade, že faktúra nebude obsahovať náležitosti uvedené v tejto zmluve, objednávateľ
je oprávnený vrátiť faktúru zhotoviteľovi na doplnenie faktúry s uvedením nedostatkov, ktoré sa
majú odstrániť. V tomto prípade sa preruší plynutie lehoty splatnosti a nová lehota splatnosti začne
plynúť dňom riadneho doručenia opravenej faktúry objednávateľovi.
9. Právo na zaplatenie dohodnutej ceny diela vzniká zhotoviteľovi riadnym a včasným splnením jeho
záväzku.
V. LICENCIA
1. Zhotoviteľ vyhlasuje, že je oprávnený vykonávať vo svojom mene a na svoj účet majetkové práva
k softvéru GDPR Software, ktorý je súčasťou predmetu tejto zmluvy.
2. Zhotoviteľ udeľuje objednávateľovi súhlas s používaním softvérovej aplikácie na správu ochrany
osobných údajov GDPR Software v súvislosti s výkonom jeho činnosti a to odo dňa podpisu
preberacieho protokolu o odovzdaní.
3. Zhotoviteľ udeľuje objednávateľovi nevýhradnú licenciu v neobmedzenom rozsahu a na neurčitý
čas. V súvislosti so zhotovením diela dodá zhotoviteľ pre objednávateľa 1 admin licenciu znalostnej
aplikácie GDPR Software..
4. V súvislosti s postúpením licencie zabezpečí zhotoviteľ všetky súvisiace právne vzťahy podľa
platného autorského zákona.
VI. ÚROK Z OMEŠKANIA, ZMLUVNÉ POKUTY
1. Ak zhotoviteľ poruší svoj záväzok tým, že riadne a v dohodnutom termíne nevypracuje
a neodovzdá objednávateľovi dielo, je objednávateľ oprávnený uplatniť si zmluvnú pokutu vo výške
1 osobodňa. Zaplatením zmluvnej pokuty nie je dotknutý nárok objednávateľ na náhradu škody.
2. Ak objednávateľ neuhradí cenu diela po jeho riadnom zhotovení a odovzdaní v lehote splatnosti
podľa čl. IV. Bod 4. tejto zmluvy, má zhotoviteľ právo uplatniť úrok z omeškania z fakturovanej
ceny diela vo výške ustanovenej v § 1 ods. 1 Nariadenia vlády SR č. 21/2013 Z. z., ktorým
sa vykonávajú niektoré ustanovenia Obchodného zákonníka.
VII. ZÁVÄZKY ZMLUVNÝCH STRÁN
1.

Objednávateľ sa zaväzuje:
1.1.

Zabezpečiť spoluprácu zamestnancov objednávateľa, objednávateľa so zamestnancami
zhotoviteľa a zabezpečiť nevyhnutnú súčinnosť v rámci vopred dohodnutých pracovných
stretnutí medzi zhotoviteľom a zamestnancami objednávateľa. Platí to aj pre dohodnuté
pracovné stretnutia na vybraných pracoviskách objednávateľa. V prípade, že objednávateľ
nezabezpečí splnenie tohto ustanovenia, posunie sa termín splnenia predmetu zmluvy
o dobu, o ktorú došlo k časovému sklzu splnenia predmetu zmluvy.

1.2.

Oznámiť zhotoviteľovi zrušenie plánovaného pracovného stretnutia najneskôr 1 deň pred
týmto plánovaným pracovným stretnutím.

1.3.

Brať na vedomie, akceptovať a riešiť oprávnené pripomienky zhotoviteľa o zistených
skutočnostiach, ktoré by mohli výrazne ovplyvniť alebo ohroziť splnenie predmetu zmluvy.

1.4.

Umožniť zamestnancom zhotoviteľa prístup do všetkých priestorov, k zariadeniam
a požadovaným podkladom súvisiacim s predmetom zmluvy.

1.5.

Po vzájomnej dohode a v rámci svojich možností zabezpečiť pre pracovníkov zhotoviteľa
potrebný priestor, ktorý budú môcť v čase plnenia predmetu tejto zmluvy používať.

3

2.

Zhotoviteľ sa zaväzuje:
2.1.

Plniť a splniť predmet tejto zmluvy s odbornou starostlivosťou a v zmysle príslušných
ustanovení platných právnych predpisov .

2.2.

Neposkytovať informácie o osobných údajoch objednávateľom spracovávaných, s ktorými
príde do styku počas plnenia predmetu tejto zmluvy tretej osobe, ani ich nepoužiť v rozpore
s ich účelom podľa tejto zmluvy pre svoje potreby. Ďalej sa zaväzuje, že bude takéto
informácie chrániť aspoň v rovnakom rozsahu ako dôverné informácie vlastné
s prihliadnutím na bezpečnostnú politiku objednávateľa. Povinnosť ochrany trvá aj po zániku
tejto zmluvy.

2.3.

Dodržiavať
termíny
a objednávateľom.

2.4.

Oznámiť objednávateľovi zrušenie plánovaného pracovného stretnutia najneskôr 1 deň pred
týmto plánovaným pracovným stretnutím.

2.5.

Chrániť vlastnícke práva objednávateľa a zachovávať dôvernosť pri priamych alebo
sprostredkovaných informáciách, podkladoch a dokumentácii, ktorú obdržia jeho pracovníci.
Zhotoviteľ sa zaväzuje dodržiavať mlčanlivosť o skutočnostiach, o ktorých sa dozvedel
v súvislosti s plnením predmetu tejto zmluvy. V prípade, že zákazník objednávateľa
hodnoverne preukáže porušenie tohto ustanovenia, je oprávnený domáhať sa náhrady
vzniknutej škody od zhotoviteľa.

2.6.

Informovať objednávateľa o zistených skutočnostiach, ktoré by mohli výrazne ovplyvniť
alebo ohroziť splnenie predmetu tejto zmluvy.

dohodnutých

pracovných

stretnutí

medzi

zhotoviteľom

VIII. ZÁRUKA, ZODPOVEDNOSŤ ZA VADY
1. Zhotoviteľ poskytuje na predmet zmluvy záruku 24 mesiacov od jeho protokolárneho prevzatia
zákazníkom objednávateľa.
2. Zhotoviteľ zodpovedá objednávateľovi za všetky škody, ktoré mu vzniknú z titulu dodávky vadného
predmetu zmluvy. Zodpovednosť za vady sa riadi príslušnými ustanoveniami Obchodného
zákonníka.
3. Za odstránenie zistených vád v softwarovej aplikácii nebude zhotoviteľ počas plynutia záručnej
doby účtovať žiadnu odplatu.

IX. ODSTÚPENIE OD ZMLUVY
1. Zmluvné strany sa dohodli, že od zmluvy môžu odstúpiť pri podstatnom porušení zmluvných
dojednaní v týchto prípadoch:
1.1.

Objednávateľ je v zmysle § 344 a § 345, ods.1 Obchodného zákonníka oprávnený
jednostranne odstúpiť od zmluvy v prípade ak je zhotoviteľ v omeškaní s plnením predmetu
zmluvy po dobu dlhšiu ako 30 kalendárnych dní po zmluvne dohodnutom termíne uvedenom
v čl. III. bod 1. tejto zmluvy a v prípade porušenia záväzkov zhotoviteľa uvedených v čl. VII.
bod 2 tejto zmluvy.

1.2.

Zhotoviteľ je oprávnený odstúpiť od zmluvy v prípade, že objednávateľ je v omeškaní
s úhradou dohodnutej ceny diela dlhšie ako 30 kalendárnych dní po lehote splatnosti riadne
doručenej faktúry.

2. Odstúpenie od zmluvy musí mať písomnú formu a nadobúda účinnosť okamihom jeho doručenia
druhej zmluvnej strane.
3. Neplnenie predmetu zmluvy, zapríčinené vyššou mocou, nie je dôvodom k odstúpeniu od zmluvy,
pokiaľ sa zmluvné strany nedohodnú inak.

4

4. Zmluvné strany sa dohodli, že za prípady vyššej moci budú považovať živelné pohromy, prírodné
katastrofy, štrajky, embargá, administratívne opatrenia štátu a také iné udalosti, ktoré zmluvné
strany ani pri najväčšej opatrnosti nemohli predvídať a ktorým pri použití obvyklých prostriedkov
nemohli zabrániť.
5. Zmluvné strany sa dohodli, že platnosť zmluvy je možné ukončiť i dohodou zmluvných strán
v písomnej forme.
X. ZÁVEREČNÉ USTANOVENIA
1. Táto zmluva nadobúda platnosť dňom jej podpisu oprávnenými zástupcami oboch zmluvných strán
a účinnosť dňom nasledujúcim po dni jej zverejnenia v zmysle § 47a zákona č. 40/1964 Zb.
Občianskeho zákonníka v znení neskorších predpisov v spojení s § 5a zákona č. 211/2000 Z. z.
o slobodnom prístupe k informáciám a o zmene a doplnení niektorých zákonov v znení neskorších
predpisov. Štatutárne orgány zmluvných strán podpisom tejto zmluvy vyjadrujú svoj súhlas
s jej zverejním v plnom rozsahu.
2. Túto zmluvu možno zmeniť alebo dopĺňať len po dohode oboch zmluvných strán, a to výlučne
písomným(ými) dodatkom(ami), schváleným(mi) a podpísaným(mi) oprávnenými zástupcami
oboch zmluvných strán. Zmluvné strany vylučujú odklon od tejto požiadavky ústnym alebo
konkludentným spôsobom. Vedľajšie ústne dohody nemajú žiadne právne následky.
3. Zmluvné strany sa zaväzujú, že vyvinú maximálne úsilie a tvorivú spoluprácu na zmluvné
zabezpečenie predmetu zmluvy. Prípadné spory súvisiace s touto zmluvou vyriešia zmluvné strany
rokovaním na základe vzájomnej dohody. Pre prípad, že nedôjde k dohode a k zmiernemu
riešeniu, je oprávnená ktorákoľvek zo zmluvných strán uplatniť svoj nárok súdnou cestou
na príslušnom súde v zmysle príslušných ustanovení Občianskeho súdneho poriadku.
4. Táto zmluva je vyhotovená v 2 rovnopisoch, z ktorých 1 rovnopis obdrží objednávateľ a 1 rovnopis
obdrží zhotoviteľ.
5. Vzťahy, touto zmluvou výslovne neupravené, sa budú riadiť príslušnými ustanoveniami
Obchodného zákonníka a ostatnými súvisiacimi všeobecne záväznými právnymi predpismi
Slovenskej republiky.
6. V prípade, ak niektoré ustanovenie tejto zmluvy je alebo sa stane neplatným či neúčinným,
nedotýka sa to ostatných ustanovení tejto zmluvy, ktoré zostávajú platné a účinné. Zmluvné strany
sa v takom prípade zaväzujú dodatkom k tejto zmluve nahradiť neplatné či neúčinné ustanovenie
ustanovením platným či účinným, ktoré čo najlepšie zodpovedá pôvodne zamýšľanému účelu
ustanovenia neplatného čí neúčinného. Do uzavretia takého dodatku platí zodpovedajúca právna
úprava všeobecne záväzných právnych predpisov Slovenskej republiky.
7. Zmluvné strany prehlasujú, že si zmluvu prečítali, jej obsahu a právnym účinkom z nej
vyplývajúcich porozumeli, zmluva nebola uzavretá v tiesni ani za jednostranné nevýhodných
podmienok a na znak súhlasu s jej znením ju vlastnoručne oprávnenými zástupcami zmluvných
strán podpísali.
V Trenčianskych Tepliciach dňa:

V Bratislave dňa:

Za zhotoviteľa

Za objednávateľa

...........................................................
Roman Václav, LL.M.

...........................................................
prof. Ing. Ľubomír Jahnátek, CSc.
Predseda
5

