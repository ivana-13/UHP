Zmluva o dlhodobom ubytovaní č. 55110187
uzatvorená v zmysle § 754 a nasl. Občianskeho zákonníka
I.
Zmluvné strany
Ubytovateľ:
Sídlo:
v zastúpení:
Osoba oprávnená na podpis zmluvy:
IČO:
DIČ:
Bankové spojenie:
Číslo účtu - IBAN:
Variabilný symbol:

Technická univerzita v Košiciach, Študentské domovy a jedálne
Němcovej 1, 040 01 Košice
Ing. Marek Dufala, PhD. riaditeľ
MVDr. Eva Fedorová
397610
2020486710
Štátna pokladnica
SK64 8180 0000 0070 0007 8037
55110187
a

Ubytovaný / objednávateľ:
Trvalé bydlisko:

Štefan Csicseri
Višňová 15, 08501 Bardejov
II.
Predmet zmluvy

Predmetom tejto zmluvy je zo strany ubytovateľa poskytnúť ubytovanému dlhodobé ubytovanie v ubytovni pre
študentov - Študentský domov na ul. Nemcovej 1 v Košiciach, a povinnosť ubytovaného platiť za ubytovanie a služby s
ním spojené.

III.
Platby
1. Ubytovateľ a ubytovaný sa dohodli, že ubytovaný bude platiť za ubytovanie a služby s ním spojené sumu vo výške
120 - € stanovenej podľa platného „Cenníka ubytovania v ŠD TUKE“.
2. Ubytovaný uhradí poplatok za ubytovanie bankovým prevodom na účet ubytovateľa, a to do konca kalendárneho
mesiaca predchádzajúceho kalendárnemu mesiacu, za ktorý sa poplatok za ubytovanie uhrádza. Vo výnimočných
prípadoch môže ubytovaný poplatok za ubytovanie uhradiť v hotovosti na príslušnom ubytovacom oddelení, a to
najneskôr do 20. dňa kalendárneho mesiaca predchádzajúceho kalendárnemu mesiacu, za ktorý sa poplatok za
ubytovanie uhrádza. Ubytovaný je zodpovedný za správne vyplnenie čísla účtu a variabilného symbolu ním
zadávanej platby. Zmluvné strany sa dohodli, že v prípade nesprávne uvedených platobných údajov zo strany
ubytovaného, ktoré budú mať za následok problémy s identifikáciou platby zo strany ubytovateľa, uhradí ubytovaný
zmluvnú pokutu vo výške 5 €.
3. V prípade omeškania s platbou za ubytovanie je ubytovaný povinný uhradiť úrok z omeškania vo výške 0,50 € za
každý deň omeškania.

IV.
Dĺžka ubytovania
1. Zmluvné strany sa dohodli, že dĺžka doby, počas ktorej bude ubytovanému poskytované dlhodobé ubytovanie je na
dobu určitú, a to od 01.09.2017 do 31.08.2018.
2. Ubytovaný sa zaväzuje, že po skončení doby ubytovania odovzdá pridelené miestnosti v pôvodnom stave s
prihliadnutím na obvyklé opotrebenie a odovzdá kľúče.

V.
Práva a povinnosti zmluvných strán
1. Ubytovaný preberá miestnosť na ubytovanie v stave spôsobilom na jej užívanie, ktorú je povinný riadne užívať v
zmysle Prevádzkového poriadku TUKE, s ktorým bol oboznámený.
2. Ubytovaný nie je oprávnený miestnosť na ubytovanie dávať do podnájmu alebo vypožičať tretím osobám.
3. Ubytovaný zabezpečí bežnú údržbu pridelenej miestnosti a jej upratovanie na vlastné náklady.

4. Ubytovateľ zodpovedá za veci vnesené ubytovanými osobami podľa § 433, § 434 a § 436 Občianskeho zákonníka.
5. Ubytovaný zodpovedá za poškodenie pridelenej miestnosti a inventáru.
6. Zástupca ubytovateľa je oprávnený vstúpiť do izby ubytovaného za účelom kontroly užívania pridelenej izby a v
prípade odstránenia nepredvídateľných porúch.
7. Ďalšie práva a povinnosti neupravené touto zmluvou sa spravujú Prevádzkovým poriadkom TUKE (napr. nepožívať
alkoholické nápoje v priestoroch ŠD, dodržiavanie nočného pokoja, dodržiavanie zákazu fajčenia a pod.).
8. Ubytovaný je zodpovedný za dodržiavanie bezpečnostných predpisov v zmysle zákona č. 124/2006 Z. z. o
bezpečnosti a ochrane zdravia pri práci ako aj predpisov o požiarnej ochrane v zmysle zákona č. 314/2001 Z. z. o
ochrane pred požiarmi.

VI.
Spôsoby ukončenia zmluvy
1. Táto zmluva končí:
a. uplynutím dohodnutej doby,
b. dohodou zmluvných strán,
c. odstúpením zo strany ubytovateľa pre hrubé porušovanie prevádzkového poriadku ubytovaným, ktoré
nadobudne účinnosť dňom doručenia oznámenia o odstúpení od zmluvy ubytovanému,
d. odstúpením zo strany ubytovaného aj bez uvedenia dôvodu, ktoré nadobudne účinnosť posledným dňom v
mesiaci.

VII.
Záverečné ustanovenia
1. Táto zmluva je vyhotovená v dvoch vyhotoveniach, z ktorých jedno vyhotovenie je určené pre ubytovaného a jedno
pre ubytovateľa.
2. Túto zmluvu možno meniť a dopĺňať na základe dohody zmluvných strán formou písomných dodatkov k tejto
zmluve, ktoré budú tvoriť jej neoddeliteľnú súčasť.
3. Prípady neupravené touto zmluvou sa riadia príslušnými ustanoveniami Občianskeho zákonníka.
4. Táto zmluva nadobúda platnosť dňom jej podpísania obidvomi zmluvnými stranami, účinnosť dňom nasledujúcim po
dni jej zverejnenia v centrálnom registri zmlúv.
V Košiciach, dňa 04.08.2017

