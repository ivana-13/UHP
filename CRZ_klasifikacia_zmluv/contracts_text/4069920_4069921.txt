ZMLUVA
o poskytnutí služieb

I.

ELET, s.r.o.

sídlo:
IČO:
IČ DPH:
registrovaná:

Gorazdova 24, 811 04 Bratislava
313 949 81
SK2020305562
Zapísaná v Obchodnom registri Okresného súdu Bratislava I,
oddiel Sro, vložka č.: 8936/B
Ing. Rudolf Bista, konateľ

konajúca:

ako dodávateľ na strane jednej (ďalej len „Dodávateľ“)

a

II.

Národné centrum zdravotníckych informácií

sídlo:
IČO:
DIČ:
konajúca:

Lazaretská 26, 811 09 Bratislava 1
00165387
2020830119
Ing. Peter Blaškovitš, generálny riaditeľ NCZI

ako objednávateľ na strane druhej (ďalej len „Objednávateľ“)

uzatvárajú v zmysle § 269 ods. 2 Obchodného zákonníka túto Zmluvu o prevádzke web sídla a poskytovaní
služieb:

Čl.I DEFINÍCIE POJMOV
Pre účely tejto Zmluvy zmluvné strany chápu nasledovné použité výrazy tak, ako sú nižšie definované.

1. HTML dokument – dokument s obsahom Objednávateľa, ktorý je umiestnený a sprístupnený v sieti internet
pod dohodnutou doménou,

2. Newsletter – HTML dokument umiestnený v systéme SwiftMail,
3. Server – technologické zariadenie, hardvérové a softvérové riešenie, ktoré umožňuje prevádzkovať web
sídlo, nachádzajúce sa u Dodávateľa,

4. Provider – tretia strana, ktorá zabezpečuje pripojenie, konektivitu Servera na sieť internet,
5. Redakčný systém/Systém – nástroj, produkt Dodávateľa umožňujúci aktualizáciu a správu Newslettra
6.
7.
8.

Objednávateľom,
SwiftMail – meno redakčného systému, ktorý vytvoril a vlastní Dodávateľ,
Zmluva – tento dokument vrátane všetkých príloh a dodatkov k nej, pokiaľ sa výslovne nehovorí inak.
Zákazník – akékoľvek tretia osoba, ktorá má záujem o web dokumenty a ďalší obsah nachádzajúci sa na
web sídle Objednávateľa

Strana 1 z 8

Čl.II PREDMET ZMLUVY
II.1

Predmetom Zmluvy je záväzok Dodávateľa poskytovať služby uvedené v bode III.1 pre
Objednávateľa.

II.2

Predmetom tejto Zmluvy je záväzok Objednávateľa zaplatiť za služby a za poskytnutú licenciu cenu
stanovenú touto Zmluvou.

ČL.III

SLUŽBY

III.1

Dodávateľ sa počas trvania tejto Zmluvy zaväzuje poskytovať:
III.1.1 službu SwiftMail - zabezpečenie rozosielania newslettra na maximálny počet emailových
adries 300 000 mesačne (ďalej spoločne len „Služby“).

III.2

Dodávateľ zároveň touto Zmluvou udeľuje licenciu na užívanie redakčného systému SwiftMail
v rozsahu a za podmienok stanovených v bode IX.2.

ČL.IV

TERMÍNY TVORBY A DODANIA SLUŽIEB

IV.1

Službu podľa bodu III.1.1 dodáva Dodávateľ Objednávateľovi priebežne počas platnosti tejto
Zmluvy. Chyby, ktoré spôsobujú nefunkčnosť alebo chybnú funkčnosť a ich odstránenie súvisiace
s povinnosťami Dodávateľa v rámci plnenia Služieb podľa prílohy č. 1 k tejto Zmluve, je Dodávateľ
povinný odstrániť do 24 hodín v rámci pracovných dní a pracovnej doby od 8:00 do 16:00 hod. od
nahlásenia chýb zo strany Objednávateľa. V prípade, že nahlásenie chýb nastane mimo pracovných
dní alebo pracovných hodín, začína lehota podľa predchádzajúcej vety plynúť najbližšou pracovnou
hodinou v najbližšom pracovnom dni.

IV.2

Objednávateľ a Dodávateľ sa dohodli, že vytváranie Newslettrov, t. j. Službu podľa bodu III.1.1 si
bude za pomoci redakčného systému SwiftMail vykonávať Objednávateľ sám, pričom pokiaľ by mal
záujem o pomoc zo strany Dodávateľa, Dodávateľ bude plniť Služby podľa bodu III.1.1 priebežne na
základe písomnej objednávky Objednávateľa. Na základe objednávky Objednávateľa si Dodávateľ
a Objednávateľ dohodnú termín poskytnutia Služby a termín dodania potrebných podkladov
a informácií zo strany Objednávateľa. Služba je dodaná momentom poskytnutia Služby. Dodávateľ
je povinný vykonať tieto Služby iba ak sa s ním Objednávateľ dohodne na cene za tieto Služby nad
rámec ceny podľa bodu VII.1.

IV.3

V prípade, že Objednávateľ je v omeškaní s plnením svojich povinností, ktoré predchádzajú alebo
sú potrebné k plneniu povinností zo strany Dodávateľa, lehoty stanovené na plnenie povinností
Dodávateľa sa predĺžia o dobu, počas ktorej je Objednávateľ v omeškaní. Dodávateľ je oprávnený
plniť svoje povinnosti podľa tejto Zmluvy počas plynutia lehoty, t. j. je oprávnený dodať Služby
kedykoľvek počas plynutia lehoty.

ČL.V

POVINNOSTI OBJEDNÁVATEĽA PRI POSKYTOVANÍ SLUŽIEB ZO STRANY DODÁVATEĽA

V.1

Objednávateľ sa zaväzuje riadne a včas poskytnúť Dodávateľovi textové, obrazové podklady
a ďalšie podklady a svoje požiadavky potrebné na plnenie povinností Dodávateľa v rámci plnenia
Služby podľa bodu III.1.1, pokiaľ o ňu Dodávateľ požiada v súlade s bodom IV.2, pričom textové
podklady musí dodať v elektronickej forme v bežne používanom formáte MS Word.

V.2

Objednávateľ je povinný pred poskytnutím podkladov vysporiadať všetky práva tretích osôb s nimi
súvisiace, najmä autorské práva a iné práva tretích osôb. Objednávateľ vyhlasuje, že má právo
nakladať s podkladmi do takej miery, že je ich možné použiť pri poskytnutí služby. V prípade, že si
akákoľvek tretia osoba bude uplatňovať práva voči Dodávateľovi, vyplývajúce z porušenia
ustanovení tohto bodu, je Objednávateľ povinný práva tretej osoby vysporiadať a/alebo uhradiť
náklady, ktoré musel vynaložiť Dodávateľ na svoju ochranu alebo na vysporiadanie práv tretej
osoby.
Strana 2 z 8

V.3

Objednávateľ zodpovedá za to, že obsah materiálov dodaných objednávateľom na účely vytvorenia
a prevádzky Newslettra neporušuje práva tretích osôb a je v súlade so zákonmi a ďalšími právnymi
predpismi Slovenskej republiky. Ak sa preukáže opak, Dodávateľ je oprávnený vykonať také
opatrenia, vďaka ktorým nebude Newsletter Objednávateľa obsahovať také materiály, ktorých
vlastníctvo napadli tretie osoby. Dodávateľ je oprávnený vykonať opatrenia na zneprístupnenie
Služby Objednávateľa jeho Zákazníkom aj vtedy, ak bude o to požiadaný akýmkoľvek správnym
alebo štátnym alebo iným orgánom vykonávajúcim štátnu moc, ktorý tak urobí v rámci riešenia
porušenia právnych predpisov zo strany Objednávateľa, v rozsahu svojich právomocí. Opatrenia
podľa tohto bodu nemajú vplyv na povinnosť Objednávateľa platiť cenu podľa bodu VII.1.
O opatreniach vykonaných podľa tohto bodu, rovnako ako aj o dôvode vykonania opatrenia je
Dodávateľ povinný ihneď, najneskôr do 24 hodín informovať Objednávateľa.

V.4

Objednávateľ je povinný počas poskytovania služby bezodkladne, najneskôr do 24 hodín odpovedať
na dotazy Dodávateľa súvisiace s poskytnutím služby a jeho konečným spracovaním. Objednávateľ
je povinný poskytnúť Dodávateľovi aj ďalšiu súčinnosť, o ktorú bude požiadaný a bude potrebná pri
plnení povinností Dodávateľa podľa tejto Zmluvy, pričom ju bude poskytovať bezodkladne po
požiadaní. V prípade, že Objednávateľ súčinnosť na vyzvanie neposkytne, Dodávateľ môže
pokračovať pri poskytovaní Služieb s tým, že je oprávnený urobiť potrebné rozhodnutie miesto
Objednávateľa.

ČL.VI
VI.1

KOMUNIKÁCIA ZMLUVNÝCH STRÁN

Na účely plnenia povinností podľa tejto Zmluvy, na účely zasielania objednávok týkajúcich sa
poskytovania Služby, upozorňovania na nefunkčnosť resp. obmedzené funkčnosť SwiftMailu, na
účely uplatňovania práv a nárokov voči druhej strane, ktoré vzniknú zmluvným stranám počas
trvania tejto Zmluvy si Objednávateľ a Dodávateľ určujú týmto kontaktné osoby, ktoré budú
oprávnené konať v mene tej ktorej strany, pričom týmito osobami sú:
VI.1.1 Kontaktná osoba za Objednávateľa:
Meno a priezvisko:
adresa:
e-mail:
tel. č.:
VI.1.2 Kontaktná osoba za Dodávateľa:
Meno a priezvisko:
adresa:
e-mail:
tel.:
fax:

VI.2

Určením kontaktných osôb nie sú obmedzené možnosti štatutárnych orgánov a ich členov
zmluvných strán konať v mene zmluvných strán. Právne úkony týkajúce sa zmien tejto Zmluvy alebo
jej ukončenia môžu vykonať len osoby, ktoré sú v mene zmluvnej strany oprávnené konať ako
štatutárni zástupcovia alebo osoby s postavením a/alebo pracovným zaradením, s ktorými je
spojené oprávnenie vykonať, v mene tej ktorej zmluvnej strany, dané právne úkony.

VI.3

Kontaktné osoby určené v bode VI.1 sú oprávnené konať za tú ktorú zmluvnú stranu až do doby
kým tá ktorá zmluvná strana písomne neoznámi zmenu kontaktnej osoby. Následne po oznámení
sú úkony pôvodnej kontaktnej osoby neplatné a neúčinné. Zmluvné strany v prípade zmeny
kontaktných údajov oznámia nové údaje písomne, pričom nové údaje sú pre druhú zmluvnú stranu
záväzné až oznámením.

VI.4

V prípade, že podľa tejto Zmluvy sa vyžaduje, aby bol ten ktorý úkon pri plnení tejto Zmluvy urobený
písomne, je ho možné vykonať e-mailom, faxom alebo listom, a to na adresy a čísla uvedené v bode
VI.1 alebo oznámené podľa bodu VI.3, pokiaľ táto Zmluva výslovne nehovorí inak. Úkony smerujúce
k zmene alebo zrušeniu tejto Zmluvy je možné vykonať len listom alebo osobitným dokumentom.

Strana 3 z 8

ČL.VII
VII.1

DOHODA O CENÁCH

Objednávateľ sa zaväzuje za poskytnutie Služieb podľa bodu III.1.1 zaplatiť Dodávateľovi cenu vo
výške 1 375,80 EUR (slovom jedentisíctristosedemdesiatpäť EUR a osemdesiat centov).
K uvedenej cene bude pripočítaná DPH v zmysle platných právnych predpisov. Nárok na cenu za
tieto Služby vzniká Dodávateľovi momentom spustenia služby na Serveri Dodávateľa.

VII.2

Cenu za poskytnutie Služby nad rámec služieb uvedených v Prílohe 1 si určia Objednávateľ
s Dodávateľom dohodou, pričom pokiaľ sa nedohodnú na cene, Dodávateľ nie je povinný Službu
vykonať.

VII.3

Dodávateľovi vzniká nárok na uhradenie ceny za Služby nad rámec služieb zahrnutých v cene
podľa bodu VII.1, momentom jej poskytnutia.

VII.4

Ceny podľa predchádzajúcich bodov sú splatné na základe vystavenej faktúry, pričom splatnosť
faktúr je 14 dní od ich doručenia Objednávateľovi. Dodávateľ je oprávnený vystaviť faktúru po tom,
čo mu vznikne nárok na uhradenie tej ktorej ceny.

VII.5

Cena je uhradená až dňom jej pripísania na účet Dodávateľa.

VII.6

V prípade omeškania Objednávateľa s uhradením ceny je Dodávateľ oprávnený účtovať
Objednávateľovi úroky z omeškania vo výške 0,03 % denne z dlžnej sumy za každý i začatý deň
omeškania.

VII.7

V prípade omeškania Dodávateľa s plnením predmetu Zmluvy podľa čl. II tejto Zmluvy je
Objednávateľ oprávnený účtovať Dodávateľovi zmluvnú pokutu vo výške 5 € denne, a to za každý
i začatý deň omeškania.

VII.8

Faktúra musí spĺňať náležitosti riadneho daňového dokladu v súlade so zákonom o účtovníctve
a zákonom o dani z pridanej hodnoty. V opačnom prípade je Objednávateľ oprávnený ju vrátiť na
prepracovanie Dodávateľovi, pričom v takom prípade začne plynúť nová lehota splatnosti až
vystavením novej riadnej faktúry.

Čl.VIII

ZODPOVEDNOSŤ ZA ŠKODY

VIII.1

Zmluvné strany nezodpovedajú za porušenie povinnosti podľa Zmluvy, pokiaľ je porušenie
povinnosti spôsobené okolnosťou vylučujúcou zodpovednosť podľa ust. § 374 Obchodného
zákonníka.

VIII.2

Zmluvné strany sa zaväzujú navzájom bez zbytočného odkladu informovať o porušení zmluvnej
povinnosti z dôvodu okolnosti vylučujúcej zodpovednosť.

VIII.3

Každá zmluvná strana bude oslobodená od plnenia akejkoľvek povinnosti vyplývajúcej zo Zmluvy
pokiaľ, a do tej miery, do ktorej je toto plnenie závažne obmedzené alebo znemožnené
mimoriadnymi okolnosťami nezávislými od vôle danej zmluvnej strany, vrátane (do miery
aplikovateľnej), ale nielen, vojny, štrajku, povstania, občianskych nepokojov, požiaru, teroristického
útoku, povodne alebo inej živelnej katastrofy alebo reštrikcií na vývoz alebo dovoz zo strany
zahraničných alebo vládnych právnych predpisov, akejkoľvek inej okolnosti mimo jej dosahu, za
predpokladu, že táto zmluvná strana, ktorá požaduje takéto ospravedlnenie, ihneď oznámi druhej
zmluvnej strane začatie a skončenie akejkoľvek podobnej okolnosti a vynaloží maximálne úsilie, aby
minimalizovala nemožnosť plnenia svojich povinností podľa tejto Zmluvy. Po skončení tejto
okolnosti ospravedlnená zmluvná strana bude ihneď pokračovať v plnení všetkých povinností,
ktorých plnenie bolo touto okolnosťou prerušené. Ak by táto okolnosť trvala nepretržite viac ako
6 mesiacov, môžu sa zmluvné strany rozhodnúť jednomyseľne prijatým rozhodnutím, či by Zmluva
mala byť upravená alebo ukončená v dôsledku takejto udalosti vyššej moci.

VIII.4

Dodávateľ nezodpovedá za škody, ktoré vzniknú Objednávateľovi v dôsledku porúch funkčnosti
Web sídla, za ktoré zodpovedá, v trvaní od prejavenia sa problémov až do uplynutia lehoty podľa
bodu IV.1, v ktorej má Dodávateľ povinnosť odstrániť poruchy, ktoré spôsobujú nefunkčnosť alebo
obmedzenú funkčnosť web sídla.

VIII.5

Dodávateľ zodpovedá za škody, ktoré vzniknú Objednávateľovi v súvislosti s web sídlom iba do
takej miery v akej je povinný plniť povinnosti podľa tejto Zmluvy.
Strana 4 z 8

ČL.IX

PRÁVA DUŠEVNÉHO VLASTNÍCTVA, OBCHODNÉ TAJOMSTVO

IX.1

Dodávateľ upozornil Objednávateľa, že systém na rozosielanie e-mailov SwiftMail je duševným
vlastníctvom Dodávateľa a požíva ochranu podľa autorského zákona a podľa ďalších právnych
predpisov.

IX.2

Dodávateľ týmto udeľuje súhlas využívať systém na rozosielanie e-mailov SwiftMail Objednávateľovi
za týchto podmienok:
IX.2.1 len v tej podobe v akej bol dodaný zo strany Dodávateľa;
IX.2.2 len pre účely spracovania Newslettrov Objednávateľa, ktoré sa nachádzajú na Serveri
Dodávateľa a sú uvedené v prílohe č. 1 k tejto Zmluve;
IX.2.3 Objednávateľ nie je oprávnený bez predchádzajúceho písomného súhlasu Dodávateľa
systém na rozosielanie e-mailov SwiftMail meniť, zasahovať do neho, využívať ho pri tvorbe
iných diel a používať ho a využívať iným spôsobom ako spôsobom stanoveným v tejto
Zmluve.
IX.2.4 Právo užívať systém na rozosielanie e-mailov SwiftMail trvá len počas platnosti a účinnosti
tejto Zmluvy.
IX.2.5 Odmena za použitie systému na rozosielanie e-mailov SwiftMail je zahrnutá v cene podľa
bodu VII.1.

ČL.X

POVINNOSŤ MLČANLIVOSTI

X.1

Zmluvné strany sa dohodli, že všetky skutočnosti, informácie a údaje, ktoré sa zmluvné strany
dozvedeli v súvislosti s dojednávaním alebo plnením tejto Zmluvy o druhej zmluvnej strane alebo
o jej produktoch a/alebo službách (ďalej len „Informácie“), sú dôvernými informáciami okrem:
X.1.1 Informácií, ktoré v čase ich sprístupnenia sú, boli alebo sa stali od ich sprístupnenia
dostupnými verejnosti inak ako porušením tejto Zmluvy alebo sprístupnením treťou osobou,
o ktorej zmluvná strana vedela, že táto tretia osoba porušila povinnosť nesprístupniť také
Informácie;
X.1.2 Informácií, ktoré mala zmluvná strana k dispozícii v čase ich sprístupnenia alebo Informácie,
ktoré si zmluvná strana nezávisle od sprístupnenia vytvorila; a
X.1.3 Informácií, ktoré boli sprístupnené zmluvným stranám treťou osobou, ktorá bola oprávnená
tieto Informácie sprístupniť
(ďalej len „Dôverné informácie“);
o ktorých sú obe zmluvné strany povinné zachovávať mlčanlivosť, ak nie je v Zmluve dohodnuté
inak. Záväzok zmluvných strán zachovávať mlčanlivosť podľa Zmluvy nie je časovo obmedzený
a platí aj po ukončení platnosti a účinnosti Zmluvy v zmysle článku Čl.XI, a to až do doby, kým sa
Dôverné informácie nestanú informáciami, ktoré podľa vyššie uvedeného, nie sú dôvernými
informáciami.

X.2

Objednávateľ sa zaväzuje, že Dôverné informácie Dodávateľa bez predchádzajúceho písomného
súhlasu Dodávateľa ďalej neposkytne tretím osobám a ani neumožní prístup tretích osôb
k Dôverným informáciám.

X.3

Za porušenie povinnosti zachovávať mlčanlivosť podľa tohto článku ohľadne Dôverných informácií
sa nepokladá ich poskytnutie príslušným štátnym orgánom, pokiaľ to vyplýva zo všeobecne
záväzného právneho predpisu, ich použitie potrebných informácií alebo dokumentov v prípadných
súdnych, správnych a iných konaniach ohľadom práv a povinností vyplývajúcich zo Zmluvy,
poskytnutie účtovným, právnym a ďalším poradcom, ktorí budú Dôverné informácie potrebovať
poznať na plnenie svojich úloh. Pri poskytnutí Dôverných informácií tretím osobám, v zmysle
predchádzajúcej vety, je tá ktorá zmluvná strana povinná skutočnosť, že sa jedná o Dôverné
informácie, tretej strane oznámiť a zaviazať ju mlčanlivosťou v rozsahu podľa tu uvedeného.

X.4

Za porušenie povinnosti zachovávať mlčanlivosť podľa tohto článku sa taktiež nepovažuje
zverejnenie tejto Zmluvy v zmysle zákona č. 211/2000 Z. z. o slobodnom prístupe k informáciám
a o zmene a doplnení niektorých zákonov (zákon o slobode informácií) v znení neskorších
predpisov.

Strana 5 z 8

ČL.XI

TRVANIE A UKONČENIE ZMLUVY

XI.1

Túto Zmluvu uzatvárajú zmluvné strany na dobu určitú, a to na 12 mesiacov od nadobudnutia
účinnosti Zmluvy.

XI.2

Túto Zmluvu je možné ukončiť písomnou dohodou zmluvných strán, odstúpením od tejto Zmluvy
podľa bodu XI.3 alebo vypovedaním tejto Zmluvy v zmysle bodu XI.4, zánikom zmluvnej strany bez
právneho nástupcu.

XI.3

Od tejto Zmluvy je možné odstúpiť, ak je užívanie práv duševného vlastníctva Dodávateľa zo strany
Objednávateľa v rozpore s bodom IX.2 alebo pokiaľ Dodávateľ nezabezpečí funkčnosť systému ani
po 48 hodinách od nahlásenia porúch zo strany Objednávateľa, avšak iba pokiaľ za poruchy
zodpovedá a je ich povinný odstrániť Dodávateľ podľa tejto Zmluvy, s tým, že:
XI.3.1 odstúpenie od tejto Zmluvy musí byť vykonané v písomnej forme, musí byť doručené druhej
zmluvnej strane a musí v ňom byť uvedený konkrétny dôvod odstúpenia od Zmluvy
s odvolaním sa na konkrétne ustanovenie tejto Zmluvy, inak je neplatné,
XI.3.2 odstúpením od Zmluvy sa Zmluva ruší dňom doručenia oznámenia o odstúpení druhej
zmluvnej strane, pokiaľ v odstúpení nebude určený neskorší termín ukončenia Zmluvy,
XI.3.3 oznámenie o odstúpení od tejto Zmluvy sa bude považovať za doručené i márnym uplynutím
odbernej lehoty na pošte podľa posledného známeho sídla zmluvnej strany, ktorá svoje
zmluvné povinnosti porušila.
Od zmluvy možno odstúpiť aj v prípade porušenia zmluvných povinností vyplývajúcich Dodávateľovi
z bodu III.1, s tým, že:
XI.3.4 odstúpenie od tejto Zmluvy musí byť vykonané v písomnej forme, musí byť doručené druhej
zmluvnej strane a musí v ňom byť uvedený konkrétny dôvod odstúpenia od Zmluvy
s odvolaním sa na konkrétne ustanovenie tejto Zmluvy, inak je neplatné,
XI.3.5 odstúpením od Zmluvy sa Zmluva ruší dňom doručenia oznámenia o odstúpení druhej
zmluvnej strane, pokiaľ v odstúpení nebude určený neskorší termín ukončenia Zmluvy,
XI.3.6 oznámenie o odstúpení od tejto Zmluvy sa bude považovať za doručené i márnym uplynutím
odbernej lehoty na pošte podľa posledného známeho sídla zmluvnej strany, ktorá svoje
zmluvné povinnosti porušila.

XI.4

Túto Zmluvu môže bez uvedenia dôvodu vypovedať ktorákoľvek zo zmluvných strán, pričom
výpovedná lehota je zmluvnými stranami dohodnutá na tri mesiace a začína plynúť prvým dňom
kalendárneho mesiaca, nasledujúceho po mesiaci, v ktorom bola výpoveď druhej zmluvnej strane
doručená. Ohľadne doručovania výpovede platí tiež bod XI.3.3.

ČL.XII

ZÁVEREČNÉ USTANOVENIA

XII.1

Žiadna zo zmluvných strán nemôže postúpiť, založiť, previesť alebo inak scudziť, resp. disponovať
s pohľadávkami a inými majetkovými právami voči druhej zmluvnej strane, ktoré druhej zmluvnej
strane vzniknú na základe Zmluvy na tretiu osobu bez predchádzajúceho písomného súhlasu druhej
zmluvnej strany.

XII.2

Nadpisy v Zmluve slúžia len pre uľahčenie orientácie jej čitateľa a nemajú vplyv na výklad
jednotlivých ustanovení.

XII.3

Zmluvné vzťahy touto Zmluvou neupravené sa riadia príslušnými ustanoveniami Obchodného
zákonníka a iných právnych predpisov, platných v Slovenskej republike.

XII.4

Ak niektoré ustanovenia Zmluvy nie sú celkom alebo sčasti platné alebo účinné alebo neskôr stratia
platnosť alebo účinnosť, nie je tým dotknutá platnosť a účinnosť ostatných ustanovení. Namiesto
neplatných, resp. neúčinných ustanovení a na vyplnenie medzier sa použije úprava, ktorá, pokiaľ je
to právne možné, sa čo najviac približuje zmyslu a účelu Zmluvy, pokiaľ pri uzatváraní Zmluvy
zmluvné strany túto otázku brali do úvahy.

XII.5

Túto Zmluvu je možné meniť jedine vzájomnou dohodou zmluvných strán, a to formou písomných
dodatkov k tejto Zmluve.

Strana 6 z 8

XII.6

Zmluvné strany sú povinné so všetkými informáciami, ktoré nie sú verejne ani všeobecne dostupné,
zaobchádzať ako s dôvernými informáciami.

XII.7

Táto Zmluva je vyhotovená v dvoch exemplároch, z ktorých každá zmluvná strana obdrží jedno
vyhotovenie.

XII.8

Túto Zmluvu uzatvárajú zmluvné strany slobodne, vážne, určite a zrozumiteľne, teda tak, aby
v budúcnosti nevznikli žiadne pochybnosti o tom, čo chceli jej obsahom vyjadriť, Zmluvu si prečítali,
jej obsahu porozumeli a s týmto súhlasia, na znak čoho ju vlastnoručne podpisujú.

XII.9

Zmluva nadobúda platnosť dňom jej podpisu zmluvnými stranami a účinnosť dňom nasledujúcim po
dni jej zverejnenia podľa osobitného predpisu (zákon č. 211/2000 Z. z. o slobodnom prístupe
k informáciám a o zmene a doplnení niektorých zákonov (zákon o slobode informácií) v znení
neskorších predpisov).

XII.10

Neoddeliteľnou súčasťou tejto Zmluvy je Príloha č. 1 – Špecifikácia služieb.

V Bratislave, dňa ..........................

V Bratislave, dňa ...........................

Za Dodávateľa

Za Objednávateľa

................................................
Ing. Rudolf Bista
ELET, s.r.o.

.............................................
Ing. Peter Blaškovitš,
generálny riaditeľ NCZI

Strana 7 z 8

Príloha č. 1 k Zmluve o poskytnutí služieb

ŠPECIFIKÁCIA SLUŽIEB

Dodávateľ poskytuje pre Objednávateľa nasledovné služby, ktoré sú zahrnuté v cene podľa bodu VII.1
zmluvy o poskytnutí služieb:
1.

Prevádzka Služby na Serveri Dodávateľa, s pripojením Servera na sieť internet 100 Mbit linkou, pričom
prevádzkou sa rozumie udržiavanie nepretržitej prevádzky a konektivity Servera, pokiaľ Zmluva nehovorí
inak .

2.

Upgrade (prechod na vyššiu verziu) redakčného systému SwiftMail počas zmluvného vzťahu, pokiaľ
bude vyvinutá.

3.

Odstraňovanie porúch redakčného systému SwiftMail, pokiaľ spôsobujú obmedzenie funkčnosti alebo
nefunkčnosť.

Strana 8 z 8

