ZMLUVA O DIELO
uzavretá podľa ust. § 536 a nasl. Obchodného zákonníka medzi nasledovnými zmluvnými stranami

Objednávateľ:
sídlo:
identifikačné číslo:
daňové identifikačné číslo:
bankové spojenie:
číslo účtu (IBAN):
konajúci prostredníctvom:

Štátny inštitút odborného vzdelávania
Bellova 54/a, 837 63 Bratislava
17 314 852
2020887715
Štátna pokladnica
SK27 8180 0000 0070 0006 4444
JUDr. Ing. Michal Bartók, riaditeľ
(ďalej len "objednávateľ")

a
Zhotoviteľ:
sídlo:
identifikačné číslo:
daňové identifikačné číslo:
identifikačné číslo pre DPH:
zapísaný:
bankové spojenie:
číslo účtu:
konajúci prostredníctvom:

1.
1.1.

1.2.

2.
2.1.

2.2.

INFOkey, s.r.o.
Hlinická 2/A, 831 52 Bratislava
36 383 431
2020124513
SK2020124513
v obchodnom registri Okresného súdu Bratislava I., vložka č. 35076/B,
oddiel Sro
Tatra banka, a.s.
IBAN: SK64 1100 0000 0026 2170 8465
Ing. Vladimír Fecko, konateľ
(ďalej len "zhotoviteľ")

Úvodné ustanovenia
Táto zmluva sa uzatvára na základe výzvy na predloženie ponúk zo dňa 16. 3. 2017, ktorú
uskutočnil objednávateľ ako verejný obstarávateľ za účelom realizácie zákazky označenej ako
"Zabezpečenie konsolidácie webových portálov".
Ak táto zmluva výslovne neurčuje inak, zhotoviteľ je povinný plniť akékoľvek svoje záväzky
vyplývajúce z tejto zmluvy aj v rozsahu a za podmienok uvedených v jeho ponuke, ktorú na
základe výzvy uvedenej v bode 1.1. tejto zmluvy predložil objednávateľovi.
Predmet zmluvy
Touto zmluvou sa zhotoviteľ zaväzuje, že pre objednávateľa vykoná za odplatu dielo
spočívajúce v zabezpečení konsolidácie webových portálov (informačných systémov)
objednávateľa uvedených v bode 2.1. tejto zmluvy (ďalej len "Portály") v súvislosti
s ukončením projektov, pre potreby ktorých boli tieto Projekty vytvorené, a to tak, aby všetky
Portály boli umiestnené na jednu platformu a pod spoločný hosting (ďalej len "dielo").
Predmetom diela je konsolidácia Portálov umiestnených na nasledovných webových adresách:
a) www.rsov.sk,
b) www.zsodborne.sk,
c) www.pvdoborne.sk,

2.3.

2.4.
2.5.
3.
3.1.

3.2.

3.3.

3.4.

3.5.

3.6.

4.
4.1.

4.2.

4.3.

d) distancne.vzdelavanie.siov.sk,
e) www.radavladyovp.sk.
Dielo (vrátane špecifických povinností zhotoviteľa a minimálnych požiadaviek na zachovanie
obsahu Portálov) je bližšie vymedzené v prílohe č. 1 tejto zmluvy, ktorá bola súčasťou výzvy
uvedenej v bode 1.2. tejto zmluvy ako opis predmetu zákazky.
Touto zmluvou sa zároveň objednávateľ zaväzuje, že za riadne vykonanie diela zaplatí
zhotoviteľovi odplatu v zmysle článku 4 tejto zmluvy.
Zhotoviteľ sa zaväzuje vykonať dielo do 30 dní od uzavretia tejto zmluvy.
Práva a povinnosti zmluvných strán
Zhotoviteľ je povinný vykonávať dielo riadne, podľa svojich najlepších schopností a možností,
pričom je povinný rešpektovať všetky pokyny a záujmy objednávateľa a všetky relevantné
všeobecne záväzné právne predpisy.
Objednávateľ sa zaväzuje, že zhotoviteľovi bude za účelom riadneho vykonávania diela
poskytovať nevyhnutnú súčinnosť, a to najmä tým, že poskytne zhotoviteľovi prístupové údaje
na Portály, ktoré zhotoviteľ nie je oprávnený bez vopred daného písomného súhlasu
objednávateľa nijako meniť. Predmetné údaje a prístupové údaje na platformu, ktorá vznikne
ako výsledok konsolidácie Portálov je zhotoviteľ povinný dôsledne chrániť pred sprístupnením
tretím osobám.
Ak by zhotoviteľ zistil akékoľvek prekážky, ktoré by mu bránili v riadnom vykonávaní diela, je
o tom povinný bezodkladne informovať objednávateľa a zároveň mu navrhnúť vhodné
možnosti riešenia takýchto prekážok.
Riadne vykonanie diela objednávateľ potvrdí v písomnom protokole. Podmienkou podpísania
takéhoto protokolu zo strany objednávateľa je aj:
a) poskytnutie všetkých prístupových údajov na platformu, ktorá vznikne ako výsledok
konsolidácie Portálov tak, aby mal objednávateľ zabezpečenú neobmedzenú možnosť
prístupu na takúto platformu a kontroly nad jej obsahom, ktorá nebude podmienená
akýmikoľvek úkonmi alebo súhlasmi zhotoviteľa alebo tretích osôb
b) preukázanie splnenia všetkých povinností zhotoviteľa, ktoré vyplývajú z prílohy č. 1 tejto
zmluvy.
Ak je dielo vykonané s vadami, nie je objednávateľ povinný až do ich úplného odstránenia dielo
prevziať a podpísať protokol podľa bodu 3.4. tejto zmluvy. Ak by objednávateľ prevzal dielo aj
s vadami, uvedie ich v protokole podľa bodu 3.4. tejto zmluvy, pričom zhotoviteľ bude v takom
prípade povinný bez zbytočného odkladu odstrániť všetky vady diela a preukázať
objednávateľovi ich odstránenie.
Zhotoviteľ bude plniť všetky záväzky vyplývajúce z tejto zmluvy na vlastné náklady a vlastné
nebezpečenstvo.
Odplata a platobné podmienky
Za riadne vykonanie diela sa objednávateľ zaväzuje zaplatiť zhotoviteľovi odplatu vo výške
12.000,00 € bez dane z pridanej hodnoty (t. j. 14.400,00 € vrátane dane z pridanej hodnoty v
sadzbe 20%).
Na zaplatenie odplaty vystaví zhotoviteľ objednávateľovi faktúru s lehotou splatnosti 30 dní od
jej doručenia objednávateľovi. Prílohou faktúry musí byť kópia protokolu podľa bodu 3.4. tejto
zmluvy, ktorá bude potvrdzovať vykonanie diela. Ak objednávateľ prevezme dielo s vadami
(bod 3.5. tejto zmluvy), nie je zhotoviteľ oprávnený vystaviť faktúru skôr, ako preukázateľne
odstráni všetky vady diela.
Ak by faktúra nespĺňala požiadavky vyplývajúce z tejto zmluvy alebo by bola v rozpore so
všeobecne záväznými právnymi predpismi, objednávateľ ju bude oprávnený vrátiť s tým, že
lehota splatnosti vrátenej faktúry začne plynúť až odo dňa doručenia opravenej faktúry
objednávateľovi.
2

4.4.

4.5.

5.
5.1.
5.2.

5.3.
5.4.
5.5.

6.
6.1.

6.2.
6.3.

6.4.

6.5.
6.6.
6.7.

Objednávateľ zaplatí fakturovanú sumu bezhotovostným prevodom na bankový účet
zhotoviteľa uvedený vo faktúre. Ak by vo faktúre nebol uvedený bankový účet zhotoviteľa,
objednávateľ prevod uskutoční na bankový účet zhotoviteľa uvedený v záhlaví tejto zmluvy.
Odplata dohodnutá v bode 4.1. tejto zmluvy je úplná a konečná, pričom okrem nej nebude mať
zhotoviteľ voči objednávateľovi nárok na žiadne ďalšie plnenie alebo na náhradu akýchkoľvek
vzniknutých nákladov.
Predčasné skončenie zmluvy
Túto zmluvu je možné kedykoľvek predčasne skončiť písomnou dohodou zmluvných strán.
Objednávateľ je oprávnený odstúpiť od tejto zmluvy v ktoromkoľvek z nasledovných prípadov:
a) ak zhotoviteľ bude dlhšie ako 10 dní v omeškaní so splnením ktoréhokoľvek záväzku
vyplývajúceho z tejto zmluvy,
b) ak z konania zhotoviteľa bude zrejmé, že dôjde k omeškaniu so splnením záväzkov
vyplývajúcich z tejto zmluvy.
Zhotoviteľ je oprávnený odstúpiť od tejto zmluvy v prípade, ak bude objednávateľ dlhšie ako
30 dní v omeškaní so splnením povinnosti zaplatiť odplatu podľa článku 4 tejto zmluvy.
Zákonné dôvody na odstúpenie od zmluvy ktoroukoľvek zo zmluvných strán nie sú dotknuté.
Nároky zmluvných strán, ktoré vznikli počas trvania tejto zmluvy, nie sú dotknuté uplynutím
času, na ktorý je táto zmluva uzavretá.
Záverečné ustanovenia
Táto zmluva nadobúda platnosť momentom jej podpísania obidvoma zmluvnými stranami a
účinnosť dňom nasledujúcim po dni jej zverejnenia v zmysle ust. § 47a ods. 1 Občianskeho
zákonníka.
Túto zmluvu možno meniť alebo dopĺňať len po vzájomnej dohode zmluvných strán v písomnej
forme.
Vo veciach neupravených touto zmluvou sa záväzkový vzťah medzi zmluvnými stranami
spravuje ustanoveniami právneho poriadku Slovenskej republiky, predovšetkým Obchodným
zákonníkom.
Ak by niektoré ustanovenia tejto zmluvy boli neplatné, nie je tým dotknutá platnosť ostatných
ustanovení. Namiesto neplatných ustanovení a na vyplnenie medzier sa použije úprava, ktorá,
pokiaľ je to právne možné, sa čo najviac približuje zmyslu a účelu tejto zmluvy.
Neoddeliteľnou súčasťou tejto zmluvy je príloha č. 1, ktorú tvorí špecifikácia diela (opis
predmetu zákazky).
Táto zmluva je vyhotovená v troch rovnopisoch, dva pre objednávateľa a jeden pre zhotoviteľa.
Zmluvné strany vyhlasujú, že si túto zmluvu prečítali, jej obsahu porozumeli, považujú ju za
dostatočne jasnú, určitú a zrozumiteľnú, neuzatvárajú ju v tiesni a ani za nápadne nevýhodných
podmienok, pričom na znak toho, že táto zmluva zodpovedá ich skutočnej a slobodnej vôli, ju
podpisujú.
V Bratislave, dňa ........................

_________________________________________
JUDr. Ing. Michal Bartók
riaditeľ
Štátny inštitút odborného vzdelávania

V Bratislave, dňa ...........................

_________________________________________
Ing. Vladimír Fecko
Konateľ
INFOkey, s.r.o.
3

4

Názov zákazky:

ZABEZPEČENIE KONSOLIDÁCIE WEBOVÝCH PORTÁLOV
DEFINOVANIE PREDMETU ZÁKAZKY - ŠPECIFIKÁCIA POŽIADAVIEK:
1. Identifikácia verejného obstarávateľa:
Štátny inštitút odborného vzdelávania
Bellova 54/A
837 63 Bratislava
Zastúpený: JUDr. Ing. Michal Bartók – riaditeľ
2. Predmet zákazky:
Predmetom zákazky je zabezpečenie konsolidácie webových portálov Štátneho inštitútu
odborného vzdelávania v súvislosti s ukončením projektov a konsolidáciou prevádzky
informačných systémov má verejný obstarávateľ zámer umiestniť všetky informačné
systémy na jednu platformu a jeden hosting. Daná požiadavka vyplýva z aktuálnej
prevádzky, pričom všetky projekty boli realizované rôznymi subdodávateľmi a aktuálne sú
bez podpory. Uvedená konsolidácia má zabezpečiť primeranú ochranu systémov ako aj ich
správu a prevádzku.
Predmetom konsolidácie sú nasledovné informačné systémy resp. ich webové sídla:
www.rsov.sk
www.zsodborne.sk
www.pvdoborne.sk
distancne.vzdelavanie.siov.sk
www.radavladyovp.sk
Požadované práce musia zahŕňať analýzu existujúceho stavu, publikovaných informácií,
hostingu, nárokov na prevádzku pred a po konsolidácií a pod. Na základe analytických
údajov je potrebné navrhnúť platformu na publikovanie nevyhnutných informácií v zmysle
projektových pravidiel pričom podmienkami sú:
1. Možnosť aktualizácie údajov zamestnancami Štátneho inštitútu odborného vzdelávania
2. Prístup cez CMS systém
3. Možnosť použitia grafických šablón pričom každý projekt bude v rovnakom dizajne
avšak s rozdielnym grafických stvárnením
4. Prekopírovanie všetkých nevyhnutných údajov a dokumentov zo starých systémov v
potrebnej štruktúre
5. Zabezpečenie proti vírusom a útokom z internetu
6. Monitorovanie prístupov

7. Zmena formátov súborov za účelom splnenia požiadaviek štandardov prevádzky a
štandardov informačných systémov vo verejnej správe.
8. Otvorenosť riešenia a možnosť ďalšieho rozširovania o systémy
Štátny inštitút odborného vzdelávania plánuje všetky uvedené informačné systémy
prevádzkovať v dátovom centre rezortu školstva a dodávateľ musí dodržiavať všetky
štandardy vyplývajúce z prevádzky systémov v Dátovom centre rezortu školstva. Dodávateľ
musí doložiť nezávislý test prieniku do systému z internetu (Nesus, Qualys a pod.).
Dodávateľ musí v cene zabezpečiť podporu pre prevádzku webových sídiel na 36 mesiacov.
Minimálne informácie nevyhnutné na ďalšiu prevádzku informačných portálov sú:
1. Informácie o projekte
2. Výstupy projektu v štruktúrovanej podobe
3. Výstupy projektu ako súbory na stiahnutie
4. Fotogalérie z akcií určené na publicitu
Verejný obstarávateľ požaduje dobu dodania riešenia do jedného mesiaca od dňa objednania.

