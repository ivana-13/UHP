číslo zmluvy kupujúceho:
číslo zmluvy predávajúceho: zT-17-02-2017/RD1

Kúpna zmluva
uzavretá podľa § 409 a nasl. Obchodného zákonníka

Kupujúci:

DataCentrum
Cintorínska 5
814 88 Bratislava

Štatutárny orgán:

Ing. Mojmír Kollár, riaditeľ

Bankové spojenie:
číslo účtu IBAN:

Štátna pokladnica
SK40 8180 0000 0070 0009 2437
SWIFT (BIC): SPSRSKBA
151564

IČO:

DataCentrum osvedčuje právo konať na základe rozhodnutia ministra financií č. 20/1995 zo dňa
12.12.1995 a na základe zriaďovacej listiny č.5270/1995- skr. z 12.12.1995 je DataCentrum rozpočtovou
organizáciou.
(ďalej len „kupujúci“)
a

Predávajúci:

TEMPEST a.s.
Galvaniho 17/B, 821 04 Bratislava

Štatutárny orgán:

Ing. Roman Kriško, člen predstavenstva

Bankové spojenie:
číslo účtu IBAN:
IČO:
IČ DPH:

Tatra Banka
2620041080/1100
31326650
SK2020327716

Zapísaný v obchodnom registri Okresného súdu: Bratislava I., odd. Sa vložka č. 3771/B
(ďalej len „predávajúci“)
Článok 1
Predmet zmluvy
(1) Na základe Rámcovej dohody zT-12-10-2015/RD1 (DC/51/2015), uzatvorenej 29.10.2015 je
predmetom tejto kúpnej zmluvy (ďalej len „zmluva”) je záväzok predávajúceho dodať a odovzdať
kupujúcemu a previesť na neho vlastnícke právo k tovaru špecifikovaného v prílohe č.1 (ďalej len
„predmet kúpy“), ktorá tvorí neoddeliteľnú súčasť zmluvy a záväzok kupujúceho zaplatiť kúpnu
cenu.
(2) Súčasťou prevodu vlastníckeho práva k predmetu kúpy sú taktiež tieto doklady vzťahujúce sa na
tovar:
a) dodacie listy,
b) záručné listy,
c) technická dokumentácia.

Strana č. 1 / 5

Článok 2
Čas, miesto a spôsob plnenia
(1) Predávajúci sa zaväzuje dodať a odovzdať predmet kúpy kupujúcemu v lehote 30 kalendárnych dní
od účinnosti zmluvy v mieste plnenia.
(2) Miesto plnenia je sídlo kupujúceho.
(3) Kupujúci sa zaväzuje predmet kúpy na svoje náklady v mieste plnenia prevziať do 5 dní po tom, čo
ho predávajúci faxom, mailom alebo písomne na prevzatie predmetu kúpy vyzve.
(4) Súčasťou odovzdania predmetu kúpy bude jeho prezretie kupujúcim. Kupujúci je oprávnený
predmet kúpy vyskúšať.
(5) Odovzdanie bude dokonané momentom prevzatia predmetu kúpy kupujúcim, t.j. podpísaním
dodacieho listu.
(6) Kupujúci nie je povinný prevziať predmet kúpy pokiaľ má vady, a to čo i len jeho časť. V tom
prípade do 3 pracovných dní od dodania predmetu kúpy na odovzdanie dodá predávajúcemu v
písomnej forme pripomienky a dôvody, kvôli ktorým predmet kúpy alebo jeho časť neprevzal. Inak
bude povinný predmet kúpy prevziať a podpísať dodací list.
Článok 3
Kúpne ceny a platobné podmienky
(1) Kúpne ceny podľa čl. 1 ods. 1 sú stanovené dohodou zmluvných strán a sú v súlade so zákonom NR
SR č. 18/1996 Z. z. o cenách v znení neskorších predpisov a vyhlášky MF SR č. 87/1996 Z. z. ako
ceny maximálne s možnosťou ich prípadnej úpravy. Ceny možno v čase platnosti tejto kúpnej
zmluvy meniť len v prípade zmeny záväzných predpisov a v tom rozsahu.

Celková cena bez DPH
20 % DPH
Celková cena s DPH

557 990,34 €
111 598,07 €
669 588,41 €

(2) Cena podľa odseku 1 obsahuje všetky náklady spojené s dodaním, odovzdaním, odskúšaním a
predvedením predmetu kúpy v mieste plnenia zmluvy.
(3) Právo na zaplatenie kúpnej ceny alebo jej príslušnej časti vznikne predávajúcemu po prevzatí
predmetu kúpy alebo jej časti kupujúcim na základe faktúry vystavenej predávajúcim.
(4) Predávajúci je povinný faktúru na kúpnu cenu doručiť do sídla kupujúceho, do podateľne, do 15
dní po vzniku práva na zaplatenie.
(5) Lehota splatnosti Faktúry je do 30 (tridsať) dní odo dňa jej doručenia Objednávateľovi. Faktúra
musí mať všetky náležitosti stanovené platnou legislatívou. V prípade, že faktúra nebude
obsahovať predpísané náležitosti, resp. budú v nej uvedené nesprávne, alebo neúplné údaje je
kupujúci oprávnený túto faktúru vrátiť pred jej splatnosťou. Opravenej alebo novej faktúre plynie
nová 30 dňová lehota splatnosti od jej doručenia kupujúcemu.

Strana č. 2 / 5

Článok 4
Zodpovednosť za vady, záruka za akosť a pozáručný servis
(1) Predmet kúpy má vady ak nezodpovedá množstvu a vyhotoveniu podľa kúpnej zmluvy a akosti
podľa účelu, ktorému má slúžiť.
(2) Odovzdaný (dodaný) predmet kúpy je nový a nepoužitý a zaradený do prvej akostnej triedy.
Predávajúci vyhlasuje, že ním dodaný predmet kúpy nie je zaťažený právom tretej osoby (nemá
právne vady).
(3) Predávajúci preberá záruku za akosť predmetu kúpy na dobu:
Por. č. z
rámcovej
zmluvy

40
61
48

Zariadenie

blade server typ 9 (Blade šasi typ 1)
Sieťový prepínač typ 4
Rozšírenie diskového poľa typ 2

Množstvo

2
5
1

Dĺžka záruky
(v mesiacoch)

36
12
36

od prevzatia predmetu kúpy kupujúcim. Počas doby trvania záruky bude mať predmet kúpy
vlastnosti stanovené výrobcom v technickej dokumentácii a bude spôsobilý na použitie podľa
povahy a účelu, ktorému má slúžiť.
(4) V dobe podľa odseku 3 bude predávajúci odstraňovať všetky vady predmetu kúpy, na ktoré sa
vzťahuje záruka, do 14 dní po ich nahlásení kupujúcim na vlastné náklady.
(5) Kupujúci oznámi vadu po tom, ako ju zistil bez zbytočného odkladu písomnou formou. Oznámenie
musí obsahovať špecifikovanie vady, dátum a podpis. Kupujúci je povinný po riadnom odstránení
vady podpísať zápisnicu o vykonaní opravy. Zodpovedná osoba/kontakt za predávajúceho je
 e-mail: helpdesk@assistance.sk
 tel. č.: 02 5026 7267
(6) Záruka sa nevzťahuje na:
a) mechanické poškodenie spôsobené neodbornou manipuláciou kupujúceho alebo tretej osoby,
b) poškodenie spôsobené nevhodnými prevádzkovými podmienkami kupujúceho alebo tretej
osoby,
c)

poškodenie zavinené živelnou (vonkajšou) udalosťou, ktorú nespôsobil predávajúci, ani
osoby, s ktorých pomocou plnil svoj záväzok alebo

d)

poškodenie vzniknuté iným spôsobom používania ako je uvedené v návode na obsluhu alebo
ako je to obvyklé.

(7) Predávajúci zodpovedá za vady predmetu kúpy vzniknuté po dobe podľa odseku 3, ak boli
spôsobené porušením jeho povinností alebo povinností osôb s ktorých pomocou plnil svoj záväzok
a je povinný ich na základe požiadavky kupujúceho podľa odseku 5 bezplatne odstrániť v lehote
podľa odseku 4.

Strana č. 3 / 5

Článok 5
Zmluvné pokuty
(1) V prípade omeškania predávajúceho s plnením si svojich povinností sa na neho vzťahuje zmluvná
pokuta vo výške 0,05% z ceny predmetu kúpy za každý aj začatý deň omeškania.
(2) V prípade omeškania kupujúceho so zaplatením faktúry podľa čl. 3 sa na neho vzťahuje úrok z
omeškania vo výške 0,05% z fakturovanej sumy za každý aj začatý deň omeškania.
(3) Za omeškanie sa nepovažuje stav, ktorý vznikol v lehote na plnenie mimo moci a vôle neplniacej
zmluvnej strany a pokiaľ stále trvá.
(4) Zmluvné pokuty sú splatné 30. dňom odo dňa, kedy došlo k splneniu povinnosti, na porušenie
ktorej sa vzťahuje zmluvná pokuta. Ustanovenia čl. 3 sa pre fakturáciu zmluvnej pokuty použijú
primerane.
(5) Ustanovenia o náhrade škody pre škodu spôsobenú prípadom, na ktorý sa vzťahuje zmluvná
pokuta týmto nie sú dotknuté. Poškodená strana je oprávnená požadovať zaplatenie náhrady
škody presahujúcej výšku zmluvnej pokuty.
(6) Zmluvné strany sa dohodli, že zmluvná pokuta je limitovaná výškou 10% z ceny predmetu kúpy.
Článok 6
Odstúpenie od kúpnej zmluvy
(1) Kupujúci je oprávnený odstúpiť od kúpnej zmluvy keď predávajúci je v omeškaní s dodaním a
odovzdaním predmetu kúpy najmenej 30 dní alebo keď predávajúci z dôvodu podľa čl. 5 ods. 3 si
nesplní svoju povinnosť vykonať a odovzdať predmet kúpy do 30 dní.
(2) Predávajúci je oprávnený odstúpiť od kúpnej zmluvy, ak kupujúci je v omeškaní so zaplatením
faktúry podľa čl. 3 najmenej 30 dní. Predávajúci má právo požadovať od kupujúceho náhradu
škody do výšky preukázateľne vynaložených nákladov na realizáciu zmluvy.
Článok 7
Vlastnícke právo k predmetu kúpy a nebezpečenstvo škody na ňom
(1) Predávajúci nesie nebezpečenstvo škody na tovare a zostáva vlastníkom Tovaru až do momentu
jeho prevzatia kupujúcim podpisom príslušného dodacieho listu, alebo akceptačného protokolu.
Prevzatím tovaru kupujúcim podľa predošlej vety prechádza vlastnícke právo k prevzatému tovaru
a nebezpečenstvo škody na prevzatom tovare na kupujúceho.
(2) Predávajúci nesie nebezpečenstvo škody až do momentu jeho prevzatia Kupujúcim podpisom
príslušného preberacieho protokolu. Prevzatím podľa predošlej vety prechádza nebezpečenstvo
škody na prevzatom tovare na kupujúceho. Ak bol predávajúci vlastníkom pred jeho prevzatím
kupujúcim, prechádza prevzatím vlastnícke právo na kupujúceho.
Článok 8
Doručovanie
(1) Doručením sa rozumie prijatie zásielky zmluvnou stranou, ktorej bola adresovaná.
(2) Za deň doručenia zásielky zmluvnej strane, ktorej bola adresovaná sa považuje takisto deň
a) v ktorom táto zmluvná strana ju odoprela prijať,
b) ktorým márne uplynula odberná lehota pre jej vyzdvihnutie si na pošte alebo
c) v ktorý bola na nej zamestnancom pošty vyznačená poznámka, že „adresát sa odsťahoval“,
„adresát je neznámy“ alebo iná obdobná poznámka, ktorá podľa poštového poriadku znamená
nedoručiteľnosť zásielky.

Strana č. 4 / 5

Článok 9
Záverečné ustanovenia
(1) Táto zmluva nadobúda platnosť dňom podpisu zmluvnými stranami a účinnosť dňom
nasledujúcim po dni zverejnenia v Centrálnom registri zmlúv.
(2) Práva a povinnosti neupravené touto zmluvou sa budú riadiť príslušnými ustanoveniami
Obchodného zákonníka a s ním súvisiacimi predpismi.
(3) Žiadna zo zmluvných strán nie je oprávnená bez predchádzajúceho písomného súhlasu druhej
zmluvnej strany postúpiť akékoľvek svoje práva alebo povinnosti vyplývajúce zo Zmluvy na tretiu
stranu.
(4) Ak je, alebo sa stane jedno alebo viaceré z ustanovení Zmluvy neplatnými, nevzťahuje sa táto
skutočnosť na ostatné ustanovenia a Zmluvy. Zmluvné strany sa zaväzujú nahradiť ustanovenia,
ktoré sa preukážu ako právne neplatné, ustanoveniami s rovnakým alebo čo najbližším
hospodárskym účelom sledovaným pôvodným neplatným ustanovením.
(5) Vedľajšie ústne dohody k Zmluve nejestvujú. Zmluva predstavuje úplné a komplexné dojednanie
zmluvných strán vo vzťahu k predmetu Zmluvy a nahrádza všetky predchádzajúce dohody
a dohovory vo vzťahu k predmetu Zmluvy
(6) Túto zmluvu možno meniť alebo dopĺňať jedine formou písomných číslovaných dodatkov
podpísaných oboma zmluvnými stranami.
(7) Táto zmluva je vypracovaná v piatich rovnopisoch, z ktorých kupujúci dostane tri rovnopisy.
(8) Nedeliteľnou súčasťou tejto čiastkovej
špecifikácia predmetu kúpy.

zmluvy je príloha: Príloha č. 1

Technická a cenová

Bratislava, dňa ___________

Bratislava, dňa ___________

za kupujúceho:

za predávajúceho:

________________________
Ing. Mojmír Kollár
riaditeľ DataCentra

________________________
Ing. Roman Kriško
člen predstavenstva

Strana č. 5 / 5

