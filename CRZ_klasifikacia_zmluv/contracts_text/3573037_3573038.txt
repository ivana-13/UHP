Z M L U V A
o poskytovaní informácií z monitorovania verejných informačných zdrojov uzatvorená
podľa § 269 ods. 2 zákona č. 513/1991 Zb. Obchodný zákonník v znení neskorších predpisov
(ďalej len „Obchodný zákonník“) a príslušných ustanovení zákona č. 343/2015 Z. z. o
verejnom obstarávaní a o zmene a doplnení niektorých zákonov v znení neskorších predpisov
(ďalej len „zákon o verejnom obstarávaní“)
(ďalej len „zmluva“)
medzi nasledovnými zmluvnými stranami
Objednávateľ:
Názov:
Sídlo:
Oprávnený na podpis:

Oprávnení pre vecné
a obchodné rokovania:

Slovenská republika zastúpená Ministerstvom dopravy
a výstavby Slovenskej republiky
Nám. slobody 6, P.O.BOX 100, 810 05 Bratislava
Mgr. Tibor Šimoni, MBA, generálny tajomník služobného úradu
poverený ministrom dopravy a výstavby Slovenskej republiky v
Organizačnom poriadku Ministerstva dopravy a výstavby
Slovenskej republiky
Mgr. Karolína Lamačová
riaditeľka odboru komunikácie,

Ing. Peter Podstupka
vedúci oddelenia pre komunikáciu s médiami a verejnosťou,

IČO:
DIČ:
Bankové spojenie:
Číslo účtu:
IBAN:

30 416 094

(ďalej len “Objednávateľ“)
a
Poskytovateľ:
Názov
Sídlo:
Oprávnený na podpis:
Oprávnení pre vecné
a obchodné rokovania:

Slovakia Online s.r.o.
Riazanská 57, 831 03 Bratislava, Slovenská republika
Oľga Cimová, konateľ

IČO:
IČ DPH:
DIČ:
Bankové spojenie:
Číslo účtu:
IBAN:

31402445

zapísaný v Obchodnom registri súdu Bratislava I, odd. Sro, vložka č. 9581/B
(ďalej len „Poskytovateľ“)
(Poskytovateľ a Objednávateľ ďalej spoločne len ako „zmluvné strany“ alebo jednotlivo
„zmluvná strana“)
Úvodné ustanovenia
1.

Zmluvné strany uzatvárajú túto zmluvu ako výsledok zadávania zákazky s nízkou
hodnotou podľa § 117 zákona o verejnom obstarávaní na predmet zákazky s názvom
„Poskytovanie informácií z monitorovania verejných informačných zdrojov“
s predpokladanou hodnotou zákazky 19.800,00 EUR (slovom: devätnásťtisícosemsto
eur) bez DPH.

2.

Poskytovateľ je zhotoviteľom databázy a zároveň disponuje autorskými právami
k databáze informácií z monitoringu verejných komunikačných zdrojov, pod názvom
Siac Plus (názov databázy).
Článok I.
Predmet zmluvy

1.1 Predmetom tejto zmluvy je záväzok Poskytovateľa, že pre Objednávateľa a výlučne
podľa pokynov Objednávateľa, v súlade s podmienkami tejto zmluvy a pre jeho
internú potrebu odsleduje, vyberie, vytriedi, zhromaždí a spracuje do elektronickej
podoby (databázy) a poskytne informácie zverejnené vo verejných informačných
zdrojoch (ďalej len „služby“). Poskytovateľ sa zaväzuje pre Objednávateľa vykonávať
uvedené služby v nasledovnom rozsahu:
a) denný off-line monitoring elektronických médií, internetových stránok, portálov
a printových médií, týkajúci sa tematiky a kľúčových slov zadaných
Objednávateľom,
b) on-line prístup do osobitne vytvorenej klientskej databázy informácií z
mediálnych výstupov podľa požiadaviek Objednávateľa (ďalej len
„služba/predmet zmluvy“).
1.2 Objednávateľ sa zaväzuje uhradiť Poskytovateľovi za riadne poskytnutý predmet zmluvy
bez vád dohodnutú cenu špecifikovanú v čl. III. ods. 2 tejto zmluvy.
1.3 Právo na zaplatenie zmluvnej ceny podľa čl. III ods. 2 vzniká Poskytovateľovi riadnym
a včasným splnením jeho záväzku, ktorým je poskytovanie služby na dennej báze podľa
podmienok uvedených v zmluve.

Článok II.
Čas, miesto plnenia a spôsob poskytnutia služby
2.1 Poskytovateľ je povinný poskytnúť predmet zmluvy podľa čl. I ods. 1.1 zmluvy riadne
a včas.
2.2 Poskytovateľ, každý pracovný deň najneskôr do 7:00 hod., dodá Objednávateľovi na
Objednávateľom zadané adresy, prostredníctvom elektronickej pošty, off-line monitoring
médií podľa čl. I. ods. 1.1. písm. a) tejto zmluvy za pracovný deň bezprostredne
predchádzajúci pracovnému dňu, za ktorý sa monitoring vykonáva.
2.3 Poskytovateľ je povinný dodať Objednávateľovi prístupové práva do klientského centra
bezodkladne po podpise tejto zmluvy. Objednávateľ sa zaväzuje nezneužívať prístupové
heslá a zaväzuje sa neposkytovať ich tretím stranám. Poskytovateľ sa taktiež zaväzuje
vysvetliť a názorne ukázať možnosti a používanie klientského centra Objednávateľovi.
2.4 Poskytovateľ je plne zodpovedný za to, že pri poskytovaní súboru informácií podľa tejto
Zmluvy nedošlo a nedôjde k porušeniu zákona č. 185/2015 Z. z. o autorskom práve a
právach súvisiacich s autorským právom (autorský zákon) v znení neskorších predpisov.
2.5 Spracovanie výstupov v klientskej databáze podľa čl. I. ods. 1.1 písm. b) zmluvy
vykonávajú poverení zamestnanci Objednávateľa.
Článok III.
Cena a platobné podmienky
3.1 Cena za poskytnutie predmetu zmluvy je stanovená dohodou zmluvných strán a je v
súlade so zákonom NR SR č. 18/1996 Z. z. o cenách v znení neskorších predpisov a
vyhlášky Ministerstva financií Slovenskej republiky č. 87/1996 Z. z., ktorou sa vykonáva
zákon NR SR č. 18/1996 Z. z. o cenách v znení neskorších predpisov. Cena predmetu
zmluvy:
a. 15 480 Eur bez DPH (slovom: pätnásťtisíc štyristo osemdesiat Eur bez DPH)
b. 3 096 Eur 20 % DPH
c. 18 576 Eur s DPH (slovom: osemnásťtisíc päťsto sedemdesiatšesť Eur a DPH).
3.2 Celková cena za predmet zmluvy počas účinnosti zmluvy predstavuje sumu 15 480,00
EUR bez DPH (slovom: pätnásťtisíc štyristo osemdesiat. EUR a nula eurocentov). Cena
za dodanie služby v jednom kalendárnom mesiaci predstavuje sumu 430,00 EUR bez
DPH (slovom: štyristotridsať EUR a nula eurocentov). Výška DPH je stanovená podľa
platných všeobecne záväzných právnych predpisov. Celková cena uvedená v tomto bode
je cena konečná, nie je možné ju po dobu účinnosti zmluvy prekročiť a zahŕňa všetky
oprávnené náklady Poskytovateľa súvisiace s dodaním predmetu zmluvy podľa
elektronickej výzvy.

3.3 Celková cena za poskytnutie služby za jeden kalendárny mesiac podľa čl. I. bod 1.1 písm.
a) predstavuje sumu 430,00 EUR bez DPH (slovom: štyristotridsať EUR a nula
eurocentov).
3.4 Cena za poskytnutie služby podľa článku čl. I. bod 1.1 písm. b) tejto zmluvy za jeden
kalendárny mesiac je 0,00 EUR (slovom: nula eur nula eurocentov) bez DPH.
3.5 Právo na vystavenie faktúry vzniká Poskytovateľovi až riadnym poskytnutím predmetu
zmluvy podľa článku I zmluvy za príslušný kalendárny mesiac, v ktorom Poskytovateľ
Objednávateľovi dodával službu na dennej báze. Objednávateľ sa zaväzuje
Poskytovateľovi uhradiť faktúru riadne a načas. Cena za predmet zmluvy, podľa čl. III.
bodu 2 bude uhradená Objednávateľovi na základe vystavenej faktúry. Faktúra je splatná
do 30 (tridsiatich) dní od jej doručenia Objednávateľovi.
3.6 Všetky faktúry budú uhrádzané bezhotovostne prevodným príkazom na účet
Poskytovateľa uvedený v záhlaví zmluvy.
3.7 Faktúra musí obsahovať všetky náležitosti ustanovené v § 74 zákona č. 222/2004 Z. z. o
dani z pridanej hodnoty v znení neskorších predpisov (ďalej len „zákon č. 222/2004 Z.
z.“). V prípade, že faktúra nebude obsahovať všetky náležitosti podľa zákona č. 222/2004
Z. z. je Objednávateľ oprávnený ju vrátiť Poskytovateľovi na doplnenie alebo opravu. V
takom prípade prestáva plynúť lehota splatnosti a začína plynúť nová 30 (tridsať) dňová
lehota splatnosti faktúry odo dňa doručenia riadne opravenej alebo doplnenej faktúry
Objednávateľovi.
3.8 Pri oneskorenej úhrade faktúry je Poskytovateľ oprávnený fakturovať Objednávateľovi
úroky z omeškania vo výške 0,03 % z fakturovanej ceny za každý aj začatý deň
omeškania.
Článok IV.
Práva a povinnosti zmluvných strán
4.1 Poskytovateľ sa zaväzuje informovať Objednávateľa bez zbytočného odkladu o všetkých
skutočnostiach, ktoré by mohli ohroziť včasné a riadne poskytnutie predmetu zmluvy,
a ktoré môžu mať vplyv na zmenu pokynov Objednávateľa, týkajúcich sa dosiahnutia
účelu sledovaného zmluvou alebo sú podľa názoru Poskytovateľa nevyhnutné na riadne
plnenie záväzkov zo zmluvy.
4.2 Objednávateľ sa zaväzuje bezodkladne informovať Poskytovateľa o zmene kľúčových
slov potrebných na vykonávanie predmetu zmluvy podľa čl. I ods. 1.1 písm. a) zmluvy.
4.3 Poskytovateľ sa zaväzuje neposkytovať
informácií poskytnutých Objednávateľovi.

nikomu

údaje o množstve a charaktere

Článok V.
Doručovanie a komunikácia zmluvných strán
5.1 Zmluvné strany sa zaväzujú vzájomne spolupracovať a poskytovať si všetky informácie
potrebné pre realizáciu zmluvy.
5.2 Každá komunikácia medzi zmluvnými stranami bude prebiehať prostredníctvom
oprávnených osôb na konanie vo veciach tejto zmluvy uvedených v záhlaví zmluvy,
prípadne nimi poverených alebo splnomocnených osôb v písomnej podobe a druhej
zmluvnej strane doručené buď osobne alebo doporučeným listom, či inou formou
registrovaného poštového styku na adresu uvedenú v záhlaví zmluvy, ak nie je
ustanovené alebo zmluvnými stranami dohodnuté inak. Písomnú formu považujú
zmluvné strany za zachovanú aj v prípade elektronickej komunikácie (e-mail).
5.3 V prípade pochybností ohľadom času doručenia e-mailovej komunikácie (e-mail) oboch
zmluvných strán sa e-mail považuje za doručený tretím dňom po jeho preukázateľnom
odoslaní. V prípade poštovej komunikácie sa za moment doručenia považuje deň
zaevidovania poštovej zásielky v podateľni druhej zmluvnej strany, alebo v inom mieste
na tom určenom.
5.4 Za deň doručenia zásielky zmluvnej strane, ktorej bola adresovaná, sa považuje takisto aj
deň:
a) v ktorom táto zmluvná strana ju odoprela prijať,
b) ktorým márne uplynula odberná lehota pre jej vyzdvihnutie si na pošte, alebo
c) v ktorý bola na nej zamestnancom pošty vyznačená poznámka, že „adresát sa
odsťahoval“, „adresát je neznámy“ alebo iná obdobná poznámka, ktorá podľa
poštového poriadku znamená nedoručiteľnosť zásielky.

Článok VI.
Zánik zmluvy a sankcie
6.1 Táto zmluva sa uzatvára na dobu určitú, a to na 36 mesiacov odo dňa nadobudnutia
účinnosti zmluvy.
6.2 Zmluvné strany zodpovedajú za vzniknuté škody podľa ustanovení Obchodného
zákonníka. Nárok na náhradu škody nevzniká oprávnenej osobe pokiaľ povinná strana
preukáže, že k porušeniu jej zákonnej alebo zmluvnej povinnosti došlo v dôsledku vyššej
moci. To však neplatí, ak prekážka označovaná ako vyššia moc nastala až v čase, keď
bola povinná strana v omeškaní s plnením svojej povinnosti.
6.3 Dotknutá zmluvná strana sa však môže domáhať splnenia povinností, na splnenie ktorej
jej vznikol nárok počas platnosti a účinnosti tejto zmluvy, aj po uplynutí doby trvania
zmluvy a to v prípade, keď uplynie doba platnosti zmluvy a bude nutné uhradiť
Poskytovateľovi faktúru za posledný kalendárny mesiac.

6.4 Splnenie povinnosti po uplynutí doby trvania zmluvy podľa ods. 6.3 tohto článku
nespôsobuje predĺženie účinnosti zmluvy na dobu určitú ani na dobu neurčitú.
6.5 Pred uplynutím dohodnutej doby podľa ods. 6.1 tohto článku, môže byť táto zmluva
ukončená:
- dohodou zmluvných strán,
- odstúpením od zmluvy oprávnenou zmluvnou stranou z dôvodov podľa
Obchodného zákonníka,
- písomnou výpoveďou ktorejkoľvek zmluvnej strany aj bez uvedenia dôvodu,
pričom v takom prípade sa platnosť tejto zmluvy skončí uplynutím výpovednej
doby v trvaní jedného mesiaca, ktorá začne plynúť dňom bezprostredne
nasledujúcim po dni doručenia výpovede druhej zmluvne strane.
6.6 Objednávateľ je oprávnený odstúpiť od zmluvy zo závažných dôvodov aj v prípade, keď
Poskytovateľ nedodá službu viackrát za sebou a neinformuje Objednávateľa o prekážkach
na strane Poskytovateľa podľa čl. IV ods. 4.1 zmluvy, alebo ich neodstráni čo spôsobí
nedodanie služby.
6.7 Objednávateľ je oprávnený odstúpiť od zmluvy aj podľa § 19 ods. 1 písm. a) zákona
o verejnom obstarávaní, ak v čase jej uzavretia existoval dôvod na vylúčenie
Poskytovateľa pre nesplnenie podmienky účasti podľa § 32 ods. 1 písm. a) zákona
o verejnom obstarávaní.
6.8 V prípade konania Poskytovateľa, pre ktoré Objednávateľ odstúpi od zmluvy najmä
podľa ods. 6.6, 6.7 tohto článku zmluvy a podľa čl. IV ods. 4.2 zmluvy, má Objednávateľ
nárok uplatniť si voči Poskytovateľovi náhradu účelne vynaložených nákladov na
zabezpečenie vykonania predmetu zmluvy inou osobou.
6.9 Odstúpenie od zmluvy je účinné doručením písomného oznámenia o odstúpení od
zmluvy druhej zmluvnej strane. Právo na plnenie a odstúpenie od zmluvy podľa tohto
článku nevznikne, pokiaľ povinná zmluvná strana preukáže, že porušenie povinnosti bolo
spôsobené prípadom vyššej moci.
6.10 Objednávateľ je oprávnený odstúpiť od zmluvy pri podstatnom porušení zmluvy
poskytovateľom, pričom za podstatné porušenie zmluvy poskytovateľom sa považuje
najmä ak:
a)

Poskytovateľ opakovane porušil svoje zmluvné povinnosti uvedené v zmluve,

b) na Poskytovateľa bol podaný návrh na vyhlásenie konkurzu, bol na jeho majetok
vyhlásený konkurz alebo bol návrh na jeho vyhlásenie zamietnutý pre nedostatok
majetku alebo vstúpil do likvidácie alebo bolo začaté konanie o reštrukturalizácii,
c)

Poskytovateľ pri plnení zmluvy závažným spôsobom porušuje práva tretích osôb,

d) má na základe dôveryhodných informácií dôvodné podozrenie, že Poskytovateľ
alebo jeho subdodávateľ uzavrel v danom verejnom obstarávaní alebo počas
plnenia zmluvy, s iným hospodárskym subjektom zmluvu narúšajúcu hospodársku
súťaž,

e)

v prípade, že Poskytovateľ nedodá príslušné plnenie predmetu zmluvy riadne
a včas, prípadne ak riadne neodstráni vady príslušného plnenia predmetu zmluvy,
má objednávateľ nárok na zmluvnú pokutu vo výške 20 % z ceny plnenia.
Zmluvnou pokutou nie je dotknutý nárok objednávateľa na náhradu škody.
Zmluvné pokuty sú splatné 30. (tridsiatym) dňom odo dňa, kedy malo dôjsť
k nesplneniu povinnosti. Ustanovenia článku III. sa pre fakturáciu použijú
primerane.

f)

Poskytovateľ je oprávnený odstúpiť od zmluvy pri podstatnom porušení zmluvy
objednávateľom, pričom za podstatné porušenie zmluvy objednávateľom sa
považuje, ak je objednávateľ v omeškaní s platbou za faktúru o viac ako 60
(šesťdesiat) dní po jej splatnosti.
Článok VII.
Záväzok mlčanlivosti

7.1

Všetky informácie, ktoré si zmluvné strany pre splnenie predmetu zmluvy navzájom
poskytli počas predzmluvných rokovaní, pri uzavretí zmluvy a po uzavretí zmluvy sa
považujú za dôverné a poskytnúť tieto informácie tretej osobe môže zmluvná strana len
po predchádzajúcom písomnom súhlase druhej zmluvnej strany. Uvedené informácie sa
zaväzuje chrániť ako vlastné, využívať ich len v súvislosti s plnením predmetu zmluvy,
nezneužívať ich a nesprístupniť tretím osobám.

7.2

Záväzok mlčanlivosti platí aj po ukončení zmluvného vzťahu.

7.3

Povinnosť objednávateľa sprístupniť a/alebo zverejniť informácie podľa príslušných
predpisov nie je týmto ustanovením dotknutá.
Článok VIII.
Záverečné ustanovenia

8.1

Táto zmluva nadobúda platnosť dňom jej podpísania obidvoma zmluvnými stranami
a účinnosť dňom nasledujúcim po dni jej prvého zverejnenia v Centrálnom registri
zmlúv vedenom Úradom vlády SR podľa § 47a ods. 1 zákona č. 40/1964 Zb. Občiansky
zákonník v znení neskorších predpisov a § 5a ods. 1 a 6 zákona č. 211/2000 Z. z.
o slobodnom prístupe k informáciám a o zmene a doplnení niektorých zákonov (zákon
o slobode informácií) v znení neskorších predpisov.

8.2 Akékoľvek zmeny a doplnenia tejto zmluvy môžu byť vykonané len písomným a
očíslovaným dodatkom k tejto zmluve v súlade s § 18 zákona o verejnom obstarávaní po
vzájomnej dohode zmluvných strán a podpísané oprávnenými osobami zmluvných strán.
8.3 Práva a povinnosti neupravené touto zmluvou sa budú riadiť príslušnými ustanoveniami
Obchodného zákonníka a s ním súvisiacimi predpismi slovenského právneho poriadku.
Všetky spory, ktoré vzniknú v súvislosti so zmluvou, bude riešiť príslušný súd
Slovenskej republiky.

8.4 Táto zmluva sa vyhotovuje v 6 originálnych rovnopisoch, z ktorých 2 (dva) obdrží
Poskytovateľ a 4 (štyri) Objednávateľ.
8.5 Neplatnosť niektorého z ustanovení zmluvy nemá vplyv na platnosť ostatných
ustanovení. Ak sa niektoré z ustanovení zmluvy stane neplatným z dôvodu rozporu s
právnymi predpismi, zaväzujú sa obe zmluvné strany takéto ustanovenie nahradiť iným,
ktoré najviac zodpovedá hospodárskym účelom a právnemu významu pôvodného
ustanovenia.
8.6 Zmluvné strany vyhlasujú, že sú si vedomé všetkých následkov vyplývajúcich zo zmluvy,
ich zmluvná voľnosť nie je ničím obmedzená a že im nie sú známe okolnosti, ktoré by im
bránili platne uzavrieť zmluvu. V prípade, že taká okolnosť existuje, zodpovedajú za
škodu, ktorá vznikne druhej zmluvnej strane na základe tohto vyhlásenia.
8.7 Zmluvné strany vyhlasujú, že zmluvu si riadne prečítali, jej obsahu porozumeli a táto
plne zodpovedá ich skutočnej vôli, ktorú prejavili slobodne, vážne, určite a zrozumiteľne,
bez omylu, bez časového tlaku alebo jednostranne nápadne za nevýhodných podmienok,
bez akéhokoľvek psychického alebo fyzického nátlaku.
8.8 Neoddeliteľnú súčasť zmluvy tvorí:
Príloha č. 1 Špecifikácia predmetu zmluvy
Príloha č. 2 Špecifikácia ceny

Za Poskytovateľa

Za Objednávateľa

V Bratislave, dňa ...........................

V Bratislave, dňa ...........................

__________________________
Oľga Cimová, konateľ
Slovakia Online s.r.o.

_______________________________
Mgr. Tibor Šimoni, MBA
generálny tajomník služobného úradu

Príloha č. 1
Špecifikácia predmetu zmluvy
Predmetom zákazky je záväzok Poskytovateľa, že pre potrebu ministerstva odsleduje,
vyberie, vytriedi, zhromaždí a spracuje do elektronickej podoby (databázy) informácie
zverejnené v špecifikovaných zdrojoch. Poskytovateľ bude pre ministerstvo vykonávať
uvedené úlohy v nasledovnom rozsahu:
a) denný off-line monitoring elektronických médií, internetových stránok, portálov a
printových médií, týkajúci sa tematiky a kľúčových slov zadaných ministerstvom,
b) on-line prístup do osobitne vytvorenej klientskej databázy informácií z mediálnych
výstupov podľa požiadaviek ministerstva.
Monitoring médií (printových i elektronických):
Printové médiá: všetky denníky (Sme, Pravda, Hospodárske noviny, Šport, Nový čas, Plus
jeden deň, Denník N, Uj Szo, ), týždenníky (Eurotelevízia, Plus 7 dní, Trend, TÝŽDEŇ,
NOVÝ ČAS NEDEĽA ) a mesačníky (The Slovak Spectator, Profit, TRANSPORT a
LOGISTIKA) tak isto ich on-line mutácie.
Všetky televízie (RTVS1, RTVS2, TA3, Markíza, Joj) a rozhlasové stanice (RTVS – všetky
stanice, Rádio Expres, Europa 2, Fun Rádio, Rádio Aktual, Rádio FM, Rádio Viva) tak isto
ich on-line mutácie.
Verejný obstarávateľ požaduje:
Rozsah monitoringu/poskytovaných služieb:
- Denný off-line monitoring tlače, elektronických a internetových médií
-

On-line prístup do klientského centra

-

Dodávka mimoriadnych monitoringov v prípade mimoriadnych udalostí

-

Prepisy úplného znenia príspevkov alebo relácií rozhlasového alebo televízneho
vysielania súvisiace s monitorovanou tematikou, resp. podľa operatívnych požiadaviek
objednávateľa

-

On-line prístup do archívnych databáz poskytovateľa monitoringu obsahujúcich
informácie z monitorovania médií od roku 2007

-

Tematické offline výbery z interných databáz poskytovateľa
obsahujúcich informácie z monitorovania médií od roku 2007

-

On-line prístup do štatistického modulu klientskej databázy umožňujúci vyhotovovať
podklady pre mediálne analýzy

monitoringu

Zapožičanie audio a videozáznamov monitorovaných relácií podľa operatívnych
požiadaviek objednávateľa

Funkčnosť a relevantnosť: výstupy sa predsa budú podávať na základe kľúčových slov vo
vybraných periodikách.
Prehľadnosť:
a) Obsah výberu
- Minister dopravy, výstavby a regionálneho rozvoja,
- Štátni tajomníci dopravy, výstavby a regionálneho rozvoja,
- Ministerstvo dopravy, výstavby a regionálneho rozvoja SR,
- Doprava,
- Výstavba diaľnic a rýchlostných komunikácií,
- Telekomunikácie
- Pošty a banky
- Informatizácia
- Stavebníctvo
- Bytová politika
- Cestovný ruch
- "Pozor zákruta!"
b) Text výberu – uviesť Zdroj, dátum, redaktora
Termín dodania: každý pracovný deň najneskôr do 7:00
Počet adresátov, ktorým budú doručované informácie z denného monitoringu médií:
Počet adresátov prvej verzie monitoringu médií: 3
Počet adresátov druhej verzie monitoringu médií: 37
Kľúčové slová:
Počet kľúčových slov v základnom tvare: 59.
Počet kľúčových slov po vytvorení všetkých mutácií Poskytovateľom:

Príloha č. 2
Špecifikácia ceny

P.
č.

Názov položky

Cena v EUR bez
DPH za 1
mesiac

denný
off-line
monitoring
elektronických
médií,
internetových stránok, portálov
430,a printových médií, týkajúci sa
tematiky a kľúčových slov
zadaných Objednávateľom
2. on-line prístup do osobitne
vytvorenej klientskej databázy
informácií
z
mediálnych
bonus
výstupov podľa požiadaviek
Objednávateľa („služba/predmet
zmluvy“)
Celková cena v EUR bez DPH za poskytnutie služieb za
36 mesiacov

Výška DPH v
EUR

Cena v EUR
s DPH za 1
mesiac

86,-

516,-

bonus

bonus

1.

Výška DPH v EUR
Celková cena v EUR s DPH za poskytnutie služieb za
36 mesiacov

15 480,3 096,18 576

