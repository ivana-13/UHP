Dodatok č.5
k Zmluve o spolupráci pri zabezpečení prevádzky automatizovaného
knižničného informačného systému č. 01/04/2006
(ďalej len „zmluva“)
Trnavská univerzita so sídlom v Trnave
Sídlo organizácie:
Hornopotočná 23, 918 43 Trnava
Zastúpený:
prof. doc. JUDr. Marek Šmid, PhD.
rektor Trnavskej univerzity v Trnave
Zástupca splnomocnený na rokovanie vo veciach:
zmluvných:
Ing. Milan Hornáček, kvestor
technických:
Ing. Jozef Koricina, riaditeľ CIS
IČO:
31825249
IČ DPH:
Bankové spojenie:
Číslo účtu:
Číslo telefónu:
033/5939 111
Číslo faxu:
033/5939 129
verejná vysoká škola zriadená zákonom č. 191/1992 Zb. o zriadení Trnavskej univerzity so
sídlom v Trnave
ďalej len ako „Zákazník“ alebo i ,,prevádzkovateľ“
a
SVOP, s.r.o.
Sídlo spoločnosti:
Zastúpený :
IČO :
DRČ :
IČ DPH :
Bankové spojenie:
Číslo účtu :
Číslo telefónu :
Číslo faxu :
Právna forma :

Pod rovnicami 2, 841 04 Bratislava
Mgr. Ján Grman, PhD., konateľ
307 75 264

02/602 91 787
02/654 22 752
spoločnosť s ručením obmedzeným, zapísaná
v obchodnom registri Okresného súdu Bratislava I, oddiel :
Sro, vložka č. 2223/B
ďalej len ako „Poskytovateľ“ alebo i „sprostredkovateľ“
(alebo spoločne aj „zmluvné strany“)

I.
Týmto Dodatkom č.5 k Zmluve o spolupráci pri zabezpečení prevádzky
automatizovaného knižničného informačného systému č. 01/04/2006 (ďalej len „Dodatok č.5“)
sa zmluvné strany z dôvodu účinnosti nariadenia Európskeho parlamentu a Rady (EÚ) 2016/679
1

z 27. apríla 2016 o ochrane fyzických osôb pri spracúvaní osobných údajov a o voľnom pohybe
takýchto údajov, ktorým sa zrušuje smernica 95/46/ES (ďalej len „nariadenie“) a zákona
č. 18/2018 o ochrane osobných údajov a o zmene a doplnení niektorých zákonov (ďalej len
„zákon“) a v zmysle článku XIV. ods. 3) zmluvy dohodli na nasledovnej zmene a doplnení
nižšie uvedených ustanovení zmluvy:
Znenie článku XIII a znenie čl. XIV sa mení nasledovne :

XIII. Podmienky spracúvania osobných údajov Poskytovateľom
1) Na zabezpečovanie predmetu zmluvy je Poskytovateľ v súlade s ustanoveniami
nariadenia a zákona sprostredkovateľom pri spracúvaní osobných údajov v dvoch
informačných systémoch s označením:
a) IS 05 s názvom Knižničný informačný systém DAWINCI (ďalej len „AKIS“)
b) IS 16 s názvom Evidencia záverečných prác (ďalej len „EZP“)
2) Zákazník je v zmysle nariadenia a zákona prevádzkovateľom AKIS a EZP.

XIII. Povinnosti sprostredkovateľa
1. Sprostredkovateľ spracúva osobné údaje dotknutých osôb len na základe podmienok
spracúvania osobných údajov dohodnutých v Dodatku č. 3 časť XIII. ods. 2) až 8)
a v Dodatku č.5 a na základe zdokumentovaných pokynov prevádzkovateľa
k spracovateľským činnostiam v AKIS a EZP, ktoré sú súčasťou bezpečnostnej
dokumentácie prevádzkovateľa.
2. Sprostredkovateľ je povinný chrániť spracúvané osobné údaje pred ich poškodením,
zničením, stratou, zmenou, neoprávneným prístupom a sprístupnením, poskytnutím
alebo zverejnením, ako aj pre akýmikoľvek neprístupnými spôsobmi zverejnenia.
3. Sprostredkovateľ je povinný zabezpečiť ochranu osobných údajov implementovaním
a zdokumentovaním technických a organizačných bezpečnostných opatrení v súlade
s a čl. 32 ods. 1. písm. b), c) a d) nariadenia.
Opatrenia je sprostredkovateľ povinný prijať so zreteľom na najnovšie poznatky,
náklady na vykonanie opatrení a na povahu, rozsah, kontext a účel spracúvania
osobných údajov a pri posudzovaní primeranej úrovne bezpečnosti sa prihliada
najmä na riziká, ktoré predstavuje spracúvanie.
4. Sprostredkovateľ, jeho zamestnanci a iné osoby, ktoré prichádzajú do styku
s osobnými údajmi prostredníctvom sprostredkovateľa, sú povinní zachovávať
mlčanlivosť, povinnosť zachovávať mlčanlivosť trvá aj po skončení spracúvania
osobných údajov.
Sprostredkovateľ sa zaväzuje, že všetky fyzické osoby
spracúvajúce osobné údaje sa podľa tohto dodatku zaviažu mlčanlivosťou podľa § 79
ods. 2 zákona.

2

5. Sprostredkovateľ je povinný podniknúť kroky na zabezpečenie toho, aby každá
osoba konajúca na základe jej poverenia spracúvala tieto údaje na základe pokynov.
6. Sprostredkovateľ je povinný zabezpečiť splnenie požiadaviek stanovených
v ustanoveniach čl. 28 až 33 nariadenia, a to najmä:
a) spracúvať osobné údaje len na základe zdokumentovaných pokynov
prevádzkovateľa v rozsahu a za podmienok stanovených v ods. 2) tohto článku ,
a to aj pokiaľ ide o prenos osobných údajov do tretej krajiny alebo
medzinárodnej organizácie, s výnimkou prípadov, keď to vyžaduje právo Únie
alebo právo členského štátu, ktorému sprostredkovateľ podlieha,
b) s prihliadnutím na povahu spracúvania a dostupné informácie poskytnúť
prevádzkovateľovi súčinnosť (vhodnými technickými a organizačnými
opatreniami) na podporu pri plnení povinností, ktoré mu vyplývajú najmä
z ustanovení čl. 32 až 36 nariadenia a ostatných všeobecne záväzných predpisov,
c) s prihliadnutím na povahu spracúvania, dostupné informácie a technológie je
sprostredkovateľ na žiadosť prevádzkovateľa povinný poskytnúť súčinnosť pri
plnení povinnosti prevádzkovateľa reagovať na žiadosť o výkon práv dotknutej
osoby. Sprostredkovateľ poskytne prevádzkovateľovi súčinnosť bezodplatne
v lehote 10 dní od doručenia žiadosti prevádzkovateľa o poskytnutie súčinnosti
pri výkone práv dotknutej osoby,
d) písomne e-mailom a telefonicky oznámiť prevádzkovateľovi každý prípad
porušenia bezpečnosti, ktorý vedie k náhodnému alebo nezákonnému zničeniu,
strate, zmene alebo neoprávnenému poskytnutiu osobných údajov, ktoré pre
prevádzkovateľa sprostredkovateľ spracúva, alebo k neoprávnenému prístupu
k nim, a to bezodkladne (najneskôr do 24 hodín po jeho detekcii) po tom, ako sa
o porušení ochrany osobných údajov sprostredkovateľ dozvedel. Písomné
oznámenie podľa tohto bodu musí obsahovať: a) opis povahy porušenia ochrany
osobných údajov vrátane, podľa možnosti, kategórií a približného počtu
dotknutých osôb, ktorých sa porušenie týka, a kategórií a približného počtu
dotknutých záznamov o osobných údajoch b) meno/názov a kontaktné údaje
zodpovednej osoby alebo iného kontaktného miesta, kde možno získať viac
informácií c) opis pravdepodobných následkov porušenia ochrany osobných
údajov d) opis opatrení prijatých alebo navrhovaných prevádzkovateľom
s cieľom napraviť porušenie ochrany osobných údajov vrátane, podľa potreby,
opatrení na zmiernenie jeho potenciálnych nepriaznivých dôsledkov.
Telefónne číslo prevádzkovateľa na oznamovanie bezpečnostného incidentu je:
033/5939 344 a e-maily prevádzkovateľa na oznámenie bezpečnostného
incidentu sú: dpo@truni.sk, resp. vcis@truni.sk,
e) bezodkladne
informovať
prevádzkovateľa
o kontrolách
a opatreniach
vykonaných dozorným orgánom voči sprostredkovateľovi, ako aj o vedení iného
konania proti prevádzkovateľovi, pokiaľ sa tieto týkajú zmluvného vzťahu
medzi prevádzkovateľom a sprostredkovateľom,
f) sprostredkovateľ je povinný bezodkladne, najneskôr v lehote do 10 dní odo dňa
skončenia platnosti zmluvy všetky osobné údaje vymazať alebo vrátiť
3

prevádzkovateľovi a vymazať existujúce kópie, to sa netýka osobných údajov,
ktoré je sprostredkovateľ povinný uchovávať na základe všeobecne záväzných
právnych predpisov aj po skončení tejto zmluvy. Sprostredkovateľ poskytne
prevádzkovateľovi zoznam osobných údajov, ktoré je prevádzkovateľ povinný
uchovávať aj po skončení platnosti zmluvy a uvedie dobu, počas ktorej je
povinný tieto údaje uchovávať,
g) poskytnúť prevádzkovateľovi všetky informácie potrebné na preukázanie
splnenia povinností stanovených v tejto zmluve a umožniť kontroly vykonávané
prevádzkovateľom.
7. Sprostredkovateľ je povinný poskytnúť prevádzkovateľovi všetky informácie
a dokumenty potrebné na preukázanie prijatia primeraných bezpečnostných opatrení
a splnenia ostatných povinností stanovených pre sprostredkovateľa v nariadení,
ostatných všeobecne záväzných právnych predpisoch týkajúcich sa ochrany
osobných údajov a v Dodatku č. 5.
8. Sprostredkovateľ je povinný bezodkladne písomne informovať prevádzkovateľa, ak
sa podľa jeho názoru pokynom prevádzkovateľa porušuje nariadenie alebo iné
všeobecne záväzné právne predpisy týkajúce sa ochrany osobných údajov.
9. Sprostredkovateľ je povinný oznámiť prevádzkovateľovi, ak by z akéhokoľvek
dôvodu malo dôjsť k porušeniu povinností ustanovených nariadením a iných
všeobecne záväzných právnych predpisov týkajúcich sa ochrany osobných údajov.
10. Ak v súvislosti s porušením, resp. nesplnením povinnosti sprostredkovateľa
vyplývajúceho z Dodatku č.5 alebo povinnosti vyplývajúcej zo všeobecne záväzných
právnych predpisov týkajúcich sa ochrany osobných údajov vznikne
prevádzkovateľovi alebo dotknutej osobe škoda, je sprostredkovateľ povinný
nahradiť ju v plnej výške bez zbytočného odkladu, najneskôr do 15 dní od doručenia
výzvy prevádzkovateľa. Uvedené platí aj v prípade, ak sprostredkovateľ koná
v rozpore s písomnými pokynmi prevádzkovateľa.

II.
1.

2.
3.

4.

Neoddeliteľnou súčasťou tohto Dodatku č.5 k zmluve je Príloha č.1 „Vyhlásenie
prevádzkovateľa“, ktoré nahrádza Prílohu č. 1, ktorá tvorila neoddeliteľnú časť Dodatku
č. 3.
Tento Dodatok č.5 k zmluve tvorí neoddeliteľnú súčasť zmluvy.
Tento Dodatok č.5 k zmluve nadobúda platnosť dňom jeho podpisu oprávnenými
zástupcami všetkých zmluvných strán a účinnosť dňa 25. mája 2018. Štatutárne orgány
zmluvných strán podpisom tejto zmluvy vyjadrujú svoj súhlas so zverejním zmluvy
v plnom rozsahu v zmysle §47a zákona č. 40/1964 Zb. Občianskeho zákonníka v znení
neskorších predpisov, v spojení s §5a zákona č. 211/2000 Z.z. o slobodnom prístupe k
informáciám a o zmene a doplnení niektorých zákonov v znení neskorších predpisov
Meniť obsah tohto Dodatku č. 5 k zmluve je možné len formou písomných dodatkov
podpísaných štatutárnymi orgánmi všetkých zmluvných strán.

4

5.

6.
7.

Všetky ostatné ustanovenia Zmluvy zmenami tohto Dodatku č. 5 k zmluve nedotknuté,
ostávajú v platnosti. Tento Dodatok č.5 k zmluve nijakým spôsobom neupravuje ani
nemení práva zmluvných strán a/alebo ich povinnosti v súvislosti s inými zmluvami, ktoré
spolu uzavreli, pokiaľ v tejto zmluve nie je výslovne uvedené inak.
Tento Dodatok č. 5 k zmluve je vyhotovený v štyroch (5) exemplároch, z ktorých každá
zmluvná strana dostane po dve (2) vyhotovenia.
Zmluvné strany prehlasujú, že si tento Dodatok č. 5 k zmluve prečítali, uzatvorili ho
slobodne, vážne, určite a zrozumiteľne, jeho obsahu porozumeli a na znak súhlasu s jeho
znením ho oprávnení zástupcovia zmluvných strán podpísali.

V ...........................................

Štatutárny orgán Zákazníka:

V ...........................................

Štatutárny orgán Poskytovateľa:

..........................................................

..............................................

prof. doc. JUDr. Marek Šmid, PhD.
rektor Trnavskej univerzity v Trnave

Mgr. Ján Grman, PhD.
konateľ SVOP, s.r.o.

5

Príloha č. 1 Dodatku č.5 k Zmluve o spolupráci pri zabezpečení prevádzky automatizovaného
knižničného informačného systému č.01/04/2006

Vyhlásenie prevádzkovateľa

Prevádzkovateľ:
Obchodné meno:

Trnavská univerzita v Trnave

Sídlo:

Hornopotočná 23, 918 43 Trnava

IČO:

318 25 249

DIČ:

2021177202

IČ DPH:

SK2021177202

Zriadená:

Zákonom SNR č.. č. 191/1992 Zb. o zriadení Trnavskej univerzity so
sídlom v Trnave.

Zastúpená štatutárnym orgánom : prof. doc. JUDr. Marek Šmid, PhD. , rektor univerzity
v y h l a s u j e,
že pri výbere sprostredkovateľa postupoval v súlade s čl. 28 ods. 1 nariadenia Európskeho

parlamentu a Rady (EÚ) 2016/679 z 27. apríla 2016 o ochrane fyzických osôb pri
spracúvaní osobných údajov a o voľnom pohybe takýchto údajov, ktorým sa zrušuje
smernica 95/46/ES, teda dbal na odbornú, technickú, organizačnú a personálnu spôsobilosť
sprostredkovateľa a jeho schopnosť poskytnúť dostatočné záruky na to, že prijmú primerané
technické a organizačné opatrenia tak, aby spracúvanie spĺňalo zákonné požiadavky a aby sa
zabezpečila ochrana práv dotknutej osoby.
V Trnave, dňa

...................................................
prof. doc. JUDr. Marek Šmid, PhD. ,
rektor Trnavskej univerzity v Trnave

6

