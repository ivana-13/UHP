ZoD na realizáciu diela „Rozvoj systému ActiveProcurement “

Evidenčné číslo zmluvy
Zhotoviteľa:

Objednávateľa: 4630259/2017

ZMLUVA O DIELO
Zmluvné strany:

Lomtec.com a.s.
Líščie údolie 5
841 04 Bratislava
registrácia:
osoba oprávnená k podpisu zmluvy:

Obchodný register Okresného súdu Bratislava I, odd. Sa vl.č. 5024/B
Mgr. Miroslav Ličko-predseda predstavenstva
Mgr. Miroslav Sedlák- podpredseda predstavenstva,
35795174
SK2020279745
2020279745
Tatra banka, a.s.
SK17 1100 0000 0026 2943 1093

IČO:
IČ pre DPH:
DIČ:
bankové spojenie:
číslo účtu IBAN:
osoba oprávnená rokovať vo veciach
 obchodných:
Mgr. Miroslav Sedlák-podpredseda predstavenstva, obchodný riaditeľ
 technických a realizačných:
Peter Januška- project manager
Číslo vložky v Registri partnerov verejného sektora:6730
(ďalej len ,,zhotoviteľ“)

a

TRANSPETROL, a. s.
Šumavská 38
821 08 Bratislava
registrácia:
osoba oprávnená k podpisu zmluvy:
IČO:
IČ pre DPH:
DIČ:
bankové spojenie:
číslo účtu:
osoba oprávnená
 kontrolovať zhotovovanie diela
v priebehu realizácie:
 rokovať vo veciach
 obchodných:
 technických:

Obchodný register Okresného súdu Bratislava I, odd. Sa, vl. č. 507/B
Ing. Ivan Krivosudský, predseda predstavenstva
RNDr. Martin Ružinský, PhD., podpredseda predstavenstva
31341977
SK2020403715
2020403715
Tatra banka, a.s.
2621021532/1100
PhDr. Róbert Danko
Ing. Ján Prišegem
Martin Pásztor

(ďalej len ,,objednávateľ“)

uzatvárajú podľa § 536 a nasl. Obchodného zákonníka č. 513/1991 Zb.
v znení neskorších predpisov túto zmluvu o dielo

1/ 11

ZoD na realizáciu diela „Rozvoj systému ActiveProcurement “

Čl. I
PREDMET ZMLUVY
1.1

Zhotoviteľ sa zaväzuje na svoje náklady a na svoje nebezpečenstvo riadne a včas vykonať pre
objednávateľa dielo vymedzené v tejto zmluve o dielo (ďalej aj len „zmluva“ alebo „ZoD“) v rozsahu a
podľa podmienok dohodnutých v tejto zmluve.

1.2

Objednávateľ sa zaväzuje riadne a včas zhotovené dielo v súlade s touto ZoD prevziať a zaplatiť
dohodnutú cenu za jeho vykonanie podľa platobných podmienok dohodnutých v tejto zmluve.

1.3

Dielom podľa tejto zmluvy je Rozvoj systému ActiveProcurement (ďalej len „dielo“).

1.4

Zhotoviteľ sa zaväzuje vykonať dielo bližšie špecifikované v prílohe č. 1 tejto zmluvy v rozsahu a kvalite
podľa tejto zmluvy, v súlade so všeobecne záväznými právnymi predpismi, platnými technickými
normami ako aj pokynmi a internými predpismi objednávateľa, s ktorými bol zhotoviteľ preukázateľne
oboznámený.

1.5

Zhotoviteľ potvrdzuje, že sa v rozsahu informácií uvedených v rámci procesu obstarania diela zoznámil
s rozsahom a povahou diela, že sú mu známe technické, kvalitatívne a iné podmienky k realizácii diela a
že disponuje takými technickými, materiálnymi a personálnymi kapacitami, oprávneniami a odbornými
znalosťami, ktoré sú k riadnemu vykonaniu diela potrebné.

1.6

Zmenu diela, ktorá bude mať za následok zvýšenie ceny diela je možné vykonať iba po predchádzaj úcom
písomnom súhlase objednávateľa, zastúpeného osobami oprávnenými k podpisu zmluvy o dielo. Zvýšenie
dohodnutej ceny diela je možné vykonať len na základe písomného dodatku k ZoD, ktorý musí byť
podpísaný osobami oprávnenými k podpisu ZoD.

1.7

Zmluvné strany sa dohodli, že dielo bude odovzdané a prevzaté v po častiach v zmysle bodu 1.3 a Prílohy
č. 1 tejto zmluvy, a to po jeho úspešnom kvalitatívnom a technickom vyskúšaní.

Čl. II
ČAS PLNENIA
2.1

Zhotoviteľ sa zaväzuje vykonať dielo do 12 týždňov od nadobudnutia účinnosti tejto zmluvy.

2.2

Zhotoviteľ je povinný bez meškania písomne informovať objednávateľa o vzniku akejkoľvek udalosti,
ktorá bráni alebo sťažuje realizáciu diela s dôsledkom omeškania času plnenia, uvedeného v bode 2.1
tejto zmluvy.

Čl. III
CENA DIELA
3.1

V súlade s ustanovením § 3 ods. 3 zákona NR SR č. 18/1996 Z. z. o cenách v znení neskorších predpisov
sa zmluvné strany dohodli na cene za vykonanie diela podľa bodu 1.3 tejto zmluvy vo výške 155.520 eur
(slovom: jednostopäťdesiatpäťtisícpäťstodvadsať 0/100 eur) vrátane DPH, z toho DPH je 25.920 eur.
Cena diela bez DPH je 129.600 eur. Podrobná špecifikácia ceny za dielo a jeho časti je uvedená
v prílohe č. 2 tejto zmluvy.

3.2

Dohodnutá cena diela obsahuje všetky oprávnené náklady zhotoviteľa.

3.3

Dohodnuté kvalitatívne, dodacie a iné podmienky pre zhotovenie diela, za ktorých platí dohodnutá cena,
sú vymedzené touto zmluvou a jej prílohami. Odchylné ustanovenia v ponuke zhotoviteľa od ustanovení
dohodnutých v tejto zmluve sa v tomto zmluvnom vzťahu neuplatnia (sú neplatné).

3.4

Dohodnutú cenu diela je možné zmeniť len v prípadoch, ak počas realizácie diela príde k:
a) zmenám alebo rozšíreniu predmetu zmluvy podľa bodu 3.5 tohto článku zmluvy,
b) zníženiu dohodnutého rozsahu prác a dodávok,
c) zmene sadzby dane v čase vzniku daňovej povinnosti. Zhotoviteľ uplatní vo faktúre DPH vo výške
určenej platným právnym predpisom v čase vzniku daňovej povinnosti.

3.5

Objednávateľ je oprávnený i v priebehu realizácie diela požad ovať zmenu diela (zámenu materiálov,
dodávok alebo vykonávaných prác na diele, rozšírenie alebo obmedzenie predmetu zmluvy). V takomto
prípade zmluvné strany dohodnú zmenu diela a jej vplyv na cenu, prípadne aj termín plnenia dodatkom
k tejto zmluve a zhotoviteľ je povinný zrealizovať plnenie podľa takto zmenených podmienok. V prípade
porušenia ustanovenia bodu 1.6 tejto zmluvy zo strany zhotoviteľa nie je prípustné dohodnutú cenu diela
2/ 11

ZoD na realizáciu diela „Rozvoj systému ActiveProcurement “

meniť a náklady s tým spojené je povinný znášať zhotoviteľ (neuplatní sa § 549 Obchodného zákonníka).

Čl. IV
PLATOBNÉ PODMIENKY
4.1

Zhotoviteľ je povinný po ukončení diela, resp. jeho prísl. časti zostaviť a objednávateľovi predložiť na
každej strane podpísaný súpis vykonaných prác a dodávok podľa položiek uvedených v prílohe č. 1 tejto
zmluvy. Súpis vykonaných prác a dodávok po vecnej stránke skontrolujú a odsúhlasia zástupcovia
objednávateľa a to podpisom na každej strane predloženého súpisu prác a dodávok. Ak má súpis prác
a dodávok vady (nie je vyhotovený zmluvne dohodnutým spôsobom), zástupcovia objednávateľa sú
oprávnení zhotoviteľovi vrátiť tento súpis na prepracovanie s presným zadefinovaním vád. Súpis
vykonaných prác a dodávok potvrdený zástupcami objednávateľa je povinnou prílohou faktúry.
Zhotoviteľ je oprávnený fakturovať aj čiastkové plnenie Diela na základe podpísaného súpisu vykonaných
prác a dodávok podľa položiek uvedených v Prílohe č.1 tejto zmluvy.

4.2

Na základe súpisu vykonaných prác, ktorý je odsúhlasený postupom podľa predchádzajúceho bodu tohto
článku zmluvy, má zhotoviteľ právo vyhotoviť faktúru so všetkými zákonom stanovenými náležitosťami.
Objednávateľ uhradí dohodnutú cenu diela v súlade s podmienkami dohodnutými v tejto zmluve po
riadnom vykonaní diela, resp. jeho prísl. časti, na základe faktúry zhotoviteľa. Faktúra musí byť
vyhotovená v súlade s touto zmluvou a platným zákonom o DPH. Zhotoviteľ je povinný predložiť
objednávateľovi dva rovnopisy faktúry vrátane príloh. Zmluvné strany sa dohodli, že lehota splatnosti
faktúry je do 30 dní od jej doručenia objednávateľovi. Ak posledný deň lehoty pripadne na sobotu,
nedeľu alebo sviatok, je posledným dňom lehoty najbližší nasledujúci pracovný deň. Osoba oprávnená
rokovať za objednávateľa vo veciach obchodných je oprávnená bez zaplatenia vrátiť zhotoviteľovi
faktúru, ktorá neobsahuje dohodnutú prílohu alebo je vy hotovená v rozpore s touto zmluvou alebo
všeobecne záväznými právnymi predpismi, pričom sa zastavuje plynutie lehoty splatnosti faktúry. Po
doručení riadne vyhotovenej faktúry objednávateľovi začína plynúť nová lehota splatnosti faktúry. Za deň
splnenia finančného záväzku sa považuje deň odpísania sumy peňažného záväzku z účtu objednávateľa
v prospech účtu zhotoviteľa, ktorý je uvedený v tejto zmluve. V bankovom styku budú používané
variabilné symboly uvedené na príslušnej faktúre. Konštantné symboly budú používané podľa platných
bankových pravidiel.

4.3

Záverečná faktúra (posledná) bude zhotoviteľom vyhotovená a objednávateľom uhradená až po vykonaní
celého diela podľa tejto zmluvy, po odstránení všetkých vád a nedorobkov diela.

4.4

Zmluvné strany sa dohodli, že pohľadávky zhotoviteľa voči objednávateľovi vzniknuté z tejto zmluvy,
nie je zhotoviteľ oprávnený postúpiť tretej osobe bez predchádzajúceho písomného súhlasu
objednávateľa.

Čl. V
PODMIENKY ZHOTOVOVANIA DIELA
5.1

Povinnosti a spolupôsobenie objednávateľa

5.1.1

Objednávateľ oboznámi zhotoviteľa s príslušnými internými predpismi objednávateľa, ktoré sa na
vykonávanie prác podľa tejto zmluvy vzťahujú, pričom zhotoviteľ je povinný zabezpečiť na školení účasť
všetkých pracovníkov, ktorých použije na výkon prác podľa tejto zmluvy , potvrdiť ich preškolenie
a zabezpečiť dodržiavanie týchto rozhodnutí a predpisov.
Zástupcom objednávateľa musí byť umožnené kontrolovať dielo na každom stupni jeho vykonávania. Ak
pri kontrole zistia, že zhotoviteľ porušuje svoje povinnosti, majú právo žiadať, aby zhotoviteľ odstránil
vady vzniknuté vadným zhotovovaním diela a ďalej ho zhotovoval riadne. V prípade, že zhotoviteľ v
primeranej lehote nevyhovie týmto požiadavkám objednávateľa pov ažuje sa to za podstatné porušenie
zmluvy.
Objednávateľ je oprávnený prostredníctvom svojich zástupcov sledovať obsah vykonaných prác a
dodávok, vyjadrovať sa k vykonaným prácam.
Zástupcovia objednávateľa sú oprávnení dať pracovníkom zhotoviteľa príkaz pr erušiť práce, ak je
ohrozená bezpečnosť zmluvného diela, život alebo zdravie osôb alebo ak hrozia iné vážne škody a
zodpovedný zástupca zhotoviteľa nie je na pracovisku ani inak včas dosiahnuteľný.
Objednávateľ je povinný prevziať riadne a včas zhotovené dielo, alebo jeho časť, v rozsahu a kvalite
dohodnutej touto zmluvou a v súlade s príslušnými všeobecne záväznými právnymi predpismi.

5.1.2

5.1.3
5.1.4

5.1.5

5.2

Povinnosti zhotoviteľa

5.2.1 Zhotoviteľ prehlasuje a zodpovedá za to, že je subjektom oprávneným v zmysle príslušných všeobecne
záväzných právnych predpisov na zhotovenie diela podľa tejto zmluvy. Zhotoviteľ sa zaväzuje, že
3/ 11

ZoD na realizáciu diela „Rozvoj systému ActiveProcurement “

zabezpečí trvalé odborné organizovanie, riadenie a koordinovanie prác a iných činností na pracovisku a
v ich priebehu bude zabezpečovať výkon prác podľa zmluvn e dohodnutých podmienok, všeobecne
záväzných právnych predpisov, pokynov a interných predpisov objednávateľa.
5.2.2 V prípade zmeny diela alebo rozšírenia rozsahu predmetu zmluvy s následným zvýšením zmluvne
dohodnutej ceny diela a/alebo predĺžením zmluvne dohodnutého času plnenia je potrebné postupovať
v súlade s bodom 1.6 tejto zmluvy; v opačnom prípade schválenie predmetnej zmeny resp. naviac prác
nezaväzuje objednávateľa a je neplatné.
5.2.3 Zhotoviteľ je povinný dodržiavať pokyny objednávateľa alebo jeho zástupcov týkajúce sa diela.
5.2.4 Zhotoviteľ je povinný pred začatím prác skontrolovať podklady a podmienky k vykonaniu diela a zistiť
prekážky, ktoré by mohli znemožňovať vykonanie diela dohodnutým spôsobom.
5.2.5 Zhotoviteľ je povinný bez zbytočného odkladu upozorniť obj ednávateľa na nevhodnú povahu alebo vady
vecí, podkladov alebo pokynov, ktoré dostal od objednávateľa.
5.2.6 Ak zhotoviteľ zistí skryté prekážky na mieste, kde má dielo zhotoviť, ktoré mu bránia zhotoviť dielo
riadne, je povinný ihneď takéto prekážky oznámiť ob jednávateľovi a ak sa nedajú odstrániť, navrhnúť
objednávateľovi zmenu diela.
5.2.7 aOdborné práce musia byť vykonané len pracovníkmi zhotoviteľa alebo jeho subdodávateľov, ktorí majú
príslušnú kvalifikáciu, odbornú spôsobilosť a oprávnenie na vykonanie týchto prác. Zhotoviteľ je povinný
pri vykonávaní diela zabezpečiť dodržiavanie platných technických noriem, príslušných platných
všeobecne záväzných právnych predpisov, predpisov týkajúcich sa BOZP a PO, zákazu vnášania,
požívania alkoholických nápojov, užívania omamných alebo psychotropných látok, fajčenia , ako
aj interných predpisov objednávateľa, s ktorými bol oboznámený. Zhotoviteľ zodpovedá za to, že všetci
pracovníci, ktorých použije na vykonanie diela sú oprávnení, spôsobilí a poučení na výkon príslušných
prác. Zástupca objednávateľa je oprávnený kontrolovať dodržiavanie týchto povinností . Porušenie týchto
záväzkov zhotoviteľa sa považuje za podstatné porušenie tejto zmluvy.
5.2.8 Zhotoviteľ sa môže pohybovať len na vymedzenom mieste výkonu prác.
5.2.9 Zhotoviteľ je plne zodpovedný za poškodenie majetku TRANSPETROLU, a.s., alebo tretích osôb, ktoré
sa nachádzajú na mieste výkonu diela ak mu tento majetok bol odovzdaný zhotoviteľovi na zhotovenie
diela.
5.2.10 Zhotoviteľ predloží objednávateľovi zoznam menný zoznam svojich praco vníkov, resp. pracovníkov
subdodávateľov s potrebnými osobnými údajmi (so súhlasom dotknutých osôb), ktoré je objednávateľ
oprávnený použiť k vydaniu povolení pre vstup do priestorov spoločnosti TRANPETROL, a.s..

Čl. VI
ODOVZDANIE A PREVZATIE DIELA
6.1

Povinnosť vykonať dielo, alebo jeho časť si zhotoviteľ splní riadnym a včasným ukončením a
odovzdaním diela, alebo jeho časti objednávateľovi na základe písomného protokolu o odovzdaní a
prevzatí diela, alebo jeho časti. Ak dohoda zmluvných strán alebo všeobecne záväzné právne predpisy
určujú vykonanie skúšok osvedčujúcich dohodnuté vlastnosti diela, musí úspešné vykonanie takýchto
skúšok predchádzať odovzdaniu a prevzatiu diela. O odovzdaní a prevzatí diela spíšu zmluvné strany
preberací protokol v 4 vyhotoveniach, 2 vyhotovenia pre každú zmluvnú stranu.

6.2

Zhotoviteľ sa zaväzuje súčasne s odovzdaním diela odovzdať objednávateľovi aj všetky doklady, ktoré sa
na dielo vzťahujú alebo sú potrebné na jeho užívanie, najmä:
a) zoznamy zariadení ktoré sú súčasťou odovzdaného diela manuály, návody na montáž, údržbu
a obsluhu;
b) záručné listy;
c) prevádzkový predpis, určujúci podmienky prevádzkovania diela;
Neodovzdanie týchto dokladov bude považované za závažné porušenie zmluvy zhotoviteľom a vady diela,
brániace riadnemu užívaniu diela s možnosťou uplatnenia príslušných zmluvných pokút podľa článku VII
tejto zmluvy.

6.3

6.4

Dielo má vady, ak vykonanie diela nezodpovedá výsledku určenému v zmluve, najmä ak:
a) nie je dodané v požadovanej kvalite;
b) vykazuje nedorobky, t.j. nie je vykonané v celom rozsahu podľa tejto zmluvy;
c) neboli predložené doklady alebo sú vady v dokladoch uvedených v bode 6.2 tejto zmluvy;
d) má právne vady vyplývajúce z priemyselného alebo iného duševného vlastníctva alebo je zaťažené
inými právami tretích osôb (napr. vecné práva, obligačné práva).
Objednávateľ nie je povinný prevziať dielo, ktoré má vady. Ak pri preberaní diela objednávateľ zistí, že
dielo má vady je oprávnený prevzatie diela odmietnuť a spíše so zhotoviteľom zápis o zistených vadách,
4/ 11

ZoD na realizáciu diela „Rozvoj systému ActiveProcurement “

spôsobe a termíne ich odstránenia. Zhotoviteľ má povinnosť odovzdať dielo objednávateľovi po
odstránení všetkých vád. Po dobu odstraňovania vád zistených pri odovzdávaní diela je zhotoviteľ v
omeškaní s odovzdaním diela riadne a včas.

Čl. VII
ZMLUVNÉ POKUTY
7.1

7.2

Zhotoviteľ sa zaväzuje zaplatiť objednávateľovi na základe uplatnenia zmluvnú pokutu vo výške:
a) 33,- eur za každý deň omeškania zhotoviteľa s odovzdaním diela podľa bodu 1.3 tejto zmluvy alebo
jeho zmluvne dohodnutej časti objednávateľovi v termíne dohodnutom v bode 2.1 tejto zmluvy,
b) 16,- eur za každý deň omeškania zhotoviteľa s odstránením vád diela v lehote určenej v bode 8.7 tejto
zmluvy,
c) 500,- eur za každé porušenie povinností zhotoviteľa podľa bodu 5.2.7 tejto zmluvy
Zhotoviteľ je povinný zaplatiť zmluvné pokuty uplatnené podľa bodu 7.1 tejto zmluvy do 14 dní od ich
uplatnenia objednávateľom.

7.3

Zaplatenie zmluvných pokút nezbavuje zhotoviteľa diela zodpovednosti za spôsobenú škodu, ktorá
vznikla z porušenia zmluvnej povinnosti zabezpečenej zmluvnou pokutou a povinnosti uhradiť ju v plnom
rozsahu. Zaplatené zmluvné pokuty sa neodpočítavajú od výšky spôsobenej škody.

7.4

Pre prípad omeškania objednávateľa s úhradou ceny diela na základe riadne vyhotovenej a doručenej
faktúry zhotoviteľa sa zmluvné strany dohodli na úroku z omeškania vo výške 0,02 % z nezaplatenej
sumy za každý deň omeškania.

7.5

Zmluvné strany podpisom tejto Zmluvy vyhlasujú, že maximálna výška zmluvných pokút , ktorá môže
vzniknúť za jeden a všetky prípady bude maximálne do výšky 10% zo zmluvnej ceny za predmet plnenia
podľa tejto zmluvy.

Čl. VIII
ZODPOVEDNOSŤ ZA VADY
ZÁRUKA ZA KVALITU
8.1

Zhotoviteľ zodpovedá za to, že dielo bude vykonané bez akýchkoľvek vád, v súlade s touto zmluvou a
všeobecne záväznými právnymi predpismi a bude mať kvalitatívne vlastnosti určené touto zmluvou.

8.2

Zhotoviteľ nezodpovedá za vady, ktoré boli priamo spôsobené použitím podkladov alebo vecí prevzatých
od objednávateľa na spracovanie v prípade, že zhotoviteľ ani pri vynaložení maximálnej odbornej
starostlivosti nemohol zistiť ich nevhodnos ť alebo na ňu bezodkladne písomne upozornil objednávateľa, a
ten na ich použití písomne trval.

8.3

Záručná doba na dielo, ktoré je predmetom tejto zmluvy je 2 roky s výnimkou dodávok, kde výrobca
(dodávateľ) poskytuje inú záručnú dobu - v takýchto prípadoch platí záručná doba uvedená v záručnom
liste alebo inom doklade výrobcu (dodávateľa), ktorý odovzdá zhotoviteľ objednávateľovi pri preberacom
konaní. Záručná doba u vzájomne odsúhlasených výrobkov, ktoré sú súčasťou diela, a le zhotoviteľ
nemôže ovplyvniť jej dĺžku trvania je taká, akú uvádza výrobca týchto výrobkov v záručnom liste.
Záručná doba začína plynúť dňom protokolárneho prevzatia diela objednávateľom. Záručná doba neplynie
v čase, kedy objednávateľ nemohol dielo užívať pre vady, za ktoré zodpovedá zhotoviteľ.

8.4

Zárukou preberá zhotoviteľ záväzok, že predmet diela bude počas záručnej doby spôsobilý na použitie na
dohodnutý účel a zachová si dohodnuté vlastnosti a kvalitu.

8.5

Objednávateľ sa zaväzuje, že vady diela oznámi zhotoviteľovi bezodkladne po ich zistení písomne a
v zmysle § 564 Obchodného zákonníka uplatní svoj nárok z vád plnenia. Za písomne uplatnenú
reklamáciu (oznámenie vád) sa považuje aj reklamácia podaná e-mailom alebo faxom. Doba od
oznámenia vád zhotoviteľovi až do odstránenia vád sa do záručnej doby nepočíta, o túto dobu sa záručná
doba predlžuje.

8.6

Zhotoviteľ za účelom posúdenia oprávnenosti a rozsahu reklamovanej vady zvolá písomnou pozvánkou
reklamačné konanie, na ktoré prizve aj príslušných subdodávateľov.

8.7

Zhotoviteľ sa zaväzuje začať s odstraňovaním vád diela najneskôr do 5 dní od doručenia žiadosti
objednávateľa na ich odstránenie a vady bezplatne odstrániť v čo najkratšom čase, najneskôr do 30 dní
od reklamácie vady, ak sa zmluvné strany nedohodnú písomne inak.

8.8

Ak zhotoviteľ nezačne s odstraňovaním vád v čase podľa bodu 8.7 tejto zmluvy alebo ak vady neodstráni
v určenom čase, objednávateľ je oprávnený zabezpečiť odstránenie vád na náklady zhotoviteľa a má
právo započítať náklady na odstránenie vád, resp. zľavu z ceny, prípadne vzniknuté škody a zmluvné
pokuty proti pohľadávkam zhotoviteľa voči objednávateľovi.
5/ 11

ZoD na realizáciu diela „Rozvoj systému ActiveProcurement “

8.9

Zhotoviteľ zodpovedá za vady diela, ktoré boli spôsobené jeho prípadnými subdodávateľmi v rovnakom
rozsahu, ako keby dielo zhotovil sám.

8.10 Zhotoviteľ prehlasuje a zodpovedá za to, že predmet jeho plnenia nie je zaťažený právami tretích osôb.
8.11 Vo vzťahu k dielu alebo plneniu, ktoré je chránené autorským právom zhotoviteľ prehlasuje, že je
oprávnený vykonávať majetkové práva autora (autorov) diela a v§ 65 a nasl. Autorského zákona č.
185/2015 Z.z. udeľuje objednávateľovi súhlas na použitie diela dodaného na základe tejto zmluvy
a zároveň chráneného podľa autorského zákona podľa potreby objednávateľa, spôsob om v zmysle § 19
Autorského zákona, v neobmedzenom rozsahu, bez časového obmedzenia. Odmena za poskytnutie súhlasu
na použitie diela (licencie) objednávateľovi je zahrnutá v cene diela podľa tejto zmluvy. Zhotoviteľ sa
zaväzuje odškodniť objednávateľa pre prípad, že dielo má právne vady. Po splnení záväzku podľa tejto
zmluvy, je objednávateľ oprávnený bez ďalšieho poveriť doplnením alebo zmenou diela aj inú osobu ako
zhotoviteľa.
8.12 Zhotoviteľ sa zaväzuje v prípade žiadosti objednávateľa odstrániť aj také vad y, zodpovednosť za vznik
ktorých popiera, s tým, že následne bude riešená otázka zodpovednosti a znášania nákladov.

Čl. IX
ZODPOVEDNOSŤ ZA ŠKODU
9.1

Zhotoviteľ zodpovedá za škodu, ktorá vznikne objednávateľovi, zhotoviteľovi alebo tretím osobám v
dôsledku porušenia povinností zhotoviteľa, vyplývajúcich z tohto zmluvného vzťahu, všeobecne
záväzných právnych predpisov alebo porušením inej právnej povinnosti. O škodách bude zhotoviteľ
objednávateľa neodkladne informovať a zaväzuje sa nahradiť vzniknutú škodu, resp. vykonať opatrenia
k odstráneniu škôd bez zbytočného odkladu. Zhotoviteľ je povinný na požiadanie bezodkladne poskytnúť
súčinnosť potrebnú na preverenie okolností vzniku škody a jej výšky a uhradiť náklady spojené so
zisťovaním rozsahu škody a jej uplatnením.

9.2

Zhotoviteľ sa zaväzuje vynaložiť maximálne úsilie a odbornú starostlivosť na predchádzanie vzniku škôd
a zníženie ich rozsahu, zabezpečiť preventívne opatrenia, kvalifikovanú súčinnosť vo vzťahu k povinnosti
predchádzať škodám, obmedzeniu ich rozsahu, zakročovaciu povinnosť pri hroziacej škode, opatrenia na
odvrátenie alebo zmiernenie škody, zabezpečiť a kontrolovať riadne plnenie svojich povinností
vyplývajúcich z tohto zmluvného vzťahu.

9.3

V prípade, ak v dôsledku porušenia povinností zhotoviteľa (nap r. omeškaním, nesplnením záväzkov alebo
porušením podmienok stanovených v tejto zmluve a jej prílohách, príslušných právnych predpisoch ai.)
dôjde k vzniku škody, strate, zničeniu, krádeži, poškodeniu alebo inému znehodnoteniu majetku,
poškodeniu zdravia, úrazu alebo úmrtiu, vzniku stavu všeobecného ohrozenia, uplatneniu pokút alebo
inému sankčnému postihu objednávateľa, je zhotoviteľ povinný takto spôsobenú škodu nahradiť.
Objednávateľ a zhotoviteľ sa dohodli, že bez ohľadu na iné ustanovenia tejto zmluvy, úhrnná
predvídateľná škoda, ktorá by mohla byť predmetom náhrady zo strany dodávateľa predstavuje v zmysle
predpokladu zmluvných strán maximálne 100 % z celkovej ceny diela podľa bodu 3.1 tejto zmluvy.
Objednávateľ a zhotoviteľ vyhlasujú, že vyššie uvedený predpoklad výšky škody predstavuje súhrnné
predvídateľné sumy odškodného podľa tejto zmluvy, ktoré zmluvné strany môžu očakávať počas uzavretia
zmluvy. Ustanovenia tejto zmluvy rozdeľujú riziká medzi zhotoviteľom a objednávateľom. Takéto
usporiadanie vzťahov v zmluve je premietnuté aj do zmluvnej ceny.

9.4

Čl. X
VLASTNÍCTVO K DIELU A NEBEZPEČENSTVO ŠKODY
10.1 Vlastníkom zhotovovaného diela, alebo jeho časti je objednávateľ a to okamžite po uhradení zmluvnej
ceny diela, alebo jeho príslušnej časti.
10.2 Veci (materiál a zariadenia) potrebné na vykonanie diela zabezpečuje zhotoviteľ. Cena vecí potrebných
na vykonanie diela je súčasťou ceny podľa bodu 3.1 tejto zmluvy. Zhotoviteľ zostáva vlastníkom vecí
potrebných na zhotovenie diela až do ich pevného zabudovania do diela, ktoré je predmetom tejto zmluvy
s výnimkou vecí uhradených objednávateľom pred ich zabudovaním (montážou, aplikáciou), ktorých
vlastníkom sa už ich úhradou stáva objednávateľ.
10.3 Nebezpečenstvo škody na diele ako aj na veciach potrebných na vykonanie diela znáša zhotoviteľ až do
času záverečného protokolárneho prevzatia diela, alebo jeho časti objednávateľom.

6/ 11

ZoD na realizáciu diela „Rozvoj systému ActiveProcurement “

Čl. XI
OCHRANA DÔVERNÝCH INFORMÁCIÍ
11.1 Zmluvné strany sa dohodli, že všetky podklady objednávateľa pre plnenie tejto zmluvy, skutočnosti, ktoré
sa v súvislosti s prípravou alebo plnením tejto zmluvy navzájom o druhej zmluvnej strane dozvedia
(najmä skutočnosti obchodnej, výrobnej alebo technickej povahy), ktoré nie sú všeobecne známe alebo
bežne dostupné v príslušných obchodných kruhoch sa považujú za dôverné, nesmú byť zverejnené,
poskytnuté alebo sprístupnené tretej osobe bez súhlasu druhej zmluvnej strany a nesmú byť použité na iný
účel ako na plnenie zákonných povinností alebo zmluvných povinností vyplývajúcich z tejto zmluvy.
Zhotoviteľ sa zaväzuje zachovávať obchodné tajomstvo a dodržiavať ustanovenia Organizačnej smernice
č. 1/2012 na ochranu obchodného tajomstva TRANSPETROL, a.s., s ktorou bol oboznámený pri podpise
tejto zmluvy. Tento záväzok sa zmluvné strany zaväzujú dodržiavať bez časového obmedzenia aj po
zániku tejto zmluvy.
11.2 Zhotoviteľ sa zaväzuje, že počas realizácie diela budú objednávateľom odovzdané dokumenty potrebné na
realizáciu diela uložené tak, aby boli prístupné iba oprávneným pracovníkom zhotoviteľa. Zhotoviteľ je
oprávnený v nevyhnutnom rozsahu poskytnúť za rovnakých podmienok, s povinnosťou podľa bodu 11.1
tejto zmluvy, potrebnú časť dokumentov svojim subdodávateľom.

Čl. XII
ODSTÚPENIE OD ZMLUVY
12.1 Od zmluvy je možné odstúpiť len v prípadoch, ktoré ustanovuje zmluva alebo záko n.
12.2 Ak sa porušenie zmluvnej povinnosti zmluvnou stranou považuje v zmysle tejto zmluvy alebo v zmysle §
345 Obchodného zákonníka za podstatné porušenie zmluvy, môže oprávnená strana od zmluvy odstúpiť,
pokiaľ to oznámi písomne druhej zmluvnej strane bez zb ytočného odkladu, najneskôr však do 30 dní po
tom, ako sa o porušení dozvedela, resp. mohla dozvedieť. Pre určenie lehoty je rozhodujúci dátum
doručenia oznámenia.
12.3 Ak oprávnená strana oznámi druhej strane, že na splnení zmluvných povinností naďalej trvá, a lebo
nevyužije v lehote podľa bodu 12.2 tejto zmluvy právo od zmluvy odstúpiť, môže od zmluvy odstúpiť len
spôsobom pre nepodstatné porušenie zmluvy v zmysle § 346 Obchodného zákonníka.
12.4 Odstúpením od zmluvy zmluva zaniká dňom doručenia písomného prejavu v ôle oprávnenej strany druhej
zmluvnej strane. Odstúpením od zmluvy nie je dotknuté právo na zaplatenie zmluvnej pokuty a náhradu
škody vzniknutej porušením zmluvy.
12.5 Za podstatné porušenie zmluvy zo strany zhotoviteľa sa považuje najmä nesplnenie záväzku odo vzdať
dielo v dohodnutom zmluvnom termíne, neplnenie kvalitatívno -technických podmienok určených touto
zmluvou, alebo všeobecne záväznými právnymi predpismi, neodstránenie objednávateľom reklamovaných
vád diela v zmluvne určených lehotách, porušenie povinností stanovených všeobecne záväznými
alebo internými predpismi, najmä z oblasti protipožiarnej ochrany, bezpečnosti pri práci.

7/ 11

ZoD na realizáciu diela „Rozvoj systému ActiveProcurement “

.

Čl. XIII
ZÁVEREČNÉ USTANOVENIA
13.1 Ostatné práva a povinnosti zmluvných strán vyplývajúce z tohto zmluvného vzťahu sa budú riadiť
príslušnými ustanoveniami Obchodného zákonníka č. 513/1991 Zb. v znení neskorších predpisov.
13.2 Zmeny alebo doplnky tejto zmluvy možno uskutočniť len písomnými dodatkami k tejto zmluve
obojstranne riadne podpísanými zmluvnými stranami, inak je zmena či doplnenie neplatné.
13.3 Objednávateľ aj zhotoviteľ sa zaväzuje bez zbytočného odkladu písomne informovať druhú zmluvnú
stranu o prípadnej zmene svojho obchodného mena, právnej formy, sídla, IČO, DIČ, IČ pre DPH,
oprávnených zástupcov, bankového spojenia a čísla účtu, na ktorý majú byť poukázané platby a iných
skutočnostiach významných pre riadne plnenie tejto zmluvy .
13.4 Zmluva je vyhotovená v štyroch rovnopisoch, z ktorých každá zmluvná strana dostane dve vyhotovenia.
13.5 Zmluva nadobúda platnosť dňom jej obojstranného podpisu zmluvnými stranami a účinnosť dňom
nasledujúcim po dni jej zverejnenia v zmysle § 47a Občianskeho zákonníka a § 5a zákona č. 211/2000
Z.z. o slobode informácií v znení neskorších predpisov v Centrálnom registri zmlúv. Zmluvné stra ny so
zverejnením tejto zmluvy súhlasia.
13.6 Zmluvné strany si túto zmluvu prečítali a následne ju podpísali na znak súhlasu s jej obsahom a toho, že
ju pochopili a bez výhrad prijali a že táto zmluva vyjadruje ich slobodnú a vážnu vôľu.
13.7 Súčasťou tejto zmluvy o dielo sú nasledovné prílohy:



Príloha č. 1
Príloha č. 2

Špecifikácia diela
Špecifikácia ceny diela

V Bratislave dňa ................................

V Bratislave dňa .........................

zhotoviteľ

objednávateľ

.................................................
Mgr. Miroslav Ličko
Predseda predstavenstva
Lomtec.com a.s.

..................................................
Ing. Ivan Krivosudský
predseda predstavenstva
TRANSPETROL, a.s

..................................................

...................................................

Mgr. Miroslav Sedlák
Podpredseda predstavenstva
Lomtec.com a.s.

RNDr. Martin Ružinský, PhD
podpredseda predstavenstva
TRANSPETROL, a.s

8/ 11

ZoD na realizáciu diela „Rozvoj systému ActiveProcurement “

Špecifikácia diela

Príloha 1

Základnou požiadavkou je, aby súťaže boli v jednom systéme podchytené v rámci ich životného cyklu od
návrhu/požiadavky na súťaž cez proces schvaľovania súťaže využitím elektronického workflow nástroja.
Zároveň sa požaduje, aby proces prípravy a schvaľovania dokumentácie súťaže a výstupných dokumentov
formou elektronického workflow.
Ďalšou požiadavkou na rozšírenie systému je rozšírenie systému o evidenciu dokumentov uchádzačov
a dodávateľov ku kvalifikačným požiadavká m v súťažiach, evidenciu referencií a hodnotenie dodávateľov.
Implementácia workflow vrátane nových formulárov:

1)

Základné ciele zavedenia elektronického workflow do systému evidencie súťaží:





Zjednotenie schvaľovacieho procesu súťaží do jedného informačného systému
Zavedenie elektronického workflow na pripomienkovanie a schvaľovanie dokumentov k súťažiam
Zvýšenie flexibility a zníženie nákladov na úpravy workflow pre schvaľovanie súťaží a dokumentácie v systéme
Zabezpečenie prehľadu o stave schvaľovacieho procesu súťaží a dokumentov

Požadujeme, aby nová funkčnosť bola spracovaná v zmysle nasledovného procesu s tým, že v danej etape
požadujeme implementáciu workflow bez integrácie SAP:
 Žiadatelia budú do systému na správu výberových konaní ActiveProcurement zadávať požiadavky na súťaže
obsahujúce informácie podľa formulára Výberové konanie, definovaného Organizačnou Obstarávania tovarov,
stavebných prác a služieb v podmienkach TRANSPETROL, a.s..
 Zadané požiadavky musia následne podliehať v ActiveProcurement schvaľovaciemu procesu, ktorý bude navrhnutý
presne na mieru a podmienky zákazníka podľa požiadaviek uvedenej internej smernice.
 Žiadatelia v rámci schvaľovacieho workflow pred schválením súťaže budú môcť/ musieť priložiť dokument
špecifikujúci predmet súťaže. Tento bude základom pre vytvorenie kompletnej zadávacej dokumentácie –
predmetnou časťou súťažných podkladov. Tvorbu samotných súťažných podkladov podporuje ActiveProcurement
generovaním dokumentov na základe šablón s automatickým vyplnením údajov o súťaži.

Po schválení požiadavky na súťaž bude v systéme ActiveProcurement možné založiť zákazku v module pre
realizáciu zákaziek. Zákazka bude vedená pod interným referenčným kódom zákazky.
 Workflow nástroj musí tajomníkovi komisie/Správcovi zákazky umožniť zadanie kompletných súťažných podkladov
na pripomienkovanie a schválenie zainteresovaným pracovníkom (členom komisie).
 Výsledkom procesu realizácie súťaže môže byť návrh zmluvy alebo objednávka, ktorých schvaľovanie
pripomienkovanie je taktiež nutné realizovať prostredníctvom elektronického workflow.
 Prípadné dodatky k zmluve zo súťaže musia rovnako prejsť procesom schvaľovania a pripomienkovania
prostredníctvom elektronického workflow.

Doplnenie funkčnosti ActiveProcurement o proces internej kvalifikácie s hodnotením dodávateľov

2)

Základné ciele zavedenia interného kvalifikačného systému a evidencie referencií s hodnotením dodávateľov:






Konsolidácia predložených potvrdení a požadovaných podkladov ku kvalifikácií do jednotlivých súťaží a ich
platnosti priamo do subjektu
Eliminácia vyžadovania duplicitných potvrdení a podkladov
Merateľné hodnotenie dodávateľov
Jednoduché vystavenie referencií o zrealizovanej dodávke zo systému
Sprístupnenie referencií na registráciu dodávateľov v registroch pre členov komisie

Funkčnosť databáza dokumentov:

Pri predkladaní ponuky bude mať uchádzač možnosť zadať odkazy na registráciu svojej spoločnosti v Registri
partnerov verejného sektora a v Zozname hospodárskych subjektov. Pri pridávaní príloh k ponuke bude uchádzač
vyberať typ dokumentu, ktorý prikladá. Zároveň uvedie dátum platnosti daného dokumentu.

Obstarávač/člen komisie overí dátum platnosti dokumentu (na základe jeho obsahu) a v prípade potreby ho upraví.

Dokumenty dokladujúce splnenie podmienok účasti nachádzajúce sa v ponuke budú automaticky preberané do
databázy dokumentov subjektu. Ak ide o dokument, ktorý sa v databáze dokumentov už nachádzal pred prijatím
ponuky, aktualizuje sa jeho dátum platnosti (dokumenty sa kvôli prehľadnosti neduplikujú).

9/ 11

ZoD na realizáciu diela „Rozvoj systému ActiveProcurement “



V závislosti od typu dokumentu a nastavenej doby platnosti budú priradené dokumenty ponúkané uchádzačom pri
vytváraní novej ponuky.

Funkčnosť hodnotenia dodávateľov a referencie:
Vo formulári editácie zmluvy bude mať používateľ k dispozícii záložku „Referencie“, v ktorej bude mať možnosť
pridávať ľubovoľný počet referencií k danej zmluve. V rámci referencie bude možné zadať nasledujúce údaje:

Faktúra (výber z číselníka faktúr evidovaných k danej zmluve)

Dátum vyhotovenia referencie (výber dátumu z kalendára)

Predčasné ukončenie zmluvy, koncesnej zmluvy alebo rámcovej dohody verejným obstarávateľom alebo
obstarávateľom z dôvodu porušenia povinností dodávateľa (možnosť výberu hodnôt „áno“/„nie“)

Omeškanie dodávateľa, ku ktorému došlo z dôvodov na strane dodávateľa (možnosť výberu hodnôt „áno“/„nie“)

Počet dôvodne uplatnených reklamácií, s uvedením v akej časti bol dodaný tovar, stavebné práce alebo služba
reklamovaná, a to v percentuálnom vyjadrení voči celkovému objemu zákazky (hodnota v %)

Dodržanie povinností dodávateľa dohodnutých v zmluve, koncesnej zmluve alebo rámcovej dohode vo vzťahu k
spôsobu a kvalite plnenia, ktoré je možné objektívne vyjadriť alebo kvantifikovať (hodnota v %)

Stručné odôvodnenie (textové pole)

Výsledná hodnotiaca známka (textové pole)
Na základe evidovaných údajov bude možné generovanie dokumentu s referenciou podľa šablóny dostupnej
v systéme.
Pri hodnotení splnenia podmienok účasti sa budú obstarávačovi a členom komisie zobrazovať odkazy na
Register partnerov verejného sektora, Zoznam hospodárskych subjektov a doterajšie informatívne hodnotenie
daného uchádzača. V rámci hodnotenia budú zobrazené základné štatistické údaje vypočítané na základe
evidovaných referencií daného subjektu.

10/ 11

ZoD na realizáciu diela „Rozvoj systému ActiveProcurement “

Špecifikácia ceny

Predmet zákazky
Interný kvalifikačný systém
Proces schvaľovania súťaží
Suma

EUR bez DPH
58 800 €
70 800 €
129 600 €

EUR DPH 20%
11 760 €
14 160 €
25 920 €

11/ 11

Príloha 2

EUR s DPH
70 560 €
84 960 €
155 520 €

Termín dodania
do 4 týždňov
do 12 týždňov

