Rámcová dohoda č. Z201823859_Z
I. Zmluvné strany
1.1

Objednávateľ:
Obchodné meno:
Sídlo:
IČO:
DIČ:
IČ DPH:
Číslo účtu:
Telefón:

1.2

Ministerstvo pôdohospodárstva a rozvoja vidieka Slovenskej republiky
Dobrovičova 12, 81266 Bratislava, Slovenská republika
00156621
2021291382
SK6681800000007000081105
+421259266234

Dodávateľ:
Obchodné meno:

TREND SLOVAKIA, s.r.o.

Sídlo:

Rumančeková 28, 82101 Bratislava, Slovenská republika

IČO:

35787414

DIČ:

2020256612

IČ DPH:

SK2020256612

Číslo účtu:

SK4702000000001523754156

Telefón:

+421 2 905607673

II. Predmet zmluvy
2.1

2.2

Všeobecná špecifikácia predmetu Zmluvy:
Názov:

Opravy a údržba tlačiarní a multifunkčných zariadení

Kľúčové slová:

Servis, oprava, údržba, výmena, náhradné diely, tlačiareň, multifunkčné zariadenie,
porucha, vada, konfigurácia, testovanie

CPV:

50310000-1 - Údržba a opravy kancelárskych strojov

Druh/y:

Služba

Funkčná a technická špecifikácia predmetu Zmluvy:

Položka č. 1:

Servis, opravy a údržbu tlačiarní a multifunkčných zariadení

Funkcia
Predmetom zákazky je zabezpečenie dodávateľa služieb spojených s pozáručným servisom, opravami a údržbou
čiernobielych a farebných ihličkových, atramentových, laserových, termo a LED tlačiarní a multifunkčných zariadení s
formátom tlače A4 a A3 (ďalej len „zariadenia“) počas doby 1 roka odo dňa nadobudnutia účinnosti zmluvy alebo do
vyčerpania hodnoty zákazky.
Predmetom zmluvy je záväzok dodávateľa zabezpečiť služby spojené s diagnostikou vád, pozáručným servisom, kontrolami,
opravami, údržbou, čistením, zapojením, kalibráciou, konfigurovaním, testovaním, upgrade/update, dodávaním náhradných
dielov a príslušenstva zariadení, poskytovať poradenskú a konzultačnú činnosť súvisiacu s predmetom zmluvy (ďalej len
„servisná požiadavka“) na základe servisných požiadaviek verejného obstarávateľa v rozsahu uvedenom v servisnej
požiadavke.
Verejný obstarávateľ (ďalej uvádzaný aj ako „objednávateľ“) disponuje v čase obstarávania zariadeniami od rôznych výrobcov
a viacerých modelov od jedného výrobcu, ktorých zoznam tvorí neoddeliteľnú súčasť tejto zmluvy.
Objednávateľ prevádzkuje zariadenia v dvoch sídlach s rôznymi adresami v rámci mesta Bratislava.
Definícia pojmov:
Servisná požiadavka je žiadosť objednávateľa adresovaná dodávateľovi s cieľom zabezpečiť služby a tovary spojené s
diagnostikou vád, pozáručným servisom, kontrolami, opravami, údržbou, čistením, zapojením, kalibráciou, konfigurovaním,
testovaním, upgrade/update, dodávaním náhradných dielov a príslušenstva zariadení, poskytovať poradenskú a konzultačnú
činnosť súvisiacu s predmetom zmluvy, smerujúce k obnoveniu prevádzkyschopnosti zariadení.

Strana 1 z 7

Reakčná doba je doba, ktorá začína plynúť od prevzatia oznámenia servisnej požiadavky dodávateľom a končí začatím
servisného výkonu. Prevzatie servisnej požiadavky oznámi dodávateľ objednávateľovi na e-mail kontaktnej osoby
objednávateľa oprávnenej konať vo veciach plnenia servisných požiadaviek alebo začína plynúť automaticky 24 hod. od
nahlásenia servisnej požiadavky dodávateľovi objednávateľom. Za začiatok servisného výkonu sa považuje zaslanie návrhu
cenovej ponuky servisnej požiadavky objednávateľovi.
Servisný výkon sa chápe okamžitá a prioritná časovo obmedzená činnosť dodávateľa vedená bez akéhokoľvek zdržania
smerujúca k plneniu predmetu zmluvy spojenej s obnovením prevádzkyschopnosti zariadení alebo s dodávkou náhradných
dielov a príslušenstva zariadení a iných plnení v zmysle servisnej požiadavky.
Servisná prehliadka je súčasťou servisného výkonu, ktorá slúži na spresnenie servisnej požiadavky, ak nie je možné
objednávateľom jednoznačne špecifikovať vadu zariadenia a dodávateľ na základe servisnej požiadavky nedokáže vypracovať
a predložiť cenovú ponuku objednávateľovi.
Počet zariadení objednávateľa podľa výrobcu: Hewlett Packard 129 ks; Xerox 251 ks; Toshiba 13 ks; Lexmark 12 ks;
Samsung 5 ks; Epson 2 ks; Canon 1 ks; Sharp 1 ks.
Jednotlivé typy zariadení Hewlett Packard: HP 1415 Color LaserJet Pro CM, HP Color LaserJet CP2025n, HP Color LaserJet
Pro CM1415fn, HP LJ 1320, HP LJ 3052, HP LJ CM2320fxi, HP LJ Pro 200 MPF M276, HP LJ CP3525n, HP LJ P2055d, HP
LJ P2055dn
Jednotlivé typy zariadení Xerox: Xerox AltaLink B8045/B8055, Xerox AltaLink C8055, Xerox Phaser 3320, Xerox Phaser 3330,
Xerox Phaser 6010, Xerox Phaser 6022, Xerox WorkCentre 3025, Xerox WorkCentre 5845, Xerox WorkCentre 6400, Xerox
WorkCentre 6505, Xerox WorkCentre 6605, Xerox WorkCentre 7855, Xerox WorkCentr 7556, Xerox VersaLink C405
Jednotlivé typy zariadení Toshiba: Toshiba DC 2330 MFP, Toshiba e-Studio 355, Toshiba e-Studio 4540c
Jednotlivé typy zariadení Lexmark: Lexmark X364DN
Jednotlivé typy zariadení Canon: Canon MX 925
Jednotlivé typy zariadení Sharp: Sharp AR-5620D+podavac
Jednotlivé typy zariadení EPSON: Epson LQ-680, Epson LX 300
Jednotlivé typy zariadení Samsung: Samsung SCX-4600
Technické vlastnosti

Jednotka

1. servisné požiadavky

človekohodina

Technické vlastnosti

Hodnota/Charakteristika

Servisné požiadavky pre zariadenia

Servisné výkony zariadení sa budú vykonávať v sídlach verejného
obstarávateľa okrem prípadov, kedy bude nevyhnutné na
zariadeniach vykonať servisný výkon v sídle alebo prevádzke
dodávateľa.

Náhradné diely

Všetky náhradné diely musia byť originálne od výrobcu zariadenia,
nové, nepoužité.

Náhradné diely a ekvivalent

Ak sa na zariadenie už náhradný diel nevyrába, môže byť použitý
ekvivalent náhradného dielu plne kompatibilný s originálnym
náhradným dielom, nový a nepoužitý.

Záruka na náhradné diely a príslušenstvo zariadení

24 mesiacov v sídle verejného obstarávateľa od dátumu
protokolárneho prevzatia servisnej požiadavky.

Záruka na servisné výkony

12 mesiacov od protokolárneho prevzatia realizácie servisnej
požiadavky v sídle verejného obstarávateľa.

Cena za človekohodinu

musí zahŕňať všetky vynaložené náklady dodávateľa súvisiace
priamo či nepriamo s plnením servisnej požiadavky verejného
obstarávateľa.

2.3

Minimum

Maximum

Presne
500

Osobitné požiadavky na plnenie:

Názov
1. SPÔSOB PREDLOŽENIA PODKLADOV K PLNENIU
1.1 Dodávateľ sa zaväzuje predložiť objednávateľovi podrobný rozpis jednotkových cien jednotlivých položiek podľa
Technickej špecifikácie predmetu zákazky s uvedením cien bez DPH ako aj cien vrátane DPH.
1.2 Dodávateľ sa zaväzuje predložiť objednávateľovi informácie o názve dodávateľa, sídle, IČO, DIČ, DIČ DPH, o bankovom
spojení dodávateľa v rozsahu - názov banky, číslo účtu, SWFT (BIC), IBAN.
1.3 Dodávateľ je povinný predložiť objednávateľovi doklad preukazujúci, oprávnenie dodávateľa dodávať služby, ktoré sú
predmetom tejto zmluvy. Z dokladu musí vyplývať, že dodávateľ má oprávnenie na podnikanie v rozsahu vzťahujúcom sa na
poskytnutie plnenia predmetu tejto zmluvy.
Strana 2 z 7

1.4 Dodávateľ je povinný predložiť objednávateľovi čestné vyhlásenie, že zamestnáva vlastných zamestnancov pre plnenie
predmetu zmluvy.
1.5 Dodávateľ je povinný predložiť objednávateľovi doklady (certifikáty, absolvovania školení, osvedčenia a pod.) preukazujúce
odbornosť dodávateľa alebo vlastných zamestnancov pre plnenie predmetu zmluvy pre zariadenia od konkrétneho výrobcu
(napr. Toshiba, Xerox a pod.). Uvedené doklady požadujeme predložiť len pre zariadenia od konkrétneho výrobcu, ktorých má
objednávateľ presne alebo viac ako 20 ks v zozname zariadení.
1.6 Ak dodávateľ nedisponuje dokladmi podľa bodu 1.5 Osobitné požiadavky na plnenie (ďalej iba "OPNP") tejto zmluvy,
dodávateľ predloží čestné prehlásenie, ktorým sa zaručí za odbornosť vlastných zamestnancov vykonávajúcich plnenie
predmetu zmluvy.
1.7 Dodávateľ je povinný splniť povinnosti podľa bodu 1.1 až 1.6 OPNP zaslaním skenov dokumentov do 5 pracovných dní po
nadobudnutí účinnosti zmluvy elektronickou formou na emailovú adresu kontaktnej osoby objednávateľa.
1.8 Nesplnenie povinností podľa bodu 1.4 až 1.7 OPNP tejto zmluvy sa bude považovať za podstatné porušenie zmluvy zo
strany dodávateľa a objednávateľ si v tomto prípade vyhradzuje právo odstúpiť od zmluvy.
2. PREDLOŽENIE ÚDAJOV
2.1 Dodávateľ bezodkladne po nadobudnutí účinnosti zmluvy predloží kontaktné údaje osoby, ktorá je za dodávateľa
oprávnená konať vo veciach plnenia predmetu zmluvy (meno a priezvisko, emailovú adresu, telefónne číslo...).
2.2 Objednávateľ sa zaväzuje poskytnúť bezodkladne po nadobudnutí účinnosti zmluvy údaje súvisiace s plnením predmetu
zmluvy (napr. kontaktné osoby objednávateľa, emailovú adresu, ...).
2.3 Dodávateľ zároveň predloží kontaktné údaje osoby, ktorá je za dodávateľa oprávnená konať vo veciach plnenia servisných
požiadaviek objednávateľa (meno a priezvisko, emailovú adresu,...).
2.4 Objednávateľ zároveň predloží kontaktné údaje osoby, ktorá je za objednávateľa oprávnená konať vo veciach plnenia
servisných požiadaviek (meno a priezvisko, emailovú adresu,...).
3. MIESTO A TERMÍNY PLNENIA
3.1 Miestom plnenia sú dve sídla Objednávateľa v rámci mesta Bratislava.
3.2 Dodávateľ sa zaväzuje dodávať objednávateľovi predmet zmluvy po nadobudnutí účinnosti, na základe servisných
požiadaviek objednávateľa v rozsahu uvedenom v servisnej požiadavke.
3.3 Nesplnenie povinnosti podľa bodu 3. OPNP podľa tejto zmluvy sa bude považovať za podstatné porušenie tejto zmluvy.
4. POSTUP PLNENIA PREDMETU ZMLUVY
4.1 Objednávateľ oznámi dodávateľovi servisnú požiadavku elektronicky dohodnutým spôsobom (na emailovú adresu
dodávateľa alebo kontaktným formulárom vyplneným na webovej stránke dodávateľa alebo HelpDesk-om dodávateľa a pod.).
4.2 Servisná požiadavka musí obsahovať: Názov Objednávateľa, Číslo zmluvy, Kontaktné údaje zamestnanca objednávateľa
zodpovedného za vecné plnenie servisnej požiadavky, Adresa sídla objednávateľa pre servisnú požiadavku, Názov a typ
zariadenia, Popis servisnej požiadavky, Dátum a čas odoslania oznámenia servisnej požiadavky.
4.3 Dodávateľ po doručení a prevzatí servisnej požiadavky pridelí servisnej požiadavke číslo.
4.4 Na základe popisu servisnej požiadavky objednávateľa vypracuje dodávateľ návrh cenovej ponuky objednávateľovi.
Cenová ponuka musí obsahovať Číslo servisnej požiadavky, Dátum a čas prijatia servisnej požiadavky, Zoznam a popis
činností servisného výkonu, Zoznam potrebných náhradných dielov, Časový plán – dátum realizácie servisného výkonu a
počet človekohodín, výsledná cena bez DPH/s DPH servisného výkonu.
4.5 Návrh cenovej ponuky musí byť odsúhlasený a schválený objednávateľom. Na základe schváleného návrhu cenovej
ponuky objednávateľ odošle dodávateľovi prijatie návrhu cenovej ponuky na emailovú adresu kontaktnej osoby dodávateľa,
ktorá je za dodávateľa oprávnená konať vo veciach plnenia servisných požiadaviek objednávateľa. Odsúhlasený a schválený
návrh cenovej ponuky objednávateľom tvorí prílohu faktúry.
4.6. Dodávateľ je povinný bezodkladne emailom oznámiť objednávateľovi existenciu dôvodov, ktoré bránia alebo sťažujú
vykonanie servisného výkonu a ktorých následkom bude v omeškaní s plnením servisného výkonu.
4.7 Kontaktné osoby, ktoré sú za dodávateľa a objednávateľa oprávnené konať vo veciach plnenia servisných požiadaviek
stanovia nový termín servisného výkonu.
4.8 Po ukončení servisného výkonu vyhotoví Dodávateľ Protokol o vykonaní servisného výkonu (ďalej len „protokol“).
4.9 Protokol musí obsahovať: Protokol o vykonaní servisného výkonu k zmluve č. ............., číslo protokolu (môže byť rovnaké
ako číslo servisnej požiadavky), číslo servisnej požiadavky, výrobnú značku zariadenia, model zariadenia, výrobné číslo
zariadenia, zoznam a počet dodaných náhradných dielov a príslušenstva, zoznam činností servisného výkonu na zariadení,
počet človekohodín servisného výkonu, Objednávateľ preberá/nepreberá* plnenie servisnej požiadavky, s výhradami/bez
výhrad*, popis výhrad objednávateľa a termín odstránenia výhrad, * nevhodné prečiarknite,
V Bratislave, dátum, Meno a priezvisko osoby oprávnenej konať vo veciach plnenia servisných požiadaviek za dodávateľa,
Meno a priezvisko osoby oprávnenej konať vo veciach plnenia servisných požiadaviek za objednávateľa, podpis osoby
oprávnenej konať vo veciach plnenia servisných požiadaviek za dodávateľa a podpis osoby oprávnenej konať vo veciach
plnenia servisných požiadaviek za objednávateľa.

Strana 3 z 7

4.10 Ak objednávateľ vyznačí na protokole výhrady, dodávateľ ich v stanovenom termíne odstráni a následne po odstránení
bude vypracovaný nový protokol s pôvodným číslom protokolu s podlomením číslovaným od čísla 1.
4.11 Celkovým protokolárnym prevzatím servisnej požiadavky sa rozumie podpísanie protokolu bez výhrad objednávateľa. Na
základe podpísaného protokolu bez výhrad vystaví dodávateľ faktúru so splatnosťou 30 dní. Protokol sa vyhotovuje v dvoch
origináloch, po 1 ks pre každú zmluvnú stranu. Protokol bez výhrad objednávateľa podpísaný objednávateľom a zároveň
podpísaný dodávateľom tvorí prílohu faktúry.
4.12 Servisné výkony v sídlach objednávateľa budú vykonávané v pracovných dňoch v čase od 8.00 – 15.00 hod., ak nie je
dohodnuté inak. Zamestnanci dodávateľa sa budú v priestoroch objednávateľa pohybovať vždy v sprievode povereného
zamestnanca objednávateľa.
4.13 Servisné výkony zariadení sa budú vykonávať v sídlach objednávateľa okrem prípadov, kedy bude nevyhnutné na
zariadeniach vykonať servisný výkon v sídle alebo prevádzke dodávateľa. Zariadenia budú bezplatne prevezené k
dodávateľovi na vykonanie servisného výkonu a následne bezplatne prevezené k objednávateľovi.
4.14 Pri prevoze zariadení na servisné výkony do sídla alebo prevádzky dodávateľa bude dodávateľom predložený prevozný
list, v ktorý bude obsahovať: Číslo servisnej požiadavky, Názov objednávateľa, Dátum a miesto prevzatia zariadení, Názov
zariadení, Modely zariadení, Výrobné čísla zariadení, spolu počet zariadení, Meno, priezvisko a podpis zamestnanca
dodávateľa, ktorý zariadenia preberá. Prevozný list je vyhotovený v dvoch origináloch, pre každú zmluvnú stranu po 1 ks.
4.15 Po realizácií servisného výkonu na zariadeniach v sídle alebo prevádzke dodávateľa, dodávateľ prevezie zariadenia do
sídla objednávateľa, odkiaľ boli zariadenia odvezené. Na prevoznom liste osoba oprávnená konať vo veciach plnenia
servisných požiadaviek objednávateľ vyznačí dátum a čas prevzatia zariadení a podpisom potvrdí prevzatie zariadení.
4.16 Dodávateľ v plnom rozsahu znáša nebezpečenstvo náhodnej skazy a náhodného zničenia zariadení podľa bodov 4.13 až
4.15 OPNP, vrátane akejkoľvek inej škody, ktorá na týchto zariadeniach vznikne (napr. poškodenie, strata, zničenie,
odcudzenie a pod.).
4.17 V prípade, že servisný výkon na zariadení bude nerentabilný alebo vada zariadenia bude neodstrániteľná, dodávateľ
bezplatne vypracuje a predloží objednávateľovi „Zápis o technickom stave zariadenia“, obsahom ktorého bude aj návrh na
vyradenie zariadenia z evidencie majetku objednávateľa.
4.18 Dodávateľ je povinný bezprostredne po vykonaní servisného výkonu upratať pracovisko objednávateľa od vzniknutého
odpadu spojeného s realizáciou servisného výkonu. Ekologickú likvidáciu vzniknutých odpadov je dodávateľ povinný realizovať
v zmysle príslušných právnych predpisov upravujúcich nakladanie s odpadmi.
4.19 Neplnenie povinností dodávateľa podľa odseku 4. OPNP podľa tejto zmluvy sa bude považovať za podstatné porušenie
zmluvy zo strany dodávateľa a objednávateľ si v tomto prípade vyhradzuje právo odstúpiť od zmluvy.
5. ZÁRUKA A REKLAMÁCIE
5.1 Záruka na náhradné diely a príslušenstvo zariadení, ktoré boli dodané v súvislosti s plnením servisnej požiadavky
objednávateľa, je 24 mesiacov v sídle objednávateľa od dátumu protokolárneho prevzatia servisnej požiadavky.
5.2 Záruka na servisné výkony je 12 mesiacov od dátumu protokolárneho prevzatia servisnej požiadavky v sídle
objednávateľa.
5.3 Pri oznámení reklamácie servisnej požiadavky dodávateľovi objednávateľ postupuje podľa bodu 4.1 OPNP tejto zmluvy.
5.4 Reklamácia servisnej požiadavky musí obsahovať: Názov Objednávateľa, Číslo zmluvy, Kontaktné údaje zamestnanca
objednávateľa zodpovedného za vecné plnenie servisnej požiadavky, Adresa sídla objednávateľa pre servisnú požiadavku,
Číslo reklamovanej servisnej požiadavky, Popis reklamovanej servisnej požiadavky, Dátum a čas odoslania oznámenia
reklamácie servisnej požiadavky.
5.5 Dodávateľ je povinný vzniknuté vady, na ktoré sa poskytnutá záruka podľa bodov 5.1 a 5.2 OPNP tejto zmluvy vzťahuje,
odstrániť na vlastné náklady vrátane dopravy do sídiel objednávateľa.
5.6 Po doručení reklamácie servisnej požiadavky dodávateľovi, dodávateľ bez zbytočného odkladu informuje objednávateľa o
termíne odstránenia vád reklamovanej servisnej požiadavky, najneskôr do 3 pracovných dní po oznámení reklamácie servisnej
požiadavky objednávateľom.
5.7 Dodávateľ je povinný bezodkladne emailom oznámiť objednávateľovi existenciu dôvodov, ktoré bránia alebo sťažujú
vykonanie odstránenia vád reklamovaného servisného výkonu a ktorých následkom bude v omeškaní s plnením odstránenia
vád reklamovaného servisného výkonu.
5.8 Kontaktné osoby, ktoré sú za dodávateľa a objednávateľa oprávnené konať vo veciach plnenia servisných požiadaviek
stanovia nový termín vykonania reklamácie servisného výkonu.
6. ZODPOVEDNOSŤ ZA ŠKODU
6.1 Dodávateľ je povinný počas celej doby platnosti tejto zmluvy mať uzatvorenú platnú poistnú zmluvu pre prípad spôsobenia
škody na prevzatých zariadeniach podľa prevozného listu za účelom vykonania servisného výkonu v sídle alebo prevádzke
dodávateľa, pokrývajúcu všetky možné predvídateľné poistné udalosti, ktoré v súvislosti s prevzatím zariadení môžu nastať.
6.2 Dodávateľ pri plnení predmetu zmluvy bude postupovať s odbornou starostlivosťou, technickými znalosťami, potrebnou
profesionalitou, vo vlastnom mene, na svoje náklady a vlastnú zodpovednosť, s vybavením, ktoré si na tento účel zabezpečí a
s dôrazom na zabránenie poškodenia zariadení a jeho príslušenstva.

Strana 4 z 7

6.3 Dodávateľ zodpovedá za priamu škodu spôsobenú Objednávateľovi v súvislosti s plnením tejto zmluvy. Vzniknutá škoda
bude Objednávateľovi uhradená za predpokladu riadneho preukázania jej vzniku, výšky, porušenia zmluvnej povinnosti a
príčinnej súvislosti medzi týmto porušením a vznikom škody, ak navrátenie veci do pôvodného stavu nie je možné.
7. TRVANIE ZMLUVY
7.1. Zmluva sa uzatvára na dobu určitú. Platnosť zmluvy je 1 rok od dátumu nadobudnutia účinnosti alebo do vyčerpania
zmluvnej ceny, podľa skutočnosti, ktorá nastane skôr.
8. FAKTURÁCIA A PLATOBNÉ PODMIENKY
8.1 Dodávateľ vystaví objednávateľovi faktúru po celkovom protokolárnom prevzatí servisnej požiadavky.
8.2 Faktúra vystavená dodávateľom musí obsahovať náležitosti podľa zákona č. 222/2004 Z. z. o dani z pridanej hodnoty v
znení neskorších predpisov.
8.3 Celková cena predmetu plnenia tejto zmluvy zahŕňa všetky vynaložené náklady dodávateľa súvisiace priamo či nepriamo s
plnením servisných požiadaviek objednávateľa (služby spojené s diagnostikou vád, pozáručným servisom, kontrolami,
opravami, údržbou, čistením, zapojením, kalibráciou, konfigurovaním, testovaním, dodávaním náhradných dielov a
príslušenstva zariadení, poskytovaním poradenskej a konzultačnej činnosti súvisiacej s predmetom tejto zmluvy, záruky, DPH,
dopravné náklady, ceny náhradných dielov a príslušenstva zariadení).
8.4 Faktúra musí obsahovať označenie, že ide o faktúru, všetky náležitosti podľa čl. XI Všeobecných zmluvných podmienok
Trhoviska, číslo zmluvy, číslo protokolu, IČO a bankové spojenie oboch zmluvných strán vo formáte číslo účtu/kód banky,
IBAN a BIC /SWIFT/.
8.5 Bankové spojenie dodávateľa uvedené na faktúre musí byť zhodné s bankovým spojením uvedeným v zmluve a/alebo
oznámeným podľa bodu 1.2 OPNP. V opačnom prípade je objednávateľ oprávnený uhradiť fakturovanú sumu na bankové
spojenie uvedené na faktúre.
8.6 Objednávateľ nezodpovedá za škodu spôsobenú uvedením nesprávneho bankového spojenia dodávateľa na faktúre, v
zmluve alebo zaslaním informácií podľa bodu 1.2 OPNP. V prípade, ak z takého dôvodu vznikne škoda objednávateľovi, je
objednávateľ oprávnený uplatniť si nárok na náhradu škody u dodávateľa v plnom rozsahu.
8.7 Predmetom fakturácie bude počet človekohodín zhodný s uvedeným počtom človekohodín na protokole podľa bodov 4.9
až 4.11 OPNP.
8.8 Povinnými prílohami k faktúre sú odsúhlasený a schválený návrh cenovej ponuky servisnej požiadavky objednávateľom a
protokol servisnej požiadavky bez výhrad objednávateľa, podpísaný objednávateľom a dodávateľom.
8.9 Faktúra bude vystavená s termínom splatnosti 30 dní.
8.10 Pokiaľ faktúra vystavená dodávateľom nebude vystavená v súlade s touto zmluvou, objednávateľ ju vráti v lehote
splatnosti dodávateľovi na prepracovanie. Nová lehota splatnosti začína plynúť odo dňa doručenia opravenej alebo novej
faktúry so všetkými požadovanými náležitosťami a prílohami objednávateľovi. Počas doby vrátenia faktúry sa objednávateľ
nedostáva do omeškania so zaplatením ceny za služby a dodávateľ nemá nárok na úrok z omeškania. Opravená alebo nová
faktúra bude obsahovať nový termín splatnosti.
8.11 Dodávateľovi sa nebude poskytovať žiadna záloha za služby, ktoré sú predmetom tejto zmluvy.
8.12 Predložená kontraktačná cena sa považuje ako celková cena predmetu zmluvy s DPH a je konečná a nemenná.
9. ZMLUVNÉ POKUTY
9.1 V prípade omeškania poskytovateľa s poskytnutím plnenia predmetu zmluvy, dohodnutým v zmysle tejto zmluvy, je
objednávateľ oprávnený účtovať poskytovateľovi zmluvnú pokutu vo výške 5% z ceny s DPH schváleného a odsúhlaseného
servisného výkonu za každý začatý deň omeškania.
9.2 Zaplatenie zmluvnej pokuty nezbavuje dodávateľa povinnosti dodať príslušné omeškané plnenie v zmysle tejto zmluvy.
9.3 V prípade omeškania s plnením peňažného záväzku podľa tejto zmluvy je veriteľ oprávnený fakturovať dlžníkovi úrok z
omeškania vo výške 0,05% z dlžnej sumy za každý deň omeškania.
9.4 Rozhodnutie požadovať zaplatenie zmluvnej pokuty oznámi oprávnená strana doručením penalizačnej faktúry druhej
zmluvnej strane.
9.5 Uplatnením zmluvnej pokuty nie je dotknutý nárok zmluvných strán na náhradu škody spôsobenej porušením zmluvných
povinností jednej zo zmluvných strán.
10. OSOBITNÉ USTANOVENIA
10.1 Objednávateľ si vyhradzuje právo meniť zoznam zariadení, najviac 3x počas platnosti zmluvy.
10.2 Zmluvné strany sa zaväzujú, že si budú poskytovať potrebnú súčinnosť pri plnení záväzkov z tejto zmluvy a navzájom si
budú oznamovať všetky okolnosti a informácie, ktoré môžu mať vplyv na plnenie predmetu zmluvy.
10.3 Objednávateľ umožní zamestnancom dodávateľa prístup do objektov a priestorov v mieste plnenia potrebných pre
plnenie predmetu zmluvy. Zamestnanci dodávateľa sa v mieste plnenia budú pohybovať výhradne v sprievode poverených
zamestnancov objednávateľa. O všetkých poskytnutých a získaných informáciách pri plnení predmetu zmluvy bude dodávateľ
mlčať a uvedené informácie môže využiť výlučne pri plnení predmetu zmluvy.

Strana 5 z 7

10.4 Zamestnanci dodávateľa sú povinní pri plnení predmetu zmluvy riadiť sa záväznými predpismi o ochrane zdravia a
bezpečnosti pri práci.
11. ODSTÚPENIE OD ZMLUVY
11.1 Odstúpenie od tejto zmluvy musí mať písomnú formu, musí byť doručené druhej zmluvnej strane, inak je výpoveď
neplatná.
11.2 Pred uplynutím doby platnosti tejto zmluvy podľa bodu 7.1 OPNP tejto zmluvy možno túto zmluvu ukončiť :- kedykoľvek
písomnou dohodou zmluvných strán,- výpoveďou ktorejkoľvek zmluvnej strany aj bez uvedenia dôvodu, pričom sa výpovedná
lehota stanovuje na jeden mesiac, počítajúc od prvého dňa nasledujúceho po dni doručenia výpovede druhej strane.
11.3 Povinnosť doručiť odstúpenie od tejto zmluvy, resp. výpoveď tejto zmluvy podľa bodu 11. OPNP sa považuje v
konkrétnom prípade za splnenú dňom prevzatia odstúpenia od tejto zmluvy, resp. výpovede tejto zmluvy alebo odmietnutím
odstúpenie od tejto zmluvy, resp. výpoveď tejto zmluvy prevziať.
Ak sa v prípade doručovania prostredníctvom poštového podniku vráti poštová zásielka s odstúpením od tejto zmluvy, resp. s
výpoveďou tejto zmluvy ako nedoručená alebo nedoručiteľná, považuje sa za doručenú dňom, v ktorom poštový podnik
vykonal jej doručovanie (usiloval sa o doručenie v mieste uvedenom na obálke predmetnej zásielky). Zmluvné strany sa
dohodli, že pre doručovanie objednávateľovi je rozhodná adresa, ktorá je ako jej sídlo 1 tejto zmluvy a pre doručovanie
dodávateľovi adresa zapísaná ako jeho sídlo v obchodnom registri, a ak nemá svoje sídlo, adresa uvedená v tejto zmluve.
11.4 Pri odstúpení od tejto zmluvy, resp. pri ukončení platnosti tejto zmluvy nebudú zmluvné strany povinné vrátiť plnenia
poskytnuté im pred odstúpením od zmluvy druhou zmluvnou stranou a nebudú oprávnené žiadať vrátenie plnení poskytnutých
pred odstúpením od tejto zmluvy druhej zmluvnej strane. Nároky dodávateľa na zaplatenie ceny za plnenia už odovzdané
objednávateľovi nebudú odstúpením od zmluvy, resp. pri ukončení platnosti tejto zmluvy dotknuté.
11.5 Ukončením platnosti tejto zmluvy zanikajú všetky práva a povinnosti zmluvných strán v nej zakotvené, okrem nárokov na
úhradu spôsobenej škody, nárokov na zmluvné, resp. zákonné sankcie a úroky, ako aj nárok objednávateľa na bezplatné
odstránenie zistených vád plnenia predmetu zmluvy, na ktoré sa vzťahuje záruka.
Názov
2.4

Upresnenie
Prílohy opisného formulára Zmluvy:

Popis

Názov súboru

III. Zmluvné podmienky
3.1

3.2

Miesto plnenia Zmluvy:
Štát:

Slovenská republika

Kraj:

Bratislavský

Okres:

Bratislava I

Obec:

Bratislava - mestská časť Staré Mesto

Ulica:

Dobrovičova 12

Čas / lehota platnosti rámcovej dohody v mesiacoch:
12

3.3

3.4

Maximálne Objednávateľom požadovateľné množstvo/rozsah zmluvného plnenia rámcovej dohody:
Jednotka:

človekohodina

Požadované maximálne
množstvo:

500,0000

Táto zmluva má charakter rámcovej dohody. Práva a povinnosti zmluvných strán podľa tejto Zmluvy sa spravujú
Obchodnými podmienkami elektronického trhoviska verzia 3.4, účinná zo dňa 25.5.2018 , ktoré tvoria neoddeliteľnú
prílohu tejto Zmluvy.

IV. Zmluvná cena
4.1

Celková maximálna cena plnenia podľa rámcovej dohody bez DPH: 12 417,00 EUR

4.2

Sadzba DPH: 20,00

4.3

Celková maximálna cena plnenia podľa rámcovej dohody vrátane DPH: 14 900,40 EUR

Strana 6 z 7

V. Záverečné ustanovenia
5.1

Táto Zmluva bola uzavretá automatizovaným spôsobom v rámci Elektronického kontraktačného systému a v zmysle
Obchodných podmienok elektronického trhoviska verzia 3.4, účinná zo dňa 25.05.2018, ktoré tvoria jej prílohu č. 1.

5.2

Táto Zmluva nadobúda platnosť dňom jej uzavretia a účinnosť za podmienok definovaných v Obchodných
podmienkach elektronického trhoviska uvedených v bode 5.1 tejto zmluvy.

5.3

Táto Zmluva vrátane jej príloh predstavuje úplnú dohodu zmluvných strán o jej predmete. Vedľajšie dohody k tejto
zmluve neexistujú.

5.4

Táto Zmluva je vyhotovená v elektronickej podobe v štyroch vyhotoveniach, po jednom pre každú zmluvnú stranu,
jedno vyhotovenie bude zaslané na zverejnenie v Centrálnom registri zmlúv Úradu vlády Slovenskej republiky a jedno
bude zverejnené v Centrálnom registri zmlúv trhoviska.

5.5

Túto Zmluvu bude možné meniť a dopĺňať za podmienok stanovených príslušnými všeobecne záväznými právnymi
predpismi len vo forme písomného a číslovaného dodatku podpísaného oboma zmluvnými stranami.

5.6

Táto Zmluva má nasledovné prílohy:
Príloha č.1 Obchodné podmienky elektronického trhoviska verzia 3.4, účinná zo dňa 25.05.2018,
https://portal.eks.sk/SpravaOpet/Opet/VerejnyDetail/

V Bratislave, dňa 06.06.2018 10:38:01
Objednávateľ:
Ministerstvo pôdohospodárstva a rozvoja vidieka Slovenskej republiky
konajúci prostredníctvom osoby poverenej zastupovať Objednávateľa v rámci elektronického trhoviska
Dodávateľ:
TREND SLOVAKIA, s.r.o.
konajúci prostredníctvom osoby poverenej zastupovať Dodávateľa v rámci elektronického trhoviska

Strana 7 z 7

