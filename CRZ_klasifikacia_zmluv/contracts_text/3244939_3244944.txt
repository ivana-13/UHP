Príloha č. 3 k zmluve č. 45531

Zoznam informačných systémov
Predmetom údržby Bezpečnostného projektu sú nasledovné IS:
1.

Informačný systém Personálna a mzdová agenda (ďalej len „IS PAM), ktorý integruje
aplikačné moduly Personálna agenda, Mzdová agenda, Sociálne a zdravotné poistenie,
psychologické vyšetrenia. Rámec spracúvania osobných údajov stanovujú osobitné
zákony. Osobné údaje sú spracúvané v listinnej aj elektronickej forme, využívaný je
automatizovaný systém HUMAN a systém Person Pro ako archív a dochádzkový systém
pri ktorom je využívaný automatizovaný informačný systém RS 2000.

2.

Informačný systém Ekonomická agenda (ďalej len „IS EA), ktorý slúži na podporu
jednotlivých IS, spracúvajú sa v ňom osobné údaje v závislosti na účtovných
a ekonomických podmienkach a požiadavkách vyplývajúcich z jednotlivých IS.

3.

Informačný systém Správa registratúry (ďalej len „IS SR“). Pri správe registratúry
dochádza
k spracúvaniu
osobných
údajov
obsiahnutých
v registratúrnych záznamoch a spisoch. Rámec spracúvania stanovuje zákon
NR SR č. 395/2002 Z. z. o archívoch a registratúrach a o doplnení niektorých zákonov
a smernica MPSVR SR na automatizovanú správu registratúry Ministerstva. Pri
spracúvaní sa využíva automatizované aj neautomatizované spracúvanie osobných
údajov.

4.

Informačný systém Akreditácie (ďalej len „IS Akreditácie“). V rámci akreditácie
dochádza ku spracúvaniu osobných údajov žiadateľa (u fyzickej osoby), resp.
štatutárneho zástupcu, zodpovedného zástupcu a zamestnancov žiadateľa (u právnickej
osoby). Rámec spracúvania osobných údajov stanovuje zákon NR SR č. 305/2005 Z. z.
o sociálnoprávnej ochrane detí a o sociálnej kuratele a vyhláška MPSVR SR č. 390/2005
Z.z.. Žiadosti sú ďalej sprístupňované všetkým členom akreditačnej komisie, po
ukončení konania o akreditácii je originál evidovaný a archivovaný na MPSVR SR
a kópie sú likvidované.

5.

Informačný systém Povolenia na vykonávanie sociálnej prevencie a na poskytovanie
sociálneho poradenstva (ďalej len „IS Povolenia“). Spracúvané sú osobné údaje
žiadateľa (fyzickej osoby), resp. osobné údaje štatutárneho zástupcu, zodpovedného
zástupcu a zamestnancov žiadateľa (právnickej osoby). Rámec spracúvania vymedzuje
zákon NR SR č. 195/1998 Z. z. o sociálnej pomoci. Osobné údaje sú spolu so
žiadosťami sprístupňované členom komisie MPSVR SR pre overovanie spôsobilosti
právnických a fyzických osôb vykonávať sociálnu prevenciu a poskytovať sociálne
poradenstvo. Po ukončení konania o povolení je originál evidovaný a archivovaný na
MPSVR SR a kópie sú likvidované.

6.

Informačný systém Poskytovanie náhradného výživného (ďalej len „IS Výživné“).
Evidujú sa osobné údaje žiadateľov o náhradné výživné. Rámec spracúvania osobných
údajov stanovil zákon NR SR č. 245/2002 Z. z. o náhradnom výživnom v znení pred
zavedením zmien podľa zákona NR SR č. 638/2002 Z. z., resp. v súčasnosti stanovuje
zákon NR SR č. 452/2004 Z. z. o náhradnom výživnom. Osobné údaje sú spracúvané
v listinnej aj elektronickej forme.

7.

Informačný systém Žiadosti, sťažnosti a petície (ďalej len „IS ŽSP“). Jednotlivé
útvary MPSVR SR v rámci stanovených kompetencií a pôsobnosti spracúvajú žiadosti
a podklady pre vybavenie sťažností a petícií, ktoré obsahujú osobné údaje. Spôsob
spracovania je určený vnútornými smernicami MPSVR SR: Postup pri prijímaní,
prerokúvaní a vybavovaní petícií, resp. Zásady na prijímanie a vybavovanie sťažností
fyzických osôb a právnických osôb v pôsobnosti MPSVR SR.

8.

Informačný systém Poskytovanie dotácií v pôsobnosti MPSVR SR (ďalej len „IS
Dotácie“). V rámci poskytovania dotácií v pôsobnosti MPSVR SR dochádza ku
spracúvaniu osobných údajov žiadateľa (u fyzickej osoby pri dotácií na humanitnú
starostlivosť alebo štatutárneho zástupcu u právnickej osoby pri dotácií na humanitnú
starostlivosť, dotácií občianskemu združeniu a dotácií na podporu rozvoja sociálnej
starostlivosti a sociálnej pomoci- v tomto prípade štatutárneho zástupcu u právnickej
osoby aj u odborného garanta projektu). Rámec spracúvania osobných údajov stanovuje
Výnos MPSVR SR zo 14. decembra 2005 č. 3749/2005-II/1 o poskytovaní dotácií
v pôsobnosti MPSVR SR vydaný podľa § 8 ods. 2 zákona č. 523/2004 Z.z.
o rozpočtových pravidlách verejnej správy a o zmene a doplnení niektorých zákonov.
Osobné údaje sú spolu so žiadosťou sprístupňované hodnotiteľom projektov a členom
Komisie na posudzovanie žiadostí o poskytovanie dotácií z rozpočtovej kapitoly
MPSVR SR.

9.

Informačný systém Kolektívne vyjednávanie (ďalej len „IS KV“). V tomto IS sú
spracúvané osobné údaje, ktoré sú potrebné na splnenie požiadaviek zákona
č. 2/1991 Z.z. o kolektívnom vyjednávaní na zabezpečenie evidencie a riešenia
kolektívnych zmlúv vyššieho stupňa. V ďalšom spracúvanie osobných údajov
o rozhodcoch, sprostredkovateľoch, ktoré vyplýva z už spomínaného zákona.

10.

Informačný systém Európsky sociálny fond (ďalej len „IS ESF“). IS slúži na evidenciu
a administrovanie poskytovania nenávratného finančného príspevku fyzickým osobám
a právnickým osobám v rámci kompetencie prislúchajúcej MPSVR SR zákonom č.
575/2001 Z. z. o organizácii činnosti vlády a o organizácii ústrednej štátnej správy
v znení neskorších predpisov, ktoré sa ďalej vykonávajú najmä zákonom č. 523/2004 Z.
z. o rozpočtových pravidlách verejnej správy a o zmene a doplnení niektorých zákonov.

11.

Informačný systém Verejné obstarávanie (ďalej len „IS VO“). V IS VO sa nachádzajú
osobné údaje, ktoré slúžia k zabezpečeniu podmienok a požiadaviek vyplývajúcich
z osobitného zákona č 25/2006 o verejnom obstarávaní.

12.

Informačný systém Kontrola a štátny dozor (ďalej len „IS Kontrola“). Spracúvanie
osobných údajov v tomto IS vyplýva z ustanovení zákonov na výkon kontroly a štátneho
dozoru.

13.

Informačný systém Evidencia vstupu osôb do objektov Ministerstva práce, sociálnych
vecí a rodiny SR a monitorovanie priestorov (ďalej len „IS Vstupy“). Pri evidencii
vstupu do priestorov ministerstva sú spracúvané údaje v rozsahu meno, priezvisko
a číslo dokladu totožnosti vstupujúcej osoby. Poskytnutím týchto údajov je podmienený
vstup osoby do chránených priestorov Ministerstva. Monitorovanie určených priestorov
kamerovým systémom je vykonávané za účelom zaistenia bezpečnosti a odhaľovania
kriminality v kontrolovanom priestore a jeho bezprostrednom okolí.

14.

Informačný systém Náhrada škody spôsobenej pri výkone verejnej moci (ďalej len „IS
NŠ“). V IS NŠ sa nachádzajú osobné údaje súvisiace s evidenciou žiadostí o predbežné
prerokovanie nároku na náhradu škody žiadateľov podľa zákona č. 514/2003 Z.z. o
zodpovednosti za škodu spôsobenú pri výkone verejnej moci a o zmene a doplnení
niektorých zákonov . Oprávnenie na získavanie údajov je ustanovené v § 16 ods. 2
zákona č. 514/2003 Z.z. o zodpovednosti za škodu spôsobenú pri výkone verejnej moci
a o zmene a doplnení niektorých zákonov.

15.

Informačný systém Konanie na súdoch (ďalej len „IS KNS“). V IS KNS sa nachádzajú
osobné údaje súvisiace s evidenciou konaní na súdoch, kde je žalovaným Slovenská
republika zastúpená Ministerstvom alebo kde je žalovaným Ministerstvo.

16.

Kamerový systém (ďalej len „KAM“) spracúva, ukladá a diferencovane poskytuje
obrazové informácie, ktoré súvisia so zabezpečením verejného poriadku, bezpečnosti,
ochrany majetku ako aj pri objasňovaní kriminality, trestných činov a priestupkov v
sídle prevádzkovateľa a jeho bezprostrednom okolí.

17.

Jednotný informačný systém hospodárskej mobilizácie EPSIS (ďalej len „IS EPSIS“).
V IS EPSIS sa nachádzajú osobné údaje, ktoré slúžia k zabezpečeniu podmienok a
požiadaviek vyplývajúcich z osobitného zákona č. 414/2010 o o hospodárskej
mobilizácii..., na základe ktorého je subjekt hospodárskej mobilizácie povinný viesť aj
osobné údaje osôb plniacich úlohy hospodárskej mobilizácie.

18.

Informačný systém SAP (ďalej len „IS SAP“), ktorý slúži na automatizované
spracúvanie ekonomických a personálnych činností Ministerstva a niektorých
organizácií v zriaďovateľskej pôsobnosti Ministerstva. Účelom spracúvania osobných
údajov v IS SAP je hardvérové a softvérové zabezpečenie automatizovaného
spracovania Personálnej agendy, Mzdovej agendy, agendy Sociálneho a zdravotného
poistenia, Evidencie majetku, Účtovníctva, Fakturácie a ostatných ekonomických a
personálnych činností pre Ministerstvo a organizácie v jeho zriaďovateľskej pôsobnosti.
Účel spracúvania osobných údajov je vymedzený osobitnými zákonmi a je ďalej
konkretizovaný v jednotlivých popisoch činností.

19.

Informačný systém Dokument management systém (ďalej len „IS DMS“), slúži na
zabezpečenie efektívnej tvorby, správy, používania a archivácie elektronických
dokumentov, vrátane ich väzby na dokumenty v papierovej podobe v rámci rezortu
Ministerstva. Účelom spracúvania osobných údajov v IS DMS je hardvérové
a softvérové zabezpečenie automatizovaného spracovania riadenia dokumentácie
a s tým súvisiacich činností pre Ministerstvo a organizácie v jeho zriaďovateľskej
pôsobnosti.

20.

Informačný systém Systémová integrácia a komunikačné rozhranie (ďalej len „IS
SIKR“). Účelom spracúvania osobných údajov v IS RDS je hardvérové a softvérové
zabezpečenie všetkých služieb súvisiacich so systémovou integráciou a komunikačným
rozhraním v rámci rezortu Ministerstva.

21.

Informačný systém Podnety (ďalej len „IS Podnety“). Zabezpečenie plnenia úloh v
súvislosti s oznamovaním kriminality alebo inej protispoločenskej činnosti fyzickými
osobami, o ktorých sa fyzická osoba dozvedela v súvislosti s výkonom svojho
zamestnania, povolania, postavenia alebo funkcie a ktoré môžu významnou mierou
prispieť alebo prispeli k objasneniu závažnej protispoločenskej činnosti alebo k zisteniu
alebo usvedčeniu jej páchateľa. K spracúvaniu osobných údajov dochádza na základe
zákona č. 307/2014 Z.z. o niektorých opatreniach súvisiacich s oznamovaním
protispoločenskej činnosti a o zmene a doplnení niektorých zákonov.

