®
ZMLUVA č. D2018020101
O POSKYTOVANÍ DÔVERYHODNEJ SLUŽBY VYHOTOVOVANIA CERTIFIKÁTOV
uzavretá podľa ust. §269 ods. 2a nasl. zákona č. 513/1991 Zb. Obchodný zákonník v platnom znení
medzi:
Poskytovateľ:
so sídlom:
zastúpený:
IČO:
DIČ:
IČ DPH/DIČ:
Bankové spojenie:
Číslo účtu IBAN:

a
Zákazník:
so sídlom:
zastúpený:
IČ DPH:
DIČ:
Bankové spojenie:
Číslo účtu IBAN:

1.

ZMLUVNÉ STRANY

Disig, a.s.
Záhradnícka 151, 821 08 Bratislava
Ing. Ľuboš Batek, predseda predstavenstva
Ing. Ivan Kühn, podpredseda predstavenstva
35 975 946
2022116976
SK2022116976
Tatra Banka a.s., Bratislava
XXXXXXXXXXXXXXXXXXXXXX
Spoločnosť je zapísaná v Obchodnom registri Okresného súdu Bratislava I., oddiel:
Sa, vložka č. 3794/B;
(ďalej len „Poskytovateľ“)
Slovenská záručná a rozvojová banka, a. s.
Štefánikova 27, Bratislava 814 99
Ing. Peter Ševčovic, - podpredseda predstavenstva
Ing. Zoltán Gyurász,- člen predstavenstva
SK2020804478
00682420
Slovenská záručná a rozvojová banka, a. s.
XXXXXXXXXXXXXXXXXXXXX
(ďalej len „Zákazník“)

2. PREDMET A OBSAH ZMLUVY
2.1

Predmetom tejto zmluvy je na jednej strane povinnosť Poskytovateľa poskytovať Zákazníkovi
dôveryhodnú službu vyhotovovania certifikátov požadovaných Zákazníkom a pridružené služby
súvisiace s vyhotovenými certifikátmi (ďalej len „Dôveryhodné služby“), a to v súlade s platnými
Všeobecnými podmienkami poskytovania a používania dôveryhodnej služby vyhotovovania a
overovania certifikátov Poskytovateľa (ďalej len „Všeobecné podmienky“) a platnými politikami
Poskytovateľa (ďalej len „Politiky“) a na druhej strane záväzok Zákazníka zaplatiť Poskytovateľovi
riadne a včas cenu dohodnutú za poskytnutie Dôveryhodných služieb a dodržiavať všetky povinnosti
vyplývajúce mu z tejto zmluvy a Všeobecných podmienok.

2.2

Na základe tejto zmluvy môže Poskytovateľ vyhotoviť Zákazníkovi akýkoľvek certifikát v zmysle
Všeobecných podmienok, s výnimkou certifikátu pre autentifikáciu webového sídla (ďalej len
„Certifikát“).

2.3

Poskytovateľ sa zaväzuje po uzatvorení tejto zmluvy a v súlade s čiastkovými požiadavkami
Zákazníka vyhotoviť a odovzdať Zákazníkovi Certifikáty a poskytnúť mu k týmto Certifikátom
prípadne ďalšie pridružené služby v súlade so Všeobecnými podmienkami a príslušnou politikou
Poskytovateľa vzťahujúcou sa na požadovaný Certifikát.

2.4

Poskytovateľ sa zaväzuje poskytovať služby v zmysle tejto zmluvy prostredníctvom svojej
registračnej autority, ktorou je, v zmysle Zmluvy č. D2011022501 a splnomocnenia zo dňa
17.3.2011, spoločnosť Ardaco, a.s., Polianky 5, Bratislava.

3. CENA ZA POSKYTOVANIE DÔVERYHODNEJ SLUŽBY
3.1 Cena za poskytované Dôveryhodné služby je určená v zmysle cenníka Poskytovateľa platného v čase
poskytovania žiadanej Dôveryhodnej služby, ktorý je dostupný na webovom sídle Poskytovateľa
https://eidas.disig.sk (ďalej len „Cenník“), pokiaľ nie je individuálne určená na základe
objednávky Zákazníka tvoriacej prílohu k tejto zmluve.

ZMLUVA č. D2017090501

4. VYHLÁSENIA A SÚHLASY ZÁKAZNÍKA
4.1

Zákazník podpisom tejto zmluvy vyhlasuje, že pozná svoje povinnosti Zákazníka v zmysle
Všeobecných podmienok, že sa pred podpisom tejto zmluvy oboznámil s platným Cenníkom a so
Všeobecnými podmienkami Poskytovateľa, súhlasí s nimi, porozumel im a zaväzuje sa ich
dodržiavať v plnom rozsahu. Zároveň potvrdzuje, že Všeobecné podmienky prevzal.

4.2

Zákazník vyhlasuje, že pozná povinnosti, ktoré majú v zmysle Všeobecných podmienok Držitelia
Certifikátu a zaväzuje sa poučiť o nich aj každého Držiteľa jemu vyhotoveného Certifikátu. Zároveň
sa zaväzuje každého Držiteľa Certifikátu oboznámiť so Všeobecnými podmienkami a dôsledne
vynucovať ich plnenie. Za porušenie povinností Držiteľa Certifikátu v zmysle Všeobecných
podmienok zodpovedá Poskytovateľovi priamo Zákazník.

4.3

Zákazník vyhlasuje, že všetky údaje, ktoré za účelom poskytovania Dôveryhodných služieb poskytol
Poskytovateľovi, sú správne a aktuálne. Zároveň sa zaväzuje poskytovať Poskytovateľovi vždy iba
správne, aktuálne údaje aj v budúcnosti.

4.4

Zákazník vyhlasuje, že súhlasí s tým, aby Poskytovateľ publikoval vyhotovené Certifikáty a
informáciu o vyhotovených kvalifikovaných Certifikátoch na svojom webovom sídle
https://eidas.disig.sk.

4.5

Zákazník súhlasí, aby Poskytovateľ spracoval všetky údaje, ktoré od Zákazníka získa a použije v
súvislosti s vyhotovením Certifikátu, pri poskytovaní kvalifikovaného zariadenia Zákazníkovi,
Držiteľovi Certifikátu resp. ním splnomocnenej alebo poverenej osobe, v súvislosti so zrušením
Certifikátu ako aj akékoľvek údaje súvisiace s identitou alebo špecifickými atribútmi použitými v
Certifikáte. Poskytovateľ je oprávnený tieto údaje poskytnúť tretím stranám ak mu to ukladajú
alebo umožňujú právne predpisy a v súlade s príslušnou Politikou Poskytovateľa vzťahujúcou sa k
predmetnému Certifikátu.

4.6

Zákazník zároveň vyhlasuje, že na poskytnutie akýchkoľvek osobných údajov, ktoré prípadne
poskytne Poskytovateľovi na základe tejto zmluvy, získal, resp. do budúcna vždy získa, písomný
súhlas príslušnej dotknutej osoby, alebo že tieto osobné údaje bol oprávnený Poskytovateľovi
poskytnúť na základe iného právneho dôvodu v súlade s príslušnými právnymi predpismi.

5.1

Táto zmluva sa uzatvára na dobu neurčitú, pričom nadobúda platnosť dňom podpisu oboma
zmluvnými stranami a účinnosť dňom nasledujúcim po dni jej zverejnenia v zmysle §47a
Občianskeho zákonníka

5.2

Časť obsahu tejto zmluvy tvoria a určujú Všeobecné podmienky a Cenník (ak nie je uvedené inak),
ktoré sú jej neoddeliteľnou súčasťou. V prípade rozporu medzi ustanovením obsiahnutom v
niektorom z týchto dokumentov Poskytovateľa a zmluvou má prednosť ustanovenie tejto zmluvy.

5.3

Táto zmluva je vyhotovená v štyroch (4) rovnopisoch, z ktorých Poskytovateľ dostane jedno (1)
vyhotovenie a Zákazník tri (3) vyhotovenia.

5.4

Zmluvné strany svojím podpisom nižšie potvrdzujú, že si zmluvu prečítali, súhlasia s jej obsahom
bez akýchkoľvek výhrad, že je pre ne zrozumiteľná a určitá a že zmluvu neuzatvárajú v tiesni ani za
nápadne nevýhodných podmienok.

5. VŠEOBECNÉ A ZÁVEREČNÉ USTANOVENIA

V Bratislave, dňa ................
Poskytovateľ:

Ing. Ľuboš Batek, predseda predstavenstva Disig,
a.s.
Ing. Ivan Kuhn, podpredseda predstavenstva
Disig, a.s.

V Bratislave, dňa ......................
Zákazník:
Ing. Peter Ševčovic
podpredseda predstavenstva
Slovenská záručná a rozvojová banka, a. s.
Ing. Zoltán Gyurász
člen predstavenstva
Slovenská záručná a rozvojová banka, a. s.

Strana 2 z 2

ZMLUVA č. D2017090501
Príloha č. 1

- Príloha č. 1

VŠEOBECNÉ PODMIENKY
poskytovania a používania dôveryhodnej služby vyhotovovania a overovania certifikátov Disig, a.s.

1. VÝKLAD POJMOV
1.1

Pokiaľ z ustanovení týchto Všeobecných podmienok výslovne nevyplýva inak, majú nižšie uvedené
pojmy nasledovný význam:
(a) „Certifikát“ znamená:
(i) certifikát alebo kvalifikovaný certifikát pre elektronický podpis v zmysle Nariadenia
eIDAS,
(ii) certifikát alebo kvalifikovaný certifikát pre elektronickú pečať v zmysle Nariadenia
eIDAS,
(iii) certifikát pre autentifikáciu webového sídla v zmysle Nariadenia eIDAS,
(iv) mandátny certifikát, t. j. kvalifikovaný certifikát pre elektronický podpis v zmysle
Zákona,
(v) iný certifikát slúžiaci na šifrovanie, autentifikáciu prípadne iné účely v zmysle Politiky
Poskytovateľa,
ktorý bol, resp. má byť vydaný Poskytovateľom pre Zákazníka.
(b) „Dôveryhodné služby“ sú pre účely týchto VP dôveryhodné služby a kvalifikované dôveryhodné
služby vyhotovovania a overovania Certifikátov poskytované Poskytovateľom v zmysle
Nariadenia eIDAS, Zákona a Politík Poskytovateľa. Dôveryhodné služby môžu pozostávať aj z
ďalších pridružených služieb súvisiacimi s Certifikátmi, najmä z overovania Certifikátov (t. j.
poskytovania informácii o platnosti alebo zrušení Certifikátov - CRL, OCSP odpoveď), z
generovania kľúčových párov, prípravy a predaja Zariadení, služieb mobilného Pracoviska a
pod.
(c) „CRL“ je zoznam Certifikátov zrušených pred uplynutím ich platnosti.
(d) „Držiteľ Certifikátu“ je osoba uvedená v Certifikáte ako držiteľ súkromného kľúča
prislúchajúcemu k verejnému kľúču, ku ktorému je vydaný Certifikát.
Poznámka: Zvyčajne je Držiteľ Certifikátu zároveň Zákazníkom, môže však ísť aj o dve rôzne osoby,
napr. Zákazníkom je zamestnávateľ a Držiteľom Certifikátu zamestnanec. V prípade certifikátu pre
elektronický podpis je Držiteľom Certifikátu podpisovateľ.

(e) „Nariadenie eIDAS“ znamená Nariadenie Európskeho parlamentu a Rady (EÚ) č. 910/2014 z 23.
júla 2014 o elektronickej identifikácii a dôveryhodných službách pre elektronické transakcie
na vnútornom trhu a o zrušení smernice 1999/93/ES.
(f) „OCSP odpoveď“ je odpoveď na OCSP požiadavku, ktorá poskytuje údaj o platnosti Certifikátu
k špecifikovanému času.
(g) „Politiky Poskytovateľa“ resp. jednotlivo ako „Politika Poskytovateľa“ je:
(i) Politika poskytovania dôveryhodnej služby vyhotovovania a overovania kvalifikovaných
certifikátov, ktorá sa vzťahuje na kvalifikované certifikáty vyhotovované Poskytovateľom
v zmysle Nariadenia eIDAS a na mandátne certifikáty vyhotovované
v zmysle Zákona;
(ii) Politika poskytovania dôveryhodnej služby vyhotovovania a overovania certifikátov, ktorá
sa vzťahuje na ostatné Certifikáty neuvedené v predchádzajúcom bode;
Politikami Poskytovateľa sú aj akékoľvek ďalšie nové predpisy resp. nové znenia týchto
predpisov, ktoré boli alebo budú vydané Poskytovateľom a zverejnené na webom sídle
eidas.disig.sk, vždy v ich účinnom znení.
(h) „Poskytovateľ“ je spoločnosť Disig, a.s. so sídlom Záhradnícka 151, 821 08 Bratislava, IČO:
35975946, zapísaná v obchodnom registri Okresného súdu Bratislava I, odd.: Sa, vložka č.
3794/B.
(i) „Pracovisko“ znamená pracovisko na vyhotovovanie Certifikátov, ktoré prevádzkuje
Poskytovateľ priamo v mieste svojho sídla, resp. sprostredkovane prostredníctvom zmluvného
partnera. Pracoviskom môže byť na základe individuálnej dohody so Zákazníkom aj tzv.

Strana 1 z 10

ZMLUVA č. D2017090501 - Príloha č. 1
mobilné pracovisko, prostredníctvom ktorého Poskytovateľ vydáva Certifikáty na mieste
dohodnutom so Zákazníkom.
(j) „Spoliehajúca sa strana“ je fyzická alebo právnická osoba, ktorá sa pri svojom konaní spolieha
na Dôveryhodné služby Poskytovateľa.
(k) „Všeobecné podmienky“ alebo „VP“ sú tieto Všeobecné podmienky používania Dôveryhodných
služieb poskytovaných Poskytovateľom.
(l) „Zákon“ je zákon č. 272/2016 Z. z. o dôveryhodných službách pre elektronické transakcie na
vnútornom trhu a o zmene a doplnení niektorých zákonov.
(m) „Zariadenie“ je zariadenie na vyhotovovanie elektronického podpisu alebo elektronickej
pečate v zmysle Nariadenia eIDAS a prípadne k nemu prislúchajúca čítačka.
(n) „Zákazník“ je fyzická alebo právnická osoba, ktorej Poskytovateľ poskytuje Dôveryhodné
služby na základe Zmluvy a ktorá tieto služby uhrádza.
(o) „Zmluva“ je Zmluva o poskytovaní dôveryhodnej služby vydávania certifikátov uzatvorená
medzi Poskytovateľom a Zákazníkom, prípadne iná zmluva medzi Poskytovateľom a
Zákazníkom, ktorej predmetom je poskytovanie Dôveryhodných služieb.
(p) „Potvrdenie“ je Potvrdenie o prevzatí Certifikátu, ktorým Držiteľ Certifikátu potvrdzuje
prevzatie Certifikátu.

2.

Názov:

INFORMÁCIE O POSKYTOVATEĽOVI

Sídlo:

Disig, a.s.

IČO:

Záhradnícka 151, 821 08 Bratislava

Kontaktné údaje:

35975946

Tel. č.:
+421 2-20850140
Email:

disig@disig.sk

Webové sídlo k
Dôveryhodným
službám:

https://eidas.disig.sk

Webové sídlo
Poskytovateľa:

https://www.disig.sk

Pre žiadanie o zrušenie Certifikátu je Poskytovateľa potrebné kontaktovať emailom na:
radisig@disig.sk.

3.

ÚVODNÉ USTANOVENIA

3.1

Tieto Všeobecné podmienky upravujú základné pravidlá poskytovania a používania Dôveryhodných
služieb Poskytovateľa. Zároveň upravujú práva a povinnosti Poskytovateľa na jednej strane a
Zákazníka a Držiteľa Certifikátu na druhej strane pri poskytovaní a používaní Dôveryhodných
služieb.
Aktuálne VP, Politiky Poskytovateľa a všetky dokumenty a formuláre potrebné pre poskytnutie
Dôveryhodných služieb sú dostupné na trvanlivom médiu na webovom sídle eidas.disig.sk, ako aj v
tlačenej forme na jednotlivých Pracoviskách, kde sa s nimi môže oboznámiť akýkoľvek záujemca o
Dôveryhodné služby.
Tieto Všeobecné podmienky sú vytvorené v zmysle Politík Poskytovateľa.

3.2

3.3
3.4

Dôveryhodné služby poskytované na kvalifikovanej úrovni, teda služba vyhotovovania
kvalifikovaných certifikátov pre elektronický podpis a pečať a vyhotovovania mandátnych
certifikátov, bola predmetom posúdenia zhody v zmysle národnej schémy podľa zákona č. 215/2002
Z. z. o elektronickom podpise, v znení neskorších predpisov, a v zmysle príslušných podzákonných
predpisov. Služba vyhotovovania ostatných Certifikátov boli predmetom posúdenia zhody v zmysle
štandardu ETSI TS 102042 V2.4.1 (2013-02).

Strana 2 z 10

ZMLUVA č. D2017090501

- Príloha č. 1

4.

ZÁVÄZNOSŤ VŠEOBECNÝCH PODMIENOK

4.1

Tieto všeobecné podmienky tvoria neoddeliteľnú súčasť každej Zmluvy. V prípade, že určité
ustanovenie Zmluvy odporujú týmto VP, prednosť má ustanovenie obsiahnuté v Zmluve.

4.2

Okrem týchto VP je pre poskytovanie Dôveryhodných služieb Poskytovateľom a ich získanie
Zákazníkom záväzná tiež príslušná Politika Poskytovateľa, v závislosti od typu poskytovaného
Certifikátu. Každá zmena Politiky Poskytovateľa musí byť Zákazníkovi vopred oznámená, pričom
Zákazník má právo Zmluvu vypovedať bez uvedenia dôvodu s výpovednou lehotou 30 dní, ktorá
začne plynúť od oznámenia tejto zmeny Politiky Poskytovateľa ak nesúhlasí s touto zmenou Politiky
Poskytovateľa.

4.3

Každá osoba, ktorá má záujem o Dôveryhodné služby, je povinná oboznámiť sa s obsahom týchto
Všeobecných podmienok pred uzavretím Zmluvy s Poskytovateľom. VP sú dostupné online na
webovom sídle Poskytovateľa https://eidas.disig.sk/sk/documents/ a tiež v tlačenej forme na
jednotlivých Pracoviskách.

4.4

Zákazník podpisom Zmluvy potvrdzuje, že sa s VP oboznámil, že s nimi súhlasí a zaväzuje sa ich
dodržiavať a že ich plné a aktuálne znenie prevzal. VP môžu byť Zákazníkovi odovzdané v hmotnej
podobe alebo so súhlasom Zákazníka v elektronickej podobe, a to zaslaním na nim poskytnutú
emailovú adresu. Držiteľ Certifikátu, ak ide o inú osobu ako o Zákazníka, podpisom Potvrdenia
potvrdzuje, že ho Zákazník s VP oboznámil, že s nimi súhlasí a zaväzuje sa ich dodržiavať.

5.

CENA ZA DÔVERYHODNÉ SLUŽBY A PLATOBNÉ PODMIENKY

5.1

Aktuálne ceny za vydanie Certifikátov, ako aj rôznych balíkov Certifikátov v spojení so
Zariadeniami, sú uvedené v cenníku zverejnenom na webovom sídle Poskytovateľa
https://eidas.disig.sk/sk/pricelist/ (ďalej len „Cenník“). Cena za poskytnutie Dôveryhodnej služby
je vždy určovaná v zmysle Cenníka platného v čase poskytovania Dôveryhodných služieb, ak nebolo
zmluvnými stranami dohodnuté inak.

5.2

Ceny za vydanie Certifikátov alebo za Zariadenia môžu byť aj individuálne dojednané so
Zákazníkom, a to priamo v Zmluve alebo v osobitnej objednávke, ktorá tvorí prílohu Zmluvy. Cena
za výjazd mobilného Pracoviska je predmetom individuálnej dohody so Zákazníkom.

5.3

Cenu za Dôveryhodné služby je Zákazník povinný uhradiť:
(a) v hotovosti na Pracovisku Poskytovateľa pri prevzatí požadovaných Dôveryhodných služieb
alebo
(b) bezhotovostným prevodom na základe zálohovej faktúry vystavenej Poskytovateľom pred
poskytnutím požadovaných Dôveryhodných služieb - v takom prípade vzniká nárok na ich
poskytnutie až okamihom zaplatenia zálohovej faktúry a pripísaním príslušnej čiastky na účet
Poskytovateľa v plnom rozsahu.

5.4

Okrem spôsobov určených v predchádzajúcom bode VP je cenu za Dôveryhodné služby možné
uhradiť aj bezhotovostným prevodom na základe faktúry vystavenej Poskytovateľom po poskytnutí
požadovaných Dôveryhodných služieb, avšak výlučne na základe individuálnej dohody s
Poskytovateľom. Faktúru je v takom prípade potrebné uhradiť do 30 dní od jej vystavenia. Cena za
Dôveryhodné služby sa považuje za uhradenú dňom jej pripísania na účet Poskytovateľa v plnom
rozsahu.

5.5

V prípade, že Zákazník nezaplatí cenu za poskytnuté Dôveryhodné služby v lehote podľa týchto VP
alebo Zmluvy, má Poskytovateľ právo okamžite odstúpiť od Zmluvy a zároveň zrušiť každý
Certifikát, za ktorý neobdržal platbu.

6.

VYDÁVANIE CERTIFIKÁTOV

6.1

Poskytovateľ vydá Certifikát výhradne na základe Zmluvy. Držiteľom Certifikátov vydaných na
základe Zmluvy môže byť priamo Zákazník alebo iné poverené osoby, ktoré Zákazník určí, a to
spôsobom a v súlade s podmienkami v zmysle príslušných Politík Poskytovateľa.

6.2

Certifikáty sú vydávané na Pracoviskách Poskytovateľa, po tom, čo Pracovisko overilo:
(a) totožnosť Zákazníka, Držiteľa Certifikátu a ich prípadného zástupcu na základe dokladov
totožnosti v súlade s príslušnou Politikou Poskytovateľa;
(b) či Zákazník a Držiteľ Certifikátu, na základe predložených dokladov v zmysle príslušnej Politiky
Poskytovateľa, spĺňajú podmienky na uvedenie špecifického atribútu v Certifikáte.
Za účelom overenia skutočností uvedených v bode 6.2 VP sú Zákazník, Držiteľ Certifikátu a ich príp.
zástupca povinní predložiť Pracovisku platné doklady totožnosti a iné príslušné dokumenty
preukazujúce oprávnenie na použitie špecifického atribútu v Certifikáte v súlade s príslušnou
Politikou. V opačnom prípade im Dôveryhodné služby nebudú poskytnuté, resp. im budú poskytnuté
bez uvedenia tohto špecifického atribútu v Certifikáte.

6.3

Strana 3 z 10

ZMLUVA č. D2017090501 - Príloha č. 1
6.4 Ak sú splnené podmienky určené Zmluvou, týmito VP a Politikami Poskytovateľa, Poskytovateľ vydá
Zákazníkom požadovaný Certifikát a dodá ho na počkanie.
6.5 Ku každému vydanému Certifikátu vydáva Poskytovateľ Potvrdenie, ktoré podpisuje Držiteľ
Certifikátu. Potvrdenie určuje konkrétny Certifikát poskytovaný Zákazníkovi ako aj jeho typové
určenie.
6.6 Dôveryhodná služba vyhotovenia Certifikátu sa považuje za poskytnutú v okamihu prevzatia
vydaného Certifikátu Držiteľom Certifikátu, resp. ním splnomocnenou alebo poverenou osobou.
6.7 Certifikát kvalifikovanej úrovne vyhotoví Poskytovateľ na verejný kľúč generovaný a uložené v
kvalifikovanom resp. nekvalifikovanom Zariadení. V prípade, že je kvalifikovaný Certifikát vydaný
na verejný kľúč generovaný a uložené v kvalifikovanom Zariadení, táto skutočnosť je v Certifikáte
indikovaná.
6.8 Kvalifikované Zariadenie je možné zakúpiť si priamo od Poskytovateľa alebo je možné priniesť si
vlastné kvalifikované Zariadenie. V prípade vlastného Zariadenia Zákazníka si Poskytovateľ
vyhradzuje právo:
(a) odmietnuť vydať kvalifikovaný Certifikát na toto Zariadenie v prípade, že ho technicky
nepodporuje a
(b) overiť si kvalifikovaný status Zariadenia v zmysle Nariadenia eIDAS. Pokiaľ sa Poskytovateľovi
kvalifikovaný status Zariadenia nepodarí overiť, na takéto Zariadenie vydá iba Certifikát bez
indikácie, že ide o Certifikát uložený na kvalifikovanom Zariadení.

7.

OBMEDZENIA POUŽITIA CERTIFIKÁTOV

7.1

Každý Certifikát vyhotovovaný Poskytovateľom je spolu so súkromným kľúčom možné používať
bežným spôsobom, v súlade s podmienkami a obmedzeniami uvedenými v Zmluve, v Potvrdení, v
týchto VP a v príslušnej Politike Poskytovateľa, a to výhradne na účel, na ktorý je určený:
(a) kvalifikovaný certifikát pre elektronický podpis je možné používať iba na vyhotovenie
zdokonaleného alebo kvalifikovaného elektronického podpisu;
(b) kvalifikovaný certifikát pre elektronickú pečať je možné používať iba na vyhotovenie
zdokonalenej alebo kvalifikovanej elektronickej pečate;
(c) mandátny certifikát je možné používať iba na vyhotovenie zdokonaleného alebo
kvalifikovaného elektronického podpisu;
(d) certifikát pre autentifikáciu webového sídla (resp. SSL certifikát) je možné používať iba na
autentifikáciu webového sídla;
(e) certifikát pre elektronický podpis je možné používať na vyhotovenie zdokonaleného
elektronického podpisu, autentifikáciu (overenie identity) klienta voči serveru a v emailovej
komunikácii na zabezpečenie integrity emailovej správy a jej šifrovanie;
(f) certifikát pre elektronickú pečať je možné používať na vyhotovenie zdokonalenej
elektronickej pečate autentifikáciu (overenie identity) klienta voči serveru a v emailovej
komunikácii na zabezpečenie integrity emailovej správy a jej šifrovanie;
(g) iný certifikát vydaný Poskytovateľom je možné používať na účel určený v Politike
Poskytovateľa.
Každý Certifikát vydaný Poskytovateľom má obmedzenú dobu platnosti, a to na 1 rok, 2 roky alebo
3 roky. Po uplynutí doby platnosti Zákazník, resp. Držiteľ Certifikátu nie je oprávnený Certifikát
ďalej používať, a to ani na účel, na ktorý je určený.
Použitie Certifikátu vydaného Poskytovateľom na vyhotovenie elektronického podpisu alebo
elektronickej pečate nezaručuje, že takto vyhotovený elektronický podpis/pečať bude použiteľný
na účel zamýšľaný Zákazníkom. Poskytovateľ rovnako nemôže garantovať, že elektronické
podpisy/pečate vyhotovené na základe ním vydaného Certifikátu a prípadne poskytnutého
Zariadenia budú vo formáte požadovanom Zákazníkom a že teda budú akceptovateľné tretími
stranami. Formát elektronického podpisu/pečate, rovnako ako aj formát kvalifikovaného
elektronického podpisu/pečate vyhotovený na základe Certifikátu, je určený aplikáciou použitou
na vytvorenie elektronického podpisu/pečate a je teda mimo kontroly Poskytovateľa.

7.2

7.3

7.4

Zákazník a Držiteľ Certifikátu berú na vedomie, že v prípade, ak kvalifikovaný Certifikát nie je
vydaný na kvalifikovanom Zariadení, na základe takéhoto Certifikátu nebude možné vyhotoviť
kvalifikovaný elektronický podpis, resp. kvalifikovanú elektronickú pečať.

7.5

Zákazník a Držiteľ Certifikátu berú na vedomie, že ak použijú Certifikát, resp. kvalifikovaný
Certifikát na vyhotovenie elektronického podpisu alebo elektronickej pečate, ktorému uplynula
doba platnosti alebo ktorý bol zrušený, výsledkom bude neplatný elektronický podpis alebo pečať.

7.6

V prípade, že Zákazník alebo Držiteľ Certifikátu použije Certifikát spôsobom, ktorý je v rozpore s
pravidlami uvedenými v Zmluve, v Potvrdení, v týchto VP a Politikách Poskytovateľa a jemu alebo
Strana 4 z 10

ZMLUVA č. D2017090501 - Príloha č. 1
tretej osobe vznikne v súvislosti s týmto konaním škoda, Poskytovateľ za ňu v zmysle čl. 13 ods. 2
Nariadenia eIDAS nezodpovedá.

8.

PRÁVA A POVINNOSTI ZÁKAZNÍKA A DRŽITEĽA CERTIFIKÁTU

8.1
8.2

Zákazník je povinný dodržiavať tieto VP ako aj relevantné právne predpisy SR.
Zákazník má právo využívať Dôveryhodné služby poskytované Poskytovateľom v súlade so Zmluvou,
týmito Všeobecnými podmienkami a Politikami Poskytovateľa po uhradení ceny požadovaných
Dôveryhodných služieb, pokiaľ nebolo dohodnuté inak.

8.3

Zákazník má právo požiadať o zrušenie vydaného Certifikátu bez ohľadu na súhlas Držiteľa
Certifikátu.

8.4

Zákazníkovi patria v prípade vád Dôveryhodných služieb alebo Zariadenia práva v zmysle § 622 a §
623 Občianskeho zákonníka alebo v zmysle ustanovení Obchodného zákonníka. Zákazník podpisom
Zmluvy potvrdzuje, že ho Poskytovateľ s týmto právami oboznámil a že im plne porozumel.

8.5

Zákazník má povinnosť:
(a) poskytnúť Poskytovateľovi všetky údaje a doklady, ktoré sú potrebné pre poskytnutie
požadovanej Certifikačnej služby, pričom tieto údaje a doklady musia byť pravdivé, aktuálne
a úplné;
(b) poskytnúť Poskytovateľovi bezodkladnú a včasnú súčinnosť, ak je k tomu vyzvaný, najmä pri
overovaní údajov potrebných pre vydanie Certifikátu;
(c) používať Dôveryhodné služby výlučne na účely, na ktoré sú určené a nie v rozpore s právnymi
predpismi, Zmluvou, Potvrdením, Všeobecnými podmienkami a príslušnou Politikou
Poskytovateľa;
(d) poučiť každého Držiteľa Certifikátu, ktorému je vydaný Certifikát Zákazníka, o jeho
povinnostiach v zmysle týchto VP ako aj o povinnosti dodržiavať tieto Všeobecné podmienky a
dôsledne vynucovať ich plnenie. Zákazník má zároveň povinnosť opakovane poučiť Držiteľa
Certifikátu aj o akýchkoľvek zmenách vo Všeobecných podmienkach, ktoré mu boli oznámené
v súlade s bodom 16.1 VP;
(e) oznámiť Poskytovateľovi akékoľvek zmeny údajov dôležitých pre plnenie Zmluvy a
jednotlivých práv a povinností z nej vyplývajúcich, najmä zmeny v údajoch, ktoré sú uvedené
v Certifikáte. V prípade zmien v údajoch, ktoré sú uvedené v Certifikáte je Zákazník zároveň
povinný iniciovať zrušenie Certifikátu dotknutého zmenou;
(f) bezodkladne oznámiť Poskytovateľovi, ak dôjde k zneužitiu, strate, zničeniu,
kompromitovaniu alebo akémukoľvek neautorizovanému prístupu k súkromnému kľúču,
prístupovým kódom (PIN), kódom na obnovu (PUK) alebo k Zariadeniu, na ktorom sú kľúče
uložené alebo ak má Zákazník podozrenie, že k uvedeným udalostiam mohlo dôjsť. V týchto
prípadoch je Zákazník zároveň povinný iniciovať zrušenie dotknutého Certifikátu.

8.6

Držiteľ Certifikátu má právo používať Certifikát vydaný mu Poskytovateľom v súlade s týmito
Všeobecnými podmienkami.

8.7

Držiteľ Certifikátu má povinnosť:
(a) používať Dôveryhodné služby výlučne na účely, na ktoré sú určené a nie v rozpore s právnymi
predpismi, povinnosťami určenými v Potvrdení, Všeobecnými podmienkami a príslušnou
Politikou Poskytovateľa;
(b) chrániť svoj prístupový kód (PIN) k Certifikátu, kód na obnovu (PUK) ako i Zariadenie, na
ktorom je uložený Certifikát a súkromné kľúče pred neautorizovaným prístupom a tiež proti
strate, kompromitácii, zničeniu alebo zneužitiu;
(c) oznámiť Zákazníkovi akékoľvek zmeny v údajoch, ktoré sú uvedené v Certifikáte. V tomto
prípade je Držiteľ Certifikátu zároveň povinný iniciovať zrušenie Certifikátu dotknutého
zmenou;
(d) bezodkladne oznámiť Zákazníkovi, ak dôjde k zneužitiu, strate, zničeniu, kompromitovaniu
alebo akémukoľvek neautorizovanému prístupu k súkromnému kľúču, prístupovým kódom
(PIN), kódom na obnovu (PUK) alebo k zariadeniu, na ktorom sú kľúče uložené alebo ak má
Držiteľ Certifikátu podozrenie, že k uvedeným udalostiam mohlo dôjsť. V týchto prípadoch je
Držiteľ Certifikátu zároveň povinný iniciovať zrušenie dotknutého Certifikátu.
(e) zdržať sa používania Certifikátu, ktorého doba platnosti už uplynula alebo ktorý bol zrušený.
Zákazník je výlučne zodpovedný za vlastné používanie Certifikátu ako aj za používanie Certifikátu
Držiteľom Certifikátu a za následky tým spôsobené.

8.8

9.

9.1

PRÁVA A POVINNOSTI POSKYTOVATEĽA

Poskytovateľ má v opodstatnených prípadoch právo, po tom, čo informoval Zákazníka, neposkytnúť
Zákazníkovi Dôveryhodné služby alebo obmedziť rozsah ich poskytnutia (napr. neuvedením
všetkých požadovaných atribútov v Certifikáte), najmä ak Zákazník alebo Držiteľ Certifikátu
Strana 5 z 10

ZMLUVA č. D2017090501 - Príloha č. 1
poskytli nepravdivé alebo neaktuálne údaje, nepreukázali oprávnenie na použitie určitého atribútu
v Certifikáte a pod.
9.2 Poskytovateľ má právo zrušiť Certifikát v prípadoch určených v príslušnej Politike Poskytovateľa,
najmä ak:
(a) zistí, že na vydanie Certifikátu neboli splnené podmienky Nariadenia eIDAS, Zákona alebo
Politiky Poskytovateľa;
(b) mu zrušenie Certifikátu bude nariadené právoplatným a vykonateľným rozhodnutím súdu
Slovenskej republiky, alebo právoplatným rozhodnutím medzinárodného súdu, ktoré je na
základe medzinárodných zmluvných záväzkov Slovenskej republiky záväzné aj na území
Slovenskej republiky;
(c) mu Zákazník do určenej lehoty neuhradil dohodnutú cenu Dôveryhodných služieb, a to ani po
výzve elektronicky zaslanej Poskytovateľom;
(d) Zákazník alebo Držiteľ Certifikátu poruší svoje povinnosti v zmysle týchto Všeobecných
podmienok alebo Zmluvy,
(e) sa dozvie, že údaje poskytnuté Zákazníkom resp. Držiteľom Certifikátu sú nepravdivé alebo
neaktuálne;
(f) zistí, že Zákazník, resp. Držiteľ Certifikátu zomrel (ak ide o fyzickú osobu) alebo zanikol (ak ide
o právnickú osobu); alebo
(g) ho o zrušenie požiada Zákazník alebo Držiteľ Certifikátu.
9.3 Poskytovateľ má právo zverejniť informáciu o zrušení Certifikátu. Zároveň má na základe súhlasu
Zákazníka a Držiteľa Certifikátu, právo zverejniť aj samotný Certifikát, resp. informáciu o vydanom
Certifikáte.
9.4 Poskytovateľ má právo zverejniť na svojej webovom sídle názov Zákazníka ako referenciu v prípade,
že Zmluva neurčuje inak.
9.5 Poskytovateľ má povinnosť poskytovať Dôveryhodné služby v súlade s Nariadením eIDAS, Zákonom a
príslušnou Politikou Poskytovateľa platnou v čase ich poskytovania.

10. INFORMÁCIA PRE SPOLIEHAJÚCU SA STRANU

10.1 Spoliehajúca sa strana berie na vedomie, že je výhradne na jej slobodnom rozhodnutí, či sa
rozhodne dôverovať a spoľahnúť sa na Certifikát vydaný Poskytovateľom a teda na informácie v
ňom obsiahnuté. V prípade, rozhodnutia dôverovať Certifikátom Poskytovateľa je Spoliehajúca sa
strana povinná dodržať povinnosti popísané v tejto 10. časti Všeobecných podmienok, v opačnom
prípade je výhradne zodpovedná za právne následky tým spôsobené.
10.2 Spoliehajúca sa strana berie na vedomie, že platnosť Certifikátov, CRL ako aj OCSP odpovedí
vydaných Poskytovateľom je časovo ohraničená:
(a) Certifikát je platný počas doby platnosti určenej v tele Certifikátu, resp. do okamihu jeho
zrušenia pred uplynutím doby platnosti;
(b) CRL je platné počas doby platnosti určenej v tele CRL, pričom pre získanie čo najpresnejšej
informácie o zrušených Certifikátoch je potrebné vychádzať vždy z najaktuálnejšieho CRL,
teda toho, ktoré Poskytovateľ publikoval ako posledné;
(c) OCSP odpoveď je platná v čase uvedenom v tele OCSP odpovedi položkou „producedAt“.
10.3 Spoliehajúca sa strana je pre spoľahnutie sa na akýkoľvek Certifikát vydaný Poskytovateľom povinná
vynaložiť primeranú starostlivosť, najmä je povinná:
(a) zhodnotiť, či použitie Certifikátu je v súlade s jeho účelovým určením a či je pre konkrétny
účel vhodné;
(b) skontrolovať, či použitie Certifikátu nie je v rozpore s obmedzeniami použitia Certifikátu
uvedenými v samotnom Certifikáte, týchto Všeobecných podmienkach alebo v Politikách
Poskytovateľa, ktoré sa viažu k danému Certifikátu;
(c) pri práci s Certifikátom, vrátane jeho overovania, používať iba na to určený a vhodný hardvér
resp. softvér;
(d) overiť platnosť predmetného Certifikátu, tým, že skontroluje či:
(e) bol Certifikát v zmysle údaja o dobe platnosti Certifikátu uvedeného v tele Certifikátu platný v
čase, keď Spoliehajúca sa strana mala istotu, že Certifikát, resp. ním vytvorený podpis/pečať
existoval;
(f) pred časom uvedeným v predchádzajúcom bode nedošlo k zrušeniu Certifikátu pred uplynutím
doby jeho platnosti podľa predchádzajúceho bodu (i), a to na základe aktuálneho CRL a
prípadne OCSP odpovede poskytovaných Poskytovateľom - odkaz na umiestnenie aktuálneho
CRL a prípadne na službu OCSP je uvedený v tele Certifikátu;
(g) vykonať prípadne ďalšie overenia, ktoré môžu byť v zmysle Politík Poskytovateľa alebo
štandardov vyžadované pre konkrétny druh Certifikátu alebo jeho použitie; a
(h) spôsobom podľa predchádzajúcich bodov (a)-(e) overiť aj ostatné certifikáty v certifikačnej
ceste až po tzv. „trust anchor“.
Strana 6 z 10

ZMLUVA č. D2017090501 - Príloha č. 1
10.4 Overenie platnosti niektorých Certifikátov vydaných Poskytovateľom podľa bodu 10.3(d) je možné
vykonať aj na webovom sídle Poskytovateľa eidas.disig.sk v časti „Vyhľadávanie certifikátov“.
10.5 Spoliehajúca sa strana taktiež berie na vedomie, že Poskytovateľ uchováva informácie súvisiace s
vydanými Certifikátmi za účelom poskytnutia dôkazných prostriedkov iba počas určitej doby
uvedenej v čl. 12 VP.
10.6 Pre spoliehanie sa na CRL alebo OCSP odpoveď vydanú Poskytovateľom je Spoliehajúca sa strana
povinná vynaložiť primeranú starostlivosť. Povinná strana je najmä povinná overiť, že certifikát,
ktorým boli CRL alebo OCSP odpoveď podpísané, patrí Poskytovateľovi a zároveň postupovať
analogicky v zmysle čl. 10.3 týchto Všeobecných podmienok.

11. ZODPOVEDNOSŤ POSKYTOVATEĽA A JEJ OBMEDZENIA
11.1 Poskytovateľ zodpovedá výhradne za škodu spôsobenú nesplnením svojich povinností podľa
Nariadenia eIDAS v zmysle čl. 13 Nariadenia eIDAS.
11.2 Poskytovateľ nezodpovedá za nepriame alebo podmienené straty alebo škody, ktoré Zákazníkovi,
Držiteľovi Certifikátu alebo Spoliehajúcej sa strane vznikli v súvislosti s používaním Dôveryhodných
služieb.
11.3 Poskytovateľ nezodpovedá za škodu (vrátane ušlého zisku), ktorá vznikla Zákazníkovi, Držiteľovi
Certifikátu, Spoliehajúcej sa strane príp. akýmkoľvek tretím stranám, a to najmä z dôvodu:
(a) porušenia povinností Zákazníkom, Držiteľom Certifikátu alebo Spoliehajúcou sa stranou
uvedených v právnych predpisoch, Zmluve, týchto VP alebo v Politikách Poskytovateľa, vrátane
povinnosti vynaložiť primeranú starostlivosť pri používaní Certifikátov a pri spoliehaní sa na
ne;
(b) neposkytnutia potrebnej súčinnosti zo strany Zákazníka alebo Držiteľa Certifikátu;
(c) technickými vlastnosťami, konfiguráciou, nekompatibilitou, nevhodnosťou alebo inými vadami
nimi použitých softvérových alebo hardvérových prostriedkov;
(d) používania, resp. spoliehania sa na Certifikát, ktorého platnosť uplynula alebo ktorý bol
zrušený;
(e) použitia Certifikátu Zákazníkom alebo Držiteľom Certifikátu v rozpore so Zmluvou, VP alebo
Politikami Poskytovateľa;
(f) že Certifikát bol použitý v rozpore s jeho účelovým určením alebo obmedzeniami uvedenými v
Certifikáte, v týchto VP, resp. v Politikách Poskytovateľa;
(g) omeškania alebo nedoručenia požiadaviek na overenie statusu Certifikátu Poskytovateľovi, z
dôvodov, ktoré nie sú na strane Poskytovateľa (najmä prípady nedostupnosti alebo
preťaženosti siete internet alebo vady Zariadenia alebo technického vybavenia používaného
osobou, ktorá overuje status Certifikátu);
(h) neposkytnutia niektorej z Dôveryhodných služieb alebo jej nedostupnosti v priebehu
plánovanej údržby alebo reorganizácie oznámenej na webovom sídle Poskytovateľa;
(i) pôsobenia vyššej moci.
11.4 Poskytovateľ nezodpovedá za škody, ktoré vznikli Spoliehajúcej sa strane z dôvodu, že pri
spoliehaní sa na Certifikát a Dôveryhodné služby, resp. na elektronický podpis alebo pečať
vyhotovené na ich základe nepostupovala podľa 10. časti týchto Všeobecných podmienok a v zmysle
Politiky Poskytovateľa.
11.5 Od okamihu, kedy súkromný kľúč, ku ktorému patrí Certifikát, nadobudne Držiteľ Certifikátu,
Poskytovateľ nezodpovedá:
(a) za ochranu Zariadenia, v ktorom je uchovaný Certifikát a súkromný kľúč, resp. za ochranu
prístupových kódov potrebných na jeho použitie;
(b) za to, že sa neoprávnená osoba zmocnila Zariadenia alebo súkromného kľúča;
(c) za škody spôsobené použitím súkromného kľúča alebo Certifikátu, ak Zákazník resp. Držiteľ
Certifikátu nekoná v súlade so Zmluvou, Potvrdením, Všeobecnými podmienkami a príslušnou
Politikou Poskytovateľa, najmä ak sa súkromného kľúča zmocní neautorizovaná osoba a
Zákazník, resp. Držiteľ Certifikátu nepožiada Poskytovateľa o zrušenie Certifikátu alebo ak
Poskytovateľovi neoznámi zmeny v údajoch;
11.6 Zákazník a Držiteľ Certifikátu používajú Dôveryhodné služby na vlastnú zodpovednosť a nesú všetky
náklady na komunikačné prostriedky na diaľku alebo iných technické prostriedky potrebné na
použitie Dôveryhodných služieb (napr. na softvér potrebný na vyhotovovanie elektronického
podpisu alebo pečate na základe Certifikátu);

12. OCHRANA SÚKROMIA A OSOBNÝCH ÚDAJOV
12.1 Poskytovateľ spracováva dobrovoľne poskytnuté osobné údaje Zákazníka, Držiteľa Certifikátu, príp.
osôb oprávnených konať v ich mene alebo nimi splnomocnených v súlade s príslušnými právnymi
Strana 7 z 10

ZMLUVA č. D2017090501 - Príloha č. 1
predpismi.
12.2 V prípade kvalifikovaných Certifikátov Poskytovateľ v zmysle § 5 Zákona a čl. 24 ods. 2 písm. h)
Nariadenia eIDAS zaznamenáva a uchováva v dostupnej forme všetky relevantné informácie
(vrátane osobných údajov Zákazníka, Držiteľa Certifikátu, a príp. osôb oprávnených konať v ich
mene alebo nimi splnomocnených):
(a) ktoré súvisia s vydaním alebo zrušením kvalifikovaného Certifikátu, a to najmenej 10 rokov od
uplynutia platnosti alebo zrušenia príslušného Certifikátu;
(b) na základe ktorých poskytoval kvalifikované Dôveryhodné služby, a to najmenej 10 rokov po
vzniku týchto informácii.
12.3 Informácie a osobné údaje podľa prechádzajúceho bodu 12.2 VP vo vzťahu k „nekvalifikovaným“
Certifikátom uchováva Poskytovateľ počas rozumne dlhej doby určenej v Politikách Poskytovateľa.
12.4 Zákazníkovi, Držiteľovi Certifikátu ako aj príp. ďalším osobám oprávneným konať v ich mene alebo
nimi splnomocnených, ktorých osobné údaje Poskytovateľ spracúva, patria ako dotknutým osobám
práva v zmysle § 28 zákona č. 122/2013 Z. z. o ochrane osobných údajov, v znení neskorších
predpisov.
12.5 Poskytovateľ týmto oznamuje dotknutým osobám, že v súlade s ust. § 15 ods. 1 písm. e) bod 3
zákona o ochrane osobných údajov pri spracúvaní ich osobných údajov za vyššie uvedeným účelom
sa predpokladá, že ich osobné údaje môžu byť poskytnuté alebo sprístupnené nasledovnému
okruhu tretích strán: orgány štátnej správy a verejnej moci na výkon kontroly a dozoru, súdy,
orgány činné v trestnom konaní alebo inému poskytovateľovi dôveryhodných služieb v prípade
ukončenia poskytovania Dôveryhodných služieb zo strany Poskytovateľa.

Strana 8 z 10

ZMLUVA č. D2017090501

13.

- Príloha č. 1

REKLAMÁCIE A RIEŠENIE SPOROV

13.1 Zákazník má právo zaslať Poskytovateľovi sťažnosť, podnet alebo reklamáciu Dôveryhodných
služieb emailom na radisig@disig.sk.
13.2 Ak Zákazník uplatní reklamáciu je zároveň povinný navrhnúť spôsob vybavenia reklamácie. O
uplatnenej reklamácií zašle Poskytovateľ na email, z ktorého bola reklamácia uplatnená potvrdenie
o uplatnení reklamácie. Poskytovateľ vybaví reklamáciu najneskôr do 30 dní od jej prijatia.
Vybavenie reklamácie sa vzťahuje len k popisu vady uvedenej Zákazníkom.
13.3 Súdy Slovenskej republiky majú výlučnú právomoc na rozhodovanie akýchkoľvek sporov medzi
Poskytovateľom a Zákazníkom, resp. Držiteľom Certifikátu. V prípade, že Zákazník je
spotrebiteľom, prípadný spor môže riešiť taktiež mimosúdnou cestou. V takomto prípade je
oprávnený kontaktovať subjekt mimosúdneho riešenia sporov, ktorým je Slovenská obchodná
inšpekcia, so sídlom Prievozská 32, 827 99 Bratislava 27 alebo iná právnická osoba zapísaná v
zozname subjektov alternatívneho riešenia spotrebiteľských sporov vedenom Ministerstvom
hospodárstva
Slovenskej
republiky
a
dostupnom
na
jeho
webovom
sídle(http://www.mhsr.sk/zoznam-subjektov-alternativneho-riesenia-spotrebitelskychsporov/146987s); Zákazník má právo voľby, na ktorý z uvedených subjektov alternatívneho riešenia
spotrebiteľských sporov sa obráti. Pred pristúpením k súdnemu alebo mimosúdnemu riešeniu sporu
sú zmluvné strany povinné pokúsiť sa najskôr vyriešiť tento spor vzájomnou dohodou.

14.

ROZHODNÉ PRÁVO

Právne vzťahy medzi Poskytovateľom a Zákazníkom, resp. Držiteľom Certifikátu sa riadia právnymi
14.1 predpismi Slovenskej republiky.
Právne vzťahy výslovne neupravené Zmluvou a týmto Všeobecnými podmienkami sa riadia
14.2 príslušnými ustanoveniami zákona č. 513/1991 Zb. Obchodného zákonníka, v znení neskorších
predpisov a ďalšími všeobecne záväznými právnymi predpismi. V rozsahu určenom platnými
právnymi predpismi Slovenskej republiky sa na právne vzťahy podľa Zmluvy použijú ustanovenia
zákona č. 40/1964 Zb. Občiansky zákonník, v znení neskorších predpisov.

15.

TRVANIE A ZÁNIK ZMLÚV
Zmluva sa uzatvára na dobu neurčitú, pokiaľ v nej nie je uvedené inak.

15.1

Zmluva medzi Poskytovateľom a Zákazníkom môže byť ukončená:
15.2 (a) na základe vzájomnej dohody zmluvných strán;
(b) výpoveďou pokiaľ ide o Zmluvu uzatvorenú na dobu neurčitú; v takom prípade je ktorákoľvek
zmluvná strana je oprávnená Zmluvu vypovedať, a to z akéhokoľvek dôvodu alebo bez udania
dôvodu; výpovedná doba je 2 mesiace a začína plynúť od prvého dňa kalendárneho mesiaca
nasledujúcom po mesiaci, v ktorom bola druhej zmluvnej strane doručená písomná výpoveď.
(c) odstúpením od Zmluvy v prípadoch stanovených Zmluvou, týmito VP alebo platnými právnymi
predpismi, najmä však v prípade ak druhá zmluvná strana podstatne poruší svoje povinnosti
vyplývajúce zo Zmluvy. Odstúpenie od Zmluvy musí byť vykonané v písomnej forme a musia v ňom
byť uvedené dôvody odstúpenia. Právne účinky odstúpenia od Zmluvy nastávajú dňom doručenia
písomného oznámenia o odstúpení od Zmluvy druhej zmluvnej strane.
Za podstatné porušenie zmluvných povinností, ktoré zakladá právo odstúpiť od Zmluvy, sa považuje
najmä nasledovné:
15.3 (a) ak Zákazník nezaplatí dohodnutú cenu za Dôveryhodné služby včas, v súlade s bodom 5.5 VP;
(b) ak Zákazník poruší povinnosť poskytnúť Poskytovateľovi pravdivé a aktuálne údaje alebo ak
Poskytovateľovi neoznámi bez omeškania zmeny v údajoch uvedených v Certifikáte;
(c) ak Držiteľ Certifikátu alebo Zákazník použijú Certifikát spôsobom, ktorý je v rozpore s
právnymi predpismi, Zmluvou, Potvrdením, týmito VP alebo Politikami Poskytovateľa;
(d) ak Zákazník poruší povinnosť požiadať o zrušenie Certifikátu v prípadoch určených týmito VP
alebo Zmluvou;
V prípade, že Poskytovateľ využije svoje právo odstúpiť od Zmluvy, má zároveň právo zrušiť
Certifikát, ktorého sa porušenie povinnosti zo strany Zákazníka resp. Držiteľa Certifikátu týka.
15.4

Strana 9 z 10

ZMLUVA č. D2017090501 - Príloha č. 1
V prípade ukončenia Zmluvy nezaniká povinnosť Zákazníka vyrovnať akékoľvek dlhy, ktoré mu
vznikli v súvislosti s používaním Dôveryhodných služieb.
15.5 Ukončenie Zmluvy nemá vplyv na tie ustanovenia, z ktorých charakteru vyplýva, že majú pretrvať aj
po zániku Zmluvy, najmä na ustanovenia bodov 9.3, 9.4, 13.3 a 15.5 a čl. 7, 10, 11, 12 a 14 VP.

16. ZÁVEREČNÉ USTANOVENIA
16.1 Poskytovateľ má právo zmeniť Všeobecné podmienky alebo Cenník po dohode so Zákazníkom, a to
z dôvodov spočívajúcich v obchodnej politike poskytovania Dôveryhodných služieb, z dôvodov
zmien všeobecne záväzných právnych predpisov, technických zmien v systémoch Poskytovateľa ako
aj z dôvodu zvyšovania kvality a dostupnosti ponúkaných produktov a služieb.
16.2 V prípade, že akékoľvek ustanovenie alebo časť Zmluvy je alebo sa stane neplatným alebo
neúčinným, platnosť a účinnosť akéhokoľvek iného ustanovenia Zmluvy alebo zvyšnej časti
príslušného ustanovenia tým nie je dotknutá. Zmluvné strany sa zaväzujú nahradiť také neplatné
alebo neúčinné ustanovenie novým platným a účinným ustanovením, ktorého predmet bude v
najvyššej možnej miere zodpovedať predmetu pôvodného ustanovenia a zároveň bude zachovaný
účel Zmluvy a obsah jednotlivých ustanovení Zmluvy.
16.3 V prípade, že akékoľvek ustanovenie, jeho časť alebo časť týchto Všeobecných podmienok je alebo
sa stane neplatným, neúčinným alebo nevykonateľným, nie je tým dotknutá zvyšná časť príslušného
ustanovenia alebo zvyšná časť ustanovení Všeobecných podmienok.
16.4 Tieto Všeobecné podmienky sú platné a účinné od 18.4.2017.

Strana 10 z 10

