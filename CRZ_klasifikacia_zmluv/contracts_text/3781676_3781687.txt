Číslo zmluvy prevádzkovateľa: 2017_MPC_GR_016
Číslo zmluvy poskytovateľa: PS/2018Z18696
ZMLUVA
O POSKYTOVANÍ SLUŽIEB V OBLASTI OCHRANY OSOBNÝCH ÚDAJOV
uzatvorená s poukazom na § 269 ods. 2 zák. č. 513/1991 Zb. v pl. znení (Obchodný zákonník)
medzi
čl. I
Zmluvné strany
1.1. Poskytovateľ

Obchodné meno:
Sídlo:
Konajúci:
IČO:
Zápis:
DIČ :
IČ DPH:
Bankové spojenie :
IBAN:
Emailové spojenie:
Tel. kontakt:

osobnyudaj.sk, s.r.o.
Garbiarska 5, Košice PSČ: 040 01
Mgr. Tatiana Dopiráková, konateľ
50528041
Obchodný register Okresného súdu Košice I,
Vložka: 41065/V, Oddiel: Sro
2120357041
SK2120357041
Tatra banka, a.s.
SK 73 1100 0000 0029 4603 4594
pravne@osobnyudaj.sk
02 / 800 800 80

(ďalej len „poskytovateľ“)
1.2 Prevádzkovateľ Názov:
Sídlo:
Konajúci:
IČO:
DIČ :
Bankové spojenie :
IBAN:
Emailové spojenie:
Tel. kontakt:
právna forma:
zriaďovateľ:

Metodicko-pedagogické centrum
Ševčenkova 11, 850 05 Bratislava
Mgr. Andrea Pálková, generálna riaditeľka
00164348
2020798714
Štátna pokladnica
SK21 8180 0000 0070 0006 3679
sekretariat.gr@mpc-edu.sk
02 / 48 209 465
Štátna rozpočtová organizácia
Ministerstvo školstva, vedy, výskumu a športu SR

(ďalej len „prevádzkovateľ“)

Preambula
Táto zmluva sa uzatvára na základe výsledku verejného obstarávania podľa zákona
č. 343/2015 Z. z. o verejnom obstarávaní a o zmene a doplnení niektorých zákonov v znení
neskorších predpisov (ďalej len „zákon o verejnom obstarávaní“). Prevádzkovateľ použil
postup verejného obstarávania – zadávania zákaziek s nízkymi hodnotami podľa § 117 na
poskytnutie služby podľa § 3 ods. 4 zákona o verejnom obstarávaní.

čl. II
Úvodné ustanovenia
2.1. Ak v zmluve výslovne nie je uvedené inak, rozumie sa pod pojmom:
2.1.1.
2.1.2.

2.1.3.
2.1.4.
2.1.5.

dotknutá osoba: akákoľvek fyzická osoba, ktorej sa osobné údaje týkajú.
osobný údaj:
údaje týkajúce sa identifikovanej fyzickej osoby alebo
identifikovateľnej fyzickej osoby, ktorú možno identifikovať priamo alebo
nepriamo, najmä na základe všeobecne použiteľného identifikátora, iného
identifikátora, ako je napríklad meno, priezvisko, identifikačné číslo, lokalizačné
údaje, alebo online identifikátor, alebo na základe jednej alebo viacerých
charakteristík alebo znakov, ktoré tvoria jej fyzickú identitu, fyziologickú identitu,
genetickú identitu, psychickú identitu, mentálnu identitu, ekonomickú identitu,
kultúrnu identitu alebo sociálnu identitu.
Úrad: Úrad na ochranu osobných údajov Slovenskej republiky.
Zákon: zákon č. 18/2018 Z. z. o ochrane osobných údajov a o zmene a doplnení
niektorých zákonov.
Nariadenie: NARIADENIE EURÓPSKEHO PARLAMENTU A RADY (EÚ)
2016/679 z 27. apríla 2016 o ochrane fyzických osôb pri spracúvaní osobných
údajov a o voľnom pohybe takýchto údajov, ktorým sa zrušuje smernica 95/46/ES
(všeobecné nariadenie o ochrane údajov alebo GDPR).

2.2. Prevádzkovateľ je subjekt, ktorý spracováva osobné údaje dotknutých osôb a ktorý má
za nižšie uvedených podmienok zmluvnej spolupráce záujem využívať služby
poskytovateľa v oblasti ochrany osobných údajov.
2.3. Pre účely tejto zmluvy sa má za to, že zmluvná strana označená ako prevádzkovateľ je
prevádzkovateľom v zmysle čl. 4 ods. 7 Nariadenia.
2.4. Pre vylúčenie pochybností platí, že ak sa nepreukáže inak, zmluvná strana označená ako
poskytovateľ, nemá povinnosti sprostredkovateľa v zmysle čl. 28 Nariadenia.
čl. III
Predmet zmluvy
3.1. Predmetom tejto zmluvy je úprava postupu, práv a povinností zmluvných strán pri
výkone činnosti zodpovednej osoby a pri zabezpečení podmienok nezávislého dohľadu
nad ochranou osobných údajov zo strany poskytovateľa ako zodpovednej osoby.
3.2. Predmetom zmluvy je záväzok poskytovateľa vykonať u prevádzkovateľa bezpečnostný
audit informačných a monitorovacích systémov a vypracovať bezpečnostnú
dokumentáciu v súlade s NARIADENÍM EURÓPSKEHO PARLAMENTU A RADY
(EÚ) 2016/679 z 27. apríla 2016 o ochrane fyzických osôb pri spracúvaní osobných
údajov a o voľnom pohybe takýchto údajov, ktorým sa zrušuje smernica 95/46/ES
(všeobecné nariadenie o ochrane údajov) a v súlade so zákonom č. 18/2018 Z. z.
o ochrane osobných údajov a o zmene a doplnení niektorých zákonov.
čl. IV
Povinnosti poskytovateľa
4.1. Poskytovateľ sa zaväzuje:

strana 2 / 10

a)
b)

b)

c)

d)
e)

f)
g)
h)

i)

vykonať u prevádzkovateľa audit procesov, priestorov a systémov, ktoré majú
vplyv na ochranu osobných údajov,
vykonať u prevádzkovateľa vstupný audit, ktorý bude zahŕňať:
i.
obhliadku priestorov a vzorových pracovísk,
ii. kontrolu aktuálnosti existujúcej rizikovej analýzy alebo bezpečnostného
projektu IS,
iii. zhodnotenie stavu bezpečnostnej dokumentácie,
iv.
zhodnotenie stavu organizácie vzhľadom k informačnej bezpečnosti,
v.
stanovenie informačných systémov pre spracúvanie osobných údajov,
vi.
zhodnotenie zabezpečenia zariadení a procesov vzhľadom k GDPR,
vii.
identifikovanie kontrolných mechanizmov zamestnancov prevádzkovateľa,
viii.
posúdenie primeranej úrovne bezpečnosti,
vytvoriť pre prevádzkovateľa elektronickú platformu, ktorá bude umiestnená na
webovom sídle prevádzkovateľa a ktorá bude slúžiť na informovanie dotknutých
osôb a zaznamenávanie bezpečnostných incidentov, resp. otázok a dopytov zo
strany dotknutých osôb,
vypracovať pre prevádzkovateľa v zmysle článku III. bod 2 tejto zmluvy,
bezpečnostnú dokumentáciu v oblasti ochrany osobných údajov v súlade s
Nariadením GDPR a Zákonom, ktorá bude zahŕňať:
i.
posúdenie vplyvu na ochranu údajov,
ii. záznamy o spracovateľských činnostiach,
iii. identifikáciu informačných systémov,
iv.
kvalitatívnu analýzu bezpečnostných rizík zneužitia osobných údajov,
v.
identifikáciu rizík a ich dopady na aktíva v dôsledku straty dôvernosti,
integrity a dostupnosti,
vi.
odporučenie produktov a služieb, ktoré nemá prevádzkovateľ zavedené
a ktoré sú vzhľadom na činnosť prevádzkovateľa pre neho potrebné
v súvislosti s naplnením požiadaviek Nariadenia GDPR,
vii.
technické, organizačné a personálne opatrenia,
vypracovať pre prevádzkovateľa bezpečnostnú smernicu, IT smernicu, smernicu
o monitorovaní zamestnancov na pracovisku,
identifikovať subjekty, ktoré vystupujú v pozícii sprostredkovateľov
prevádzkovateľa a vypracovať sprostredkovateľské zmluvy v zmysle Nariadenia
GDPR,
preškoliť oprávnené osoby prevádzkovateľa a vydať oprávneným osobám
prevádzkovateľa certifikáty o preškolení,
vymenovať zodpovednú osobu pre prevádzkovateľa v zmysle čl. III bod 2 tejto
zmluvy,
zachovávať mlčanlivosť o osobných údajoch, s ktorými príde do styku pri plnení
tejto zmluvy; tieto nesmie využiť pre osobnú potrebu a bez súhlasu
prevádzkovateľa ich nesmie zverejniť,
poskytovať dôverné informácie, s ktorými prišiel do styku pri plnení tejto zmluvy
výhradne svojím zamestnancom a tretím osobám, ktoré sa priamo podieľajú na
plnení tejto zmluvy, alebo tretej strane, s ktorou má poskytovateľ podpísanú

strana 3 / 10

zmluvu o mlčanlivosti minimálne v rovnakom rozsahu a za rovnakých podmienok
ako sú stanovené touto zmluvou,
j) poskytnúť prevádzkovateľovi súčinnosť pri prípadnej kontrole z Úradu na ochranu
osobných údajov (ďalej len „Úrad“), analyzovať aktuálny stav pred kontrolou
a pripraviť zoznam zmien potrebných na zosúladenie potrebnej dokumentácie
s Nariadením a Zákonom platným v čase kontroly Úradu u prevádzkovateľa. To
platí iba v prípade, pokiaľ bol o kontrole včas informovaný a ak bol o tieto služby
výslovne požiadaný zo strany prevádzkovateľa,
k) pri každej novele Nariadenia a/alebo Zákona, resp. v prípade prijatia nového
právneho predpisu upravujúceho oblasť ochrany osobných údajov, zapracovať
prevádzkovateľovi potrebné zmeny dokumentácie v zmysle novoprijatej právnej
úpravy,
l) poskytnúť na požiadanie, ktoré môže byť vznesené akoukoľvek preukázateľnou
formou (osobne, písomne resp. vrátane toho aj formou elektronickej komunikácie
na určenú emailovú adresu) tie informácie, ktoré sú nevyhnutné pre
prevádzkovateľa (ním poverenú zodpovednú osobu) na riadne a včasné plnenie
tejto zmluvy,
m) zabezpečiť odbornú komunikáciu s úradom pri plnení úloh patriacich do
pôsobnosti prevádzkovateľa,
n) vybavovať žiadosti dotknutých osôb prevádzkovateľa v primeraných lehotách
podľa povahy a náročnosti vybavenia prijatej žiadosti,
o) poskytovať prevádzkovateľovi odborné poradenstvo v oblasti ochrany osobných
údajov v prípade vyžiadania od prevádzkovateľa pri osobnej návšteve
u prevádzkovateľa, alebo prostredníctvom telefonickej a/alebo emailovej
komunikácie,
p) zabezpečiť súčinnosť zodpovednej osobe prevádzkovateľa priamo v sídle
prevádzkovateľa podľa potreby. Presný termín poskytnutia súčinnosti zodpovednej
osobe prevádzkovateľa v určenom intervale určí a oznámi poskytovateľ
prevádzkovateľovi včas, minimálne 3 pracovné dni vopred formou emailovej
komunikácie. Tým nie je dotknutá možnosť vzájomne sa dohodnúť na inom
vhodnom termíne s ohľadom na odôvodnenú potrebu prevádzkovateľa
a zodpovednej osoby v rozsahu dojednaného intervalu.
 Počas výkonu potrebnej odbornej súčinnosti poskytovateľa u prevádzkovateľa
v zmysle vyššie uvedeného dojednaného stretnutia, budú zo strany
poskytovateľa vykonané najmä nasledovné úkony:
i. analýza informačných systémov prevádzkovateľa z pohľadu nariadenia
a Zákona,
ii. splnenia si povinnosti o poučení oprávnených osôb,
iii. kompletizácia písomností, ktoré v rámci prípadnej ohlásenej kontroly
žiadal úrad predložiť,
iv. vybavovanie žiadostí v súlade so zmluvou,
v. navrhnúť bezpečnostné opatrenia na základe vykonanej analýzy rizík a ich
implementáciu.
čl. V
Povinnosti prevádzkovateľa

strana 4 / 10

5.1. V zmysle dohody zmluvných strán je poskytovateľ oprávnený vyžadovať pre riadne
plnenie tejto zmluvy plnú súčinnosť zo strany prevádzkovateľa, a za tým účelom sa
prevádzkovateľ zaväzuje:
5.1.1. poskytnúť na požiadanie, ktoré môže byť vznesené akoukoľvek preukázateľnou
formou (osobne, písomne resp. vrátane toho aj formou elektronickej komunikácie
na určenú emailovú adresu) tie informácie, ktoré sú nevyhnutné pre poskytovateľa
na riadne a včasné plnenie tejto zmluvy.
5.1.2. bude bezodkladne preukázateľnou formou informovať poskytovateľa o prijatí
oznámenia o ohlásenej kontrole zo strany kontrolného orgánu (ďalej len
„kontrola“) s uvedením najmä predmetu a účelu kontroly a bude ho bezodkladne
preukázateľne informovať o prijatí akejkoľvek písomnosti zo strany úradu či
kontrolného orgánu,
5.1.3. že bude informovať poskytovateľa osobu o všetkých zmenách a skutočnostiach,
dôležitých pre plnenie povinností poskytovateľa, vplývajúcich mu z tejto zmluvy
alebo príslušných právnych predpisov.
čl. VI
Určenie zodpovednej osoby
6.1. Pre účely plnenia úloh zodpovednej osoby u prevádzkovateľa tak, ako sú tieto
povinnosti upravené v Nariadení GDPR a Zákone, určuje poskytovateľ nasledovnú
osobnostne a odborne spôsobilú fyzickú osobu, ktorá s týmto určením a zverejnením
svojich údajov vopred súhlasila, a to:
titul, meno a priezvisko:
kontaktné údaje :

Ing. Tomáš DOPIRÁK
dopirak@osobnyudaj.sk, 02/800 800 80

(ďalej len „zodpovedná osoba“)
6.2. Poskytovateľ je oprávnený vymenovať pre prevádzkovateľa ďalšie zodpovedné osoby,
pričom o tom musí informovať prevádzkovateľa a zároveň túto skutočnosť oznámiť
Úradu. Počas trvania tejto zmluvy nie je prevádzkovateľ oprávnený bez vedomia
a zároveň bez súhlasu poskytovateľa poveriť dohľadom nad ochranou osobných údajov
inú zodpovednú osobu.
6.3. Prevádzkovateľ je povinný bezodkladne informovať poskytovateľa v prípade, že zistí,
alebo sa dôvodne domnieva, že určená zodpovedná osoba nespĺňa osobnostné alebo
odborné predpoklady na výkon funkcie zodpovednej osoby, alebo z iných dôvodov
hodných osobitného zreteľa je pochybnosť o jej riadnom a nezávislom výkone dohľadu
nad ochranou osobných údajov spracovávaných prevádzkovateľom. V tomto prípade je
poskytovateľ povinný zabezpečiť prevádzkovateľovi inú zodpovednú osobu a to
bezodkladne.
čl. VII
Povinnosti zodpovednej osoby
7.1. V zmysle dohody zmluvných strán je rozsah povinností zodpovednej osoby ďalej
obsahovo vymedzený nariadením GDPR a zákonom č. 18/2018 Z. z. o ochrane
osobných údajov a o zmene a doplnení niektorých zákonov. Vzhľadom na uvedené
právne predpisy je zodpovedná osoba povinná najmä:

strana 5 / 10

7.1.1. poskytovať informácie a poradenstvo prevádzkovateľovi a zamestnancom, ktorí
vykonávajú spracúvanie osobných údajov, o ich povinnostiach podľa nariadenia
GDPR, Zákona a iných právnych predpisov upravujúcich oblasť ochrany
osobných údajov,
7.1.2. monitorovať súlad s právnymi predpismi, upravujúcimi oblasť ochrany osobných
údajov, vrátane zvyšovania povedomia a odbornej prípravy osôb, ktoré sú
zapojené do spracovateľských operácií a súvisiacich auditov ochrany osobných
údajov,
7.1.3. poskytovať na požiadanie poradenstvo, ak ide o posúdenie vplyvu na ochranu
osobných údajov a monitorovanie jeho vykonávania podľa Nariadenia GDPR a
Zákona,
7.1.4. spolupracovať s Úradom na ochranu osobných údajov,
7.1.5. plniť úlohy kontaktného miesta pre úrad v súvislosti s otázkami týkajúcimi sa
spracúvania osobných údajov podľa Nariadenia GDPR a Zákona a podľa potreby
aj konzultácie v iných veciach,
7.1.6. zodpovedná osoba pri výkone svojich úloh náležite zohľadňuje riziko spojené so
spracovateľskými operáciami, pričom berie do úvahy povahu, rozsah, kontext
a účel spracúvania osobných údajov,
7.1.7. ak Zodpovedná osoba prestane spĺňať podmienky podľa Nariadenia GDPR a
Zákona, je povinná bez zbytočného odkladu oznámiť túto skutočnosť
prevádzkovateľovi. Po zaslaní oznámenia podľa predchádzajúcej vety sa
poskytovateľ zaväzuje postupovať tak, aby bola zachovaná náležitá ochrana
osobných údajov dotknutých osôb a zachované zákonné povinnosti
prevádzkovateľa,
7.1.8. v záujme ochrany práv prevádzkovateľa sa zodpovedná osoba zaväzuje sama,
alebo prostredníctvom ňou poverenej tretej osoby (napríklad advokátska
kancelária), na vlastné náklady spracovať a doručiť prevádzkovateľovi námietky
alebo vyjadrenia k protokolom, alebo záznamom o kontrole vykonávanej
u prevádzkovateľa.
čl. VIII
Odplata a platobné podmienky
8.1. Za vykonanie generálneho auditu spoločnosti prináleží poskytovateľovi jednorazová
odplata vo výške: 100,- EUR (slovom: jednosto EUR). Uvedená suma je sumou bez
DPH. DPH bude účtovaná v aktuálnej sadzbe podľa všeobecne záväzných právnych
predpisov, platných v čase fakturácie. Zmena sadzby DPH nevyžaduje uzavretie
dodatku k zmluve. Ku dňu uzatvorenia zmluvy tak jednorazová odplata za vykonanie
generálneho auditu pozostáva zo sumy uvedenej vyššie a zo sadzby DPH : 20,- EUR, t.j.
odplata vrátane DPH je 120,- EUR (slovom: jednostodvadsať EUR).
8.2. Za prípravu a prechod spoločnosti na podmienky Nariadenia GDPR a Zákona prináleží
poskytovateľovi jednorazová odplata vo výške: 100,- EUR (slovom: jednosto EUR).
Uvedená suma je sumou bez DPH. DPH bude účtovaná v aktuálnej sadzbe podľa
všeobecne záväzných právnych predpisov, platných v čase fakturácie. Zmena sadzby
DPH nevyžaduje uzavretie dodatku k zmluve. Ku dňu uzatvorenia zmluvy tak
jednorazová odplata za prípravu a prechod spoločnosti na podmienky Nariadenia GDPR
a Zákona pozostáva zo sumy uvedenej vyššie a zo sadzby DPH : 20,- EUR, t.j. odplata
vrátane DPH je 120,- EUR (slovom: jednostodvadsať EUR).
8.3. Za výkon činnosti zodpovednej osoby prináleží poskytovateľovi pravidelná paušálna
mesačná odplata vo výške : 550,- EUR (slovom: päťstopäťdesiat EUR). Uvedená suma

strana 6 / 10

je sumou bez DPH. DPH bude účtovaná v aktuálnej sadzbe podľa všeobecne záväzných
právnych predpisov, platných v čase fakturácie. Zmena sadzby DPH nevyžaduje
uzavretie dodatku k zmluve. Ku dňu uzatvorenia zmluvy tak mesačná odplata pozostáva
zo sumy uvedenej vyššie a zo sadzby DPH : 110,- EUR, t.j. odplata vrátane DPH je
660,- EUR (slovom: šesťstošesťdesiat EUR).
8.4. Odplata za vykonanie generálneho auditu a odplata za prípravu prechodu spoločnosti na
podmienky Nariadenia GDPR a Zákona bude rozpočítaná na 24 rovnakých splátok
a fakturovaná spolu s mesačnou odplatou za vykonávanie služby zodpovednej osoby.
8.5. Úhradu dojednanej odplaty za daný mesiac, si bude poskytovateľ uplatňovať faktúrou,
ktorú vystaví vždy najneskôr do 5. dňa v nasledujúcom mesiaci, za ktorý je odplata
účtovaná, s povinnosťou doručiť ju s poukazom na bod 8.5.1 až 8.5.8 bez zbytočného
odkladu prevádzkovateľovi.
8.5.1. Prevádzkovateľ podľa zákona o dani z pridanej hodnoty č. 222/2004 Z. z. v
platnom znení (ďalej len ,,zákon o dani z pridanej hodnoty“) súhlasí s tým, že
poskytovateľ bude zasielať elektronické faktúry za poskytované služby vo formáte
PDF prostredníctvom elektronickej pošty na emailovú adresu prevádzkovateľa.
8.5.2. Elektronická faktúra je plnohodnotnou náhradou faktúry v papierovej forme.
8.5.3. Elektronická faktúra je faktúra, ktorá obsahuje všetky náležitosti stanovené
zákonom.
8.5.4. Prevádzkovateľ vyhlasuje, že má výlučný prístup k emailovej adrese a berie na
vedomie, že uvedené údaje sú predmetom obchodného tajomstva a že je
povinnosť toto obchodné tajomstvo zachovávať.
8.5.5. Prevádzkovateľ súhlasí, že v prípade pochybností sa elektronická faktúra považuje
za doručenú po uplynutí troch dní odo dňa preukázateľného odoslania dokladu
prevádzkovateľovi. V prípade, ak prevádzkovateľ neobdrží elektronickú faktúru v
obvyklom čase, je povinný oznámiť túto skutočnosť poskytovateľovi. V prípade,
že poskytovateľ neobdrží oznámenie, považuje elektronickú faktúru za doručenú.
8.5.6. Prevádzkovateľ sa zaväzuje bezodkladne oznámiť dodávateľovi zmenu emailovej
adresy prípadne akékoľvek zmeny, ktoré môžu mať vplyv na doručovanie
elektronickej faktúry podľa týchto podmienok.
8.5.7. Súhlas so zasielaním elektronickej faktúry nadobúda platnosť a účinnosť dňom
nadobudnutia platnosti a účinnosti tejto zmluvy a udeľuje sa na dobu neurčitú.
Prevádzkovateľ je oprávnený udelený súhlas odvolať písomnou formou
adresovanou poskytovateľovi.
8.5.8. Prevádzkovateľ vyhlasuje, že súhlasí s podmienkami na zasielanie elektronickej
faktúry, s ktorými sa oboznámil a plne im porozumel. Tieto podmienky tvoria
neoddeliteľnú súčasť tejto zmluvy.
8.6.

Splatnosť fakturovanej odplaty je dojednaná na 30 dní od doručenia faktúry.

8.7.

Omeškanie sa prevádzkovateľa s úhradou odplaty zakladá právo poskytovateľa na
uplatnenie si úrokov z omeškania v zákonnej výške v súlade s § 1 ods. 1. Nariadenia
vlády č. 21/2013, platnej k počiatočnému dňu omeškania prevádzkovateľa.
čl. IX
Zodpovednosť

9.1. Pokiaľ počas trvania tejto zmluvy bude u prevádzkovateľa vykonaná kontrola, po
ukončení ktorej bude prevádzkovateľovi napriek konaniu v súčinnosti s poskytovateľom

strana 7 / 10

a dodržaniu ustanovení tejto zmluvy, Nariadenia, Zákona a pokynov poskytovateľa
právoplatne udelená pokuta podľa § 104 Zákona, zaväzuje sa poskytovateľ nahradiť mu
vzniknutú škodu predstavujúcu sumu, ktorú v dôsledku právoplatne udelenej sankcie zo
strany kontrolného orgánu prevádzkovateľ zaplatil kontrolnému orgánu, maximálne
však do výšky 100-násobku mesačnej odplaty s DPH uvedenej v čl. VIII bod 3 tejto
zmluvy.
9.2. Poskytovateľ nezodpovedá za žiadnu škodu, ktorá vznikla prevádzkovateľovi na úseku
dohľadu nad ochranou osobných údajov ak:
a)
prevádzkovateľ porušil vo vzťahu k poskytovateľovi / zodpovednej osobe /
povinnosť riadnej a včasnej súčinnosti,
b)
prevádzkovateľ napriek písomnému oznámeniu poskytovateľa a/alebo
zodpovednej osoby neprijal ňou určené opatrenia na úseku ochrany osobných
údajov, resp. neodstránil ním zistené nedostatky,
c)
nezaslal kontrolnému orgánu námietky, vyjadrenia či akékoľvek stanovisko,
ktoré v jeho mene včas písomne pripravil poskytovateľ a/alebo zodpovedná
osoba s cieľom preukázať dodržiavanie Nariadenia a Zákona u
prevádzkovateľa a/alebo s cieľom zrušiť rozhodnutie o pokute, a/alebo s
cieľom napadnúť oprávnenosť či výšku udelenej pokuty zo strany
kontrolného orgánu.
9.3. Nie je porušením žiadnej zmluvnej povinnosti zo strany poskytovateľa, ak tá je
výsledkom jej omisívneho konania po dobu, kedy bol prevádzkovateľ v omeškaní s
odplatou pre poskytovateľa.
9.4. Prevádzkovateľ nesie v plnom rozsahu zodpovednosť za bezpečnostnú dokumentáciu
(a s ňou súvisiace vykonané opatrenia na zabezpečenie ochrany osobných údajov), ktorú
má v čase uzavretia tejto zmluvy vypracovanú.
čl. X
Autorskoprávna ochrana
10.1. Pokiaľ výsledkom plnenia zmluvy zo strany poskytovateľa bude dielo, ktorého ochranu
upravuje osobitný predpis – najmä Autorský zákon, prevádzkovateľ sa zaväzuje
s dielom naložiť iba v rozsahu, ktorý za tým účelom určil poskytovateľ.
čl. XI
Doba trvania zmluvy
11.1. Táto zmluva sa uzatvára na dobu určitú – 24 mesiacov od účinnosti zmluvy,
s možnosťou predĺženia na ďalších 12 mesiacov za rovnakých podmienok.
11.2. Táto zmluva nadobúda platnosť dňom jej podpísania oprávnenými zástupcami oboch
zmluvných strán a účinnosť dňa 1.12.2018 po jej zverejnení Centrálnom registri zmlúv
v súlade s ust. § 47a zákona č. 40/1964 Zb. Občiansky zákonník v znení neskorších
predpisov.
11.3. Každá zo zmluvných strán je oprávnená túto zmluvu ukončiť odstúpením, pokiaľ druhá
zmluvná strana porušuje opakovane túto zmluvu alebo podstatným spôsobom poruší
túto zmluvu a napriek písomnej výzve neprijme v primeranej lehote opatrenia na
zabránenie porušovania zmluvy.

strana 8 / 10

11.4. Zmluvu možno ukončiť vzájomnou dohodou zmluvných strán k určenému dňu, za
vopred dohodnutých podmienok.
čl. XII
Dôvernosť informácií a mlčanlivosť
12.1. Zmluvné strany, nimi poverené osoby, subdodávatelia, ako aj zamestnanci oboch
zmluvných strán sú povinní zachovávať v tajnosti všetky dôverné informácie, ktoré sú
uvedené v tejto zmluve a v jej prílohe a/alebo ktoré budú uvedené v jej dodatkoch a
prílohách a/alebo ktoré im boli poskytnuté, alebo ktoré inak získali v súvislosti so
zmluvou alebo s ktorými sa oboznámili počas plnenia zmluvy, resp. ktoré súvisia s
predmetom plnenia, s údajmi, ktoré podliehajú ochrane podľa Nariadenia a Zákona, s
údajmi o klientoch a obchodných partneroch zmluvných strán, údajmi z informačného
systému ktorejkoľvek zmluvnej strany a predzmluvnými rokovaniami s ňou súvisiacimi,
s výnimkou nasledujúcich prípadov:
ak je poskytnutie informácie od dotknutej zmluvnej strany uložené na základe
všeobecne záväzných právnych predpisov alebo na základe povinnosti uloženej
postupom podľa všeobecne záväzných právnych predpisov (napr. zákon č.
211/2000 Z. z. o slobodnom prístupe k informáciám a o zmene a doplnení
niektorých zákonov v znení neskorších predpisov),
b) ak je informácia verejne dostupná z iného dôvodu, ako je porušenie povinnosti
mlčanlivosti dotknutou zmluvnou stranou, informácie, ktoré už sú v deň podpisu
zmluvy verejne známe alebo ktoré je možné už v deň podpisu tejto zmluvy získať
z bežne dostupných informačných prostriedkov,
c) informácie, ktoré sa stanú po podpise zmluvy verejne známymi alebo ktoré možno
po tomto dni získať z bežne dostupných informačných prostriedkov,
d) ak je informácia poskytnutá odborným poradcom dotknutej zmluvnej strany
(vrátane právnych, účtovných, daňových a iných poradcov), ktorí sú buď viazaní
všeobecnou profesionálnou povinnosťou mlčanlivosti, alebo ak sa voči dotknutej
zmluvnej strane zaviazali povinnosťou mlčanlivosti,
e) pre účely akéhokoľvek súdneho, rozhodcovského, správneho alebo iného konania,
ktorého je dotknutá zmluvná strana účastníkom,
f) ak je informácia poskytnutá so súhlasom druhej zmluvnej strany.
a)

12.2. Zmluvné strany sú povinné zachovať mlčanlivosť o všetkých dôverných informáciách,
ibaže by z tejto zmluvy alebo z príslušných všeobecne záväzných právnych predpisov
vyplývalo inak. Tento záväzok trvá aj po ukončení platnosti a účinnosti tejto zmluvy.
12.3. Zmluvné strany sa zaväzujú, že dôverné informácie bez predchádzajúceho písomného
súhlasu druhej zmluvnej strany nepoužijú pre seba alebo pre tretie osoby, neposkytnú
tretím osobám a ani neumožnia prístup tretích osôb k dôverným informáciám. Za tretie
osoby sa nepokladajú členovia orgánov zmluvných strán, audítori alebo právni
poradcovia zmluvných strán, ktorí sú ohľadne im sprístupnených informácií viazaní
povinnosťou mlčanlivosti na základe všeobecne záväzných právnych predpisov.
12.4. Zmluvné strany sa zaväzujú, že všetky zúčastnené osoby a subjekty budú s takto
poskytnutými informáciami a zistenými skutočnosťami nakladať ako s dôvernými
informáciami.

strana 9 / 10

12.5. Zmluvné strany sa zaväzujú, že upovedomia druhú zmluvnú stranu o porušení
povinnosti mlčanlivosti bez zbytočného odkladu po tom, ako sa o takomto porušení
dozvedeli.
12.6. Zmluvné strany sa zaväzujú, že budú ochraňovať dôverné informácie druhej zmluvnej
strany s rovnakou starostlivosťou ako ochraňujú vlastné dôverné informácie rovnakého
druhu, vždy však najmenej v rozsahu primeranej odbornej starostlivosti a zachovávania
ochrany a dôvernosti údajov v súlade s právnym poriadkom SR.
čl. XIII
Voľba práva
13.1. Rozhodným právom je v zmysle dohody zmluvných strán právo Slovenskej republiky
(voľba práva). Je daná právomoc slovenských súdov v zmysle § 37e zák. č. 97/1963 Zb.
o medzinárodnom práve súkromnom a procesnom.
čl. XIV
Záverečné ustanovenia
14.1. Všetky vzájomné nároky zmluvných strán musia byť uplatnené preukázateľne
doporučeným listom, pokiaľ táto zmluva nestanovuje inak. Písomnosť sa považuje za
doručenú dňom jej prevzatia, potvrdeného doručenia, bezdôvodného odmietnutia jej
prevzatia alebo okamihom vrátenia sa písomnosti späť ako nedoručenej bez ohľadu na
dôvod nedoručenia, pokiaľ bola písomnosť správne zasielaná na poslednú oznámenú
adresu jej adresáta. Rozhodujúcim pre doručenie je okamih, ktorý nastane najskôr.
14.2. Právo postúpiť pohľadávku voči druhej zmluvnej strane podlieha vždy písomnému
súhlasu tej zmluvnej strany, ktorá je dlžníkom z postupovanej pohľadávky. Inak je
takýto úkon neplatný.
14.3. Ak zo zmluvy výslovne nevyplýva inak, akékoľvek iné zmeny alebo dodatky tejto
zmluvy musia byť vyhotovené písomnou formou a schválené podpisom obidvoch
zmluvných strán. Takéto dodatky sa stávajú neoddeliteľnou súčasťou tejto zmluvy
okamihom ich účinnosti.
14.4. Účastníci tejto zmluvy prehlasujú, že sa oboznámili s jej obsahom, porozumeli mu,
súhlasia s ním, čo potvrdzujú svojimi podpismi.
14.5. Zmluva je vyhotovená v šiestich rovnopisoch, pre každú zmluvnú stranu po troch
rovnopisoch.
Košice, dňa.....................

Bratislava, dňa.....................

Poskytovateľ:

Prevádzkovateľ:

________________________
Mgr. Tatiana Dopiráková
konateľka

___________________________
Mgr. Andrea Pálková
generálna riaditeľka

strana 10 / 10

