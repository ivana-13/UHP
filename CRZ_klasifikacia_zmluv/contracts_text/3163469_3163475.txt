Zmluva
o poskytnutí služieb
zriadenia a prevádzky Registračnej autority
Zmluvné strany:
Obchodné meno:
Sídlo:
IČO:
DIČ:
IČ DPH:
Bankové spojenie:
Zapísaná:
Zastúpená:
(ďalej len „DTCA“)

D. Trust Certifikačná Autorita, a.s.
Plynárenská 7/C
821 09 Bratislava
35 840 005
2020262651
SK2020262651
Tatra banka, 2622712298 / 1100
Obchodný register, Okresný súd Bratislava I,
oddiel Sa, vložka číslo 2986/B
Ing. Július Lintner, predseda predstavenstva
Ing. Anna Záhorčáková, člen predstavenstva

a
Obchodné meno:
Sídlo:
IČO:
DIČ:
IČ DPH:
Bankové spojenie:
IBAN:
Zastúpená:

Kancelária Najvyššieho súdu Slovenskej republiky
Župné námestie č. 13,
814 90 Bratislava
50668277
2120408994
SK2120408994
Štátna pokladnica
SK49 8180 0000 0070 0056 6508
JUDr. Ivan Solej, LL.M., vedúci

(ďalej len „prevádzkovateľ RA“)
(ďalej spolu aj „zmluvné strany“)
sa v zmysle ustanovenia § 269 ods. 2. a nasl. Obchodného zákonníka v platnom znení dohodli na
uzavretí tejto Zmluvy o poskytnutí služieb zriadenia a prevádzky Registračnej autority (ďalej len
„Zmluva“):
Preambula
DTCA vyhlasuje, že ako exkluzívny zmluvný partner spoločnosti:
První certifikační autorita, a.s.
sídlo: Podvinný mlýn 2178/6, 190 00, Praha 9 - Libeň, Česká republika
IČ: 264 39 395
zapísanej v obchodnom registri vedenom Mestským súdom v Prahe, oddiel B, vložka 7136
(ďalej len „ I.CA“) ,
ktorá je kvalifikovaným poskytovateľom dôveryhodných služieb v zmysle Nariadenia EP a Rady (EÚ) č.
910/2014 o elektronickej identifikácii a dôveryhodných službách pre elektronické transakcie na vnútornom
trhu a o zrušení smernice 1999/93/ES (eIDAS) a zákona č. 272/2016 Z.z. o dôveryhodných službách pre

elektronické transakcie na vnútornom trhu a o zmene a doplnení niektorých zákonov (zákon o dôveryhodných
službách) (ďalej len „Zákon o dôveryhodných službách“), je oprávnená poskytovať dôveryhodné služby
vydávania kvalifikovaných certifikátov, poskytovanie kvalifikovaných elektronických časových pečiatok
a poskytovanie ostatných dôveryhodných služieb v mene I.CA pre Slovenskú republiku. Neoddeliteľnou
súčasťou tejto Zmluvy ako jej príloha č. 6 je prehlásenie deklarujúce zmluvný vzťah medzi DTCA a I.CA.
Článok I.
Predmet zmluvy
1. Predmetom tejto Zmluvy sú služby zriadenia a zabezpečenia prevádzkovania Registračnej autority I.CA
(ďalej len „RA“) u prevádzkovateľa RA.
2. Poskytované služby v zmysle tejto Zmluvy zahŕňajú:
-

poskytnutie potrebného hardvéru pre zabezpečenie prevádzky RA, t. j. pre 1 RA je to 1 kus čítačky
čipových kariet s klávesnicou vrátane licencie softvéru k čítačke a 2 ks čipových kariet

-

poskytnutie potrebného softvéru pre zabezpečenie prevádzky RA, t. j. SW ICARA v aktuálnej verzii

-

poskytnutie príslušného úvodného školenia pre operátorov ICARA

-

poskytnutie prístupu prostredníctvom ICARA na centrálny systém CA I.CA pre účely vystavenia
certifikátov a zabezpečenie jeho prevádzky

-

poskytnutie podpory pri prevádzke RA

3. Prevádzka RA sa riadi platnými ustanoveniami Certifikačného poriadku I.CA (ďalej len CP I.CA),
Certifikačného poriadku I.CA pre kvalifikované certifikáty (CP QC I.CA) a platnou Prevádzkovou
smernicou pre pracovníkov Registračných autorít I.CA (ďalej len „PS I.CA“), ktoré sú prílohami tejto
Zmluvy. Všetky zmeny a doplnky uvedených dokumentov sú voči prevádzkovateľovi RA účinné
okamihom zverejnenia na webovej stránke http://www.ica.cz/Slovensky, pričom nie je nutné meniť
prílohy tejto Zmluvy.
4. Poskytnutý hardvér pre zabezpečenie prevádzky RA zostáva vo vlastníctve DTCA, prevádzkovateľ RA
je povinný ho používať len pre účely súvisiace s predmetom tejto Zmluvy a zabezpečiť jeho riadnu údržbu
v zmysle požiadaviek uvedených v návodoch na jeho použitie a ochranu pred jeho poškodením.
5. Poskytnutý softvér pre zabezpečenie prevádzky RA zostáva vo vlastníctve DTCA, prevádzkovateľ RA sa
zaväzuje dodržiavať všetky povinnosti vyplývajúce z ochrany autorských práv pri jeho používaní, je
povinný ho používať len pre účely súvisiace s predmetom tejto Zmluvy, nie je oprávnený ho nijako
upravovať, analyzovať metódami softwarového inžinierstva, ani poskytnúť na žiadne účely tretej strane.
Článok II.
Štatút RA
1. RA prevádzkované na základe tejto Zmluvy sú určené pre podávanie a vybavovanie žiadostí
o kvalifikované osobné certifikáty s naplnením položiek jedinečného mena zodpovedajúce ods. 2. tohto
článku Zmluvy.
2. Žiadosti o osobné certifikáty vydávané podľa tejto Zmluvy musia spĺňať nasledovné naplnenie položiek
jedinečného mena žiadateľa o certifikát:
O=

Kancelária Najvyššieho súdu Slovenskej republiky

OU = naplnenie podľa potreby prevádzkovateľa RA
3. Žiadosti o kvalifikované certifikáty vydávané podľa tejto Zmluvy musia u žiadateľov o certifikát spĺňať
podmienky pre vydávanie kvalifikovaných certifikátov stanovené Zákonom o dôveryhodných službách
a CPQC I.CA.

Článok III.
Zriadenie RA
1. DTCA zriadi –1– RA na mieste určenom prevádzkovateľom RA, a to v termíne do dvoch týždňov od
splnenia technických a personálnych predpokladov pre zriadenie RA.
2. DTCA poskytne prevádzkovateľovi RA technické a programové vybavenie RA, skladajúce sa z 1 ks
čítačky čipových kariet, 2 ks čipových kariet, pečiatky DTCA a príslušného softvéru pre každé z pracovísk
RA.
3. DTCA zabezpečí do začiatku činnosti RA potrebné zaškolenie pracovníkov prevádzkovateľa RA
zodpovedných za prevádzku RA.
4. Zriadenie a začiatok činnosti RA bude potvrdené protokolmi o odovzdaní a prebratí HW a SW RA (vzor
v Prílohe č. 4 tejto Zmluvy) a prehlásením o zaškolení obsluhy (vzor v Prílohe č. 3 tejto Zmluvy), ktoré
podpíšu poverení zástupcovia oboch strán.
Článok IV.
Záväzky DTCA
1. DTCA nebude akceptovať z tejto RA žiadosti o vydanie osobného certifikátu, ktoré nespĺňajú naplnenie
položiek žiadosti o certifikát uvedených v Čl. II., ods. 2, resp. 3 tejto Zmluvy.
2. DTCA bude poskytovať prevádzkovateľovi RA podporu pre prevádzku RA a pomoc pracovníkom RA pri
riešení reklamácií.
3. DTCA vystaví osobe poverenej prevádzkou RA podľa čl. V, ods. 2 tejto Zmluvy plnomocenstvo podľa
vzoru uvedeného v Prílohe č. 2 tejto Zmluvy. Predpokladom vystavenia plnomocenstva je čestné
prehlásenie poverenej osoby podľa vzoru uvedeného v Prílohe č. 3 tejto Zmluvy a Poučenie oprávnenej
osoby na spracúvanie osobných údajov podľa vzoru uvedeného v Prílohe č. 5 tejto Zmluvy.
4. DTCA vyhlasuje, že pri výbere sprostredkovateľa dbalo na jeho odbornú, technickú, organizačnú
a personálnu spôsobilosť a jeho schopnosť zaručiť bezpečnosť spracúvania osobných údajov.
5. DTCA vyhlasuje, že zamestnáva personál a prípadne subdodávateľov s potrebnou odbornosťou,
spoľahlivosťou, skúsenosťami, kvalifikáciou a vhodnou odbornou prípravou týkajúcou sa predpisov v
oblasti bezpečnosti a ochrany osobných údajov a uplatňuje administratívne a riadiace postupy, ktoré
zodpovedajú európskym alebo medzinárodným normám.
Článok V.
Záväzky prevádzkovateľa RA
1. Prevádzkovateľ RA berie na seba zodpovednosť za fyzické overenie totožnosti žiadateľov o certifikát
a kontrolu správnosti údajov uvedených v žiadosti o certifikát podľa ustanovení platného CP I.CA, CP
QC I.CA a PS I.CA.
2. Prevádzkovateľ RA poverí osoby zodpovedné za prevádzku RA. Tieto osoby preberú od DTCA potrebné
vybavenie RA a v rozsahu činností RA spolupracujú s DTCA. V rámci tejto súčinnosti je prevádzkovateľ
RA povinný poskytovať všetky informácie nutné k zabezpečeniu prevádzky RA. Rozsah a forma tejto
súčinnosti tvorí Prílohu č. 1 tejto Zmluvy a je jej neoddeliteľnou súčasťou.
3. Prevádzkovateľ RA sa zaväzuje dodržiavať pri prevádzke RA platný CP I.CA, CP QC I.CA a PS I.CA,
ktoré sú prílohou tejto Zmluvy. Za škody vzniknuté v súvislosti s ich nedodržaním, najmä s vyzradením
a zneužitím súkromného kľúča žiadateľa o certifikát, nesie plnú a výhradnú zodpovednosť prevádzkovateľ
RA.

4. Prevádzkovateľ RA nesie plnú zodpovednosť za škody spôsobené pracovníkmi prevádzkovateľa RA na
RA, ako aj zodpovednosť za škody spôsobené nesprávnym postupom osôb poverených podľa ods. 2 tohto
článku Zmluvy niesť zodpovednosť za prevádzku RA. Nesprávnym postupom sa rozumie postup, ktorý
je v rozpore s platnými právnymi predpismi, v rozpore s touto Zmluvou a štatútom RA, nerešpektovanie
pokynov DTCA alebo zneužitie vystaveného plnomocenstva.
5. Prevádzkovateľ RA zodpovedá za bezpečnosť osobných údajov žiadateľov o certifikát v zmysle zákona
č. 122/2013 Z. z. o ochrane osobných údajov a o zmene a doplnení niektorých zákonov. Na ochranu týchto
osobných údajov pred ich poškodením, zničením, stratou, zmenou, neoprávneným prístupom
a sprístupnením, poskytnutím alebo zverejnením, ako aj pred akýmikoľvek inými neprípustnými
spôsobmi spracúvania. Na tento účel prijme primerané technické, organizačné a personálne opatrenia vo
forme bezpečnostného projektu, a to v lehote 6 mesiacov odo dňa nadobudnutia účinnosti tejto Zmluvy.
6. Prevádzkovateľ RA sa zaväzuje pri plnení predmetu tejto Zmluvy zabezpečiť predmet Zmluvy proti
neoprávnenému použitiu a dodržiavať všetky bezpečnostné pokyny DTCA. Prevádzkovateľ RA nesie
plnú zodpovednosť za škody vzniknuté v súvislosti s nedodržaním tohto ustanovenia Zmluvy.
Článok VI.
Cena za poskytnuté služby
1. Cena za poskytnuté služby v zmysle tejto Zmluvy je 1.250,- Eur (slovom: tisícdvestopäťdesiat eur) bez
DPH jednorazovo za 1 pracovisko ICA RA.
2. Prevádzkovateľ RA sa zaväzuje uhradiť cenu za poskytnuté služby podľa ods. 1 tohto článku Zmluvy na
základe písomnej faktúry vystavenej DTCA so splatnosťou 30 kalendárnych dní odo dňa doručenia
faktúry prevádzkovateľovi RA. V prípade, ak faktúra nebude obsahovať všetky náležitosti daňového
dokladu, alebo ak bude vykazovať iné nedostatky, DTCA je povinná na základe výzvy prevádzkovateľa
RA bez zbytočného odkladu vystaviť opravnú faktúru. Lehota splatnosti faktúry začne v takom prípade
plynúť odo dňa doručenia opravnej faktúry prevádzkovateľovi RA.
Článok VII.
Uchovávanie a správa dokumentov DTCA
1. „Dokumentom DTCA“ sa pre potreby tejto Zmluvy, vrátane všetkých jej prípadných dodatkov a príloh,
rozumie listinná podoba originálu „Protokolu o podaní žiadosti o vydanie certifikátu I.CA“, listinná
podoba originálu „Protokolu o tvorbe a odovzdaní certifikátu vydaného I.CA“, listinná podoba originálu
„Zmluvy o vydaní a používaní certifikátov“ a ďalšie dokumenty, ktoré je RA povinná uchovávať v súlade
s platným CP I.CA, CP QC I.CA a PS I.CA (ďalej len „Dokumenty“).
2. Dokumenty sú majetkom DTCA.
3. Dokumenty uchováva a spravuje príslušné pracovisko, na ktorom je prevádzkovaná RA.
4. Dokumenty musia byť uchovávané vždy k určitému jedinečnému číslu žiadosti o poskytnutí služby zo
strany DTCA. Všetky Dokumenty vzťahujúce sa k tej istej žiadosti musia byť uchovávané spolu.
5. Dokumenty sa uchovávajú vždy na mieste zabezpečenom proti zničeniu, zneužitiu alebo odcudzeniu.
6. Na písomnú žiadosť podpísanú oprávnenou osobou za DTCA je RA povinná požadované Dokumenty
neodkladne vyhľadať a poskytnúť ich DTCA. Pri poskytnutí originálov Dokumentov urobí RA ich kópie,
ktoré potvrdí svojím podpisom poverený zamestnanec DTCA, ktorému bol originál Dokumentov vydaný
a zamestnanec – operátor RA, ktorý originál odovzdal.
7. Vrátenie Dokumentov zapožičaných podľa ods. 6 tohto článku Zmluvy sa uskutoční protokolárne.
Protokol podpíše zamestnanec DTCA, ktorý Dokumenty vracia a zamestnanec – operátor RA, ktorý
Dokumenty prijíma. Protokol sa vyhotoví v dvoch rovnopisoch, z ktorých každý z uvedených
zamestnancov obdrží po jednom rovnopise.

Článok VIII.
Lehota uchovávania a odovzdanie Dokumentov
1. Doba uchovávania Dokumentov u prevádzkovateľa RA je jeden rok. Po tejto dobe ich prevádzkovateľ
RA na požiadanie DTCA odovzdá poverenému zamestnancovi DTCA. DTCA zabezpečí ich archiváciu.
2. Odovzdanie Dokumentov poverenému zamestnancovi DTCA sa uskutoční protokolárne. Protokol
podpíše zamestnanec – operátor RA, ktorý Dokumenty odovzdáva a zamestnanec DTCA, ktorý
Dokumenty prijíma. Protokol sa vyhotoví v dvoch rovnopisoch, z ktorých každý z uvedených
zamestnancov obdrží po jednom rovnopise. Protokol obsahuje nasledovné údaje:
-

obdobie, za ktoré sa Dokumenty odovzdávajú,

-

interval čísiel žiadostí,

-

celkový počet jedinečných čísiel žiadostí, ku ktorým sa vzťahujú odovzdávané Dokumenty,

-

dátum odovzdania Dokumentov,

-

meno odovzdávajúceho (zástupca RA) a preberajúceho (DTCA).
Článok IX.
Zodpovednosť za stratu, zničenie alebo zneužitie Dokumentov

1. Počas doby, keď sú Dokumenty uchovávané u prevádzkovateľa RA, zodpovedá prevádzkovateľ RA za
ich stratu, zničenie alebo zneužitie.
2. DTCA zodpovedá za stratu, zničenie alebo poškodenie Dokumentov v dobe, počas ktorej boli poskytnuté
poverenému zamestnancovi DTCA podľa čl. VII., ods. 6 tejto Zmluvy.
Článok X.
Sankcie
1. Za preukázateľné porušenie povinnosti pri uchovávaní a správe Dokumentov na RA prevádzkovateľa RA
je DTCA oprávnená uplatniť voči prevádzkovateľovi RA náhradu škody, ktorá DTCA v dôsledku tohto
porušenia vznikla.
2. Náhradu škody podľa tohto článku Zmluvy nemožno uplatniť, ak došlo k škode v dôsledku vyššej moci
alebo vlámania tretej osoby. Vyššou mocou sa na účely tejto Zmluvy rozumie prekážka, ktorá nastala
nezávisle od vôle prevádzkovateľa RA a bráni mu v splnení jeho povinnosti, ak nemožno rozumne
predpokladať, že by prevádzkovateľ RA túto prekážku alebo jej následky odvrátil alebo prekonal, a že by
v čase vzniku záväzku túto prekážku predvídal (napr. živelné pohromy, vojna, mobilizácia a pod.).
Vlámaním tretej osoby sa na účely tejto Zmluvy rozumie začatie trestného stíhania pre trestný čin
spáchaný vlámaním v zmysle zákona č. 300/2005 Z. z. Trestný zákon v znení neskorších predpisov,
pričom trestný čin je spáchaný vlámaní, ak páchateľ vnikol do uzavretého priestoru nedovoleným
prekonaním uzamknutia alebo prekonaním inej zabezpečovacej prekážky použitím sily alebo ľsťou
a takýto trestný čin je v priamej príčinnej súvislosti s porušením povinnosti zo strany prevádzkovateľa RA
podľa ods. 1 tohto článku Zmluvy.
3. Pri krádeži, strate alebo poškodení Dokumentov v čase, keď boli poskytnuté DTCA, je DTCA povinná na
svoje náklady vyrobiť duplikáty.
4. Pri krádeži, strate alebo poškodení Dokumentov uložených u prevádzkovateľa RA, je prevádzkovateľ RA
povinný na svoje náklady bezodkladne vyrobiť duplikáty.
5. V prípade poškodenia, zničenia, alebo straty poskytnutého technického vybavenia pre prevádzku RA sa
prevádzkovateľ RA zaväzuje uhradiť DTCA sankciu vo výške 1.000,- Eur (slovom: tisíc eur) za vybavenie
1 RA.

Článok XI.
Doručovanie
1. Všetky oznámenia alebo písomnosti, ktoré majú byť doručené podľa tejto Zmluvy, je možné doručovať
osobne, prostredníctvom doporučenej poštovej zásielky, alebo prostredníctvom elektronickej pošty
príslušnej zmluvnej strane, ktorej majú byť doručené, na jej adresu podľa odseku 11.4 tejto Zmluvy alebo
na inú adresu oznámenú v súlade s týmto článkom.
2. Akékoľvek oznámenie alebo písomnosť bude považované za doručené:

a) ak bolo doručené osobne, v dobe doručenia alebo odopretia doručenia; alebo
b) ak bolo odoslané poštou, v piaty pracovný deň po dni, kedy bolo odovzdané pošte;
c) ak bolo zaslané prostredníctvom elektronickej pošty, obdržaním správy o úspešnom doručení.
3. Na preukázanie doručenia bude postačovať preukázanie, že doručenie bolo uskutočnené, že obálka
obsahujúca oznámenie alebo písomnosť bola správne adresovaná a odovzdaná na poštovú prepravu ako
doporučená poštová zásielka, alebo že e-mailová správa bola správne adresovaná a odoslaná.
4. Adresy zmluvných strán pre účely ods. 11.1 tejto Zmluvy sú nasledovné:
D. Trust Certifikačná Autorita, a.s.:
Adresa:
K rukám:
E-mail:

Plynárenská 7/C, 821 09 Bratislava
Ing. Július Lintner
info@dtca.sk

Kancelária Najvyššieho súdu Slovenskej republiky:
Adresa:
K rukám:
E-mail:

Župné námestie č. 13, 814 90 Bratislava
JUDr. Ivan Solej, LL.M.
ivan.solej@nsud.sk
Článok XII.
Záverečné ustanovenia

1. Zmluva sa uzatvára na dobu 12 mesiacov odo dňa nadobudnutia jej účinnosti.
2. Zmluva nadobúda platnosť dňom podpisu oboma zmluvnými stranami a účinnosť dňom zverejnenia
Zmluvy v Centrálnom registri zmlúv. Zverejnenie Zmluvy v Centrálnom registri zmlúv zabezpečí
prevádzkovateľ RA.
3. Zmluva zaniká
a) písomnou dohodou zmluvných strán,
b) písomnou výpoveďou zo strany DTCA z titulu porušenia ustanovení tejto Zmluvy zo strany
prevádzkovateľa RA,
c) písomnou výpoveďou zo strany prevádzkovateľ RA bez uvedenia dôvodu,
d) odstúpením od Zmluvy podľa podmienok uvedených v ods. 12.5 tejto Zmluvy.
4. Výpovedná doba v prípade výpovede podľa ods. 3 písm. b) a c) tohto článku Zmluvy je dvojmesačná
a začne plynúť od prvého dňa mesiaca nasledujúceho po mesiaci, v ktorom bola výpoveď doručená druhej
zmluvnej strane. Účinnosťou výpovede nie je dotknutý nárok na náhradu škody vzniknutej porušením

Zmluvy, ani nárok na zaplatenie zmluvnej pokuty, ktorý vznikol pred účinnosťou výpovede, ani nárok
DTCA na zaplatenie ceny za plnenie poskytnuté pred ukončením zmluvného vzťahu.
5. Od tejto Zmluvy je možné odstúpiť za podmienok stanovených zákonom alebo touto Zmluvou. Pre účely
možnosti odstúpenia od Zmluvy sa za podstatné porušenie zmluvných povinností považuje najmä
opakované omeškanie zmluvnej strany s plnením ktoréhokoľvek jej záväzku podľa tejto Zmluvy, ktoré je
dlhšie ako 60 (šesťdesiat) dní a na ktoré bola zmluvná strana opakovane písomne upozornená. Odstúpenie
je účinné dňom doručenia písomného oznámenia o odstúpení druhej zmluvnej strane.
6. Zánikom Zmluvy spôsobom podľa ods. 3 písm. b) a c) tohto článku Zmluvy nie je prevádzkovateľ RA
zbavený povinnosti splniť všetky záväzky vzniknuté v dôsledku prevádzky RA do dňa zániku Zmluvy
a bezodkladne uskutočniť všetky úkony potrebné na odvrátenie vzniku škody na strane DTCA.
7. Právne vzťahy, ktoré vznikli touto Zmluvou, a ktoré nie sú upravené touto Zmluvou, sa riadia príslušnými
ustanoveniami slovenského právneho poriadku, najmä Obchodného a Občianskeho zákonníka.
8. Táto zmluva je vyhotovená v dvoch rovnopisoch, po jednom pre obe zmluvné strany. Všetky prílohy tejto
Zmluvy sú jej neoddeliteľnou súčasťou.
9. Na dôkaz toho, že zmluvné strany si zmluvu prečítali, porozumeli jej obsahu a bez výhrad s ňou súhlasia,
prejav ich vôle je slobodný a vážny, určitý a zrozumiteľný, ju oprávnení zástupcovia zmluvných strán
podpisujú.

V Bratislave, dňa:

V Bratislave, dňa:

Za Prevádzkovateľa RA:

Za DTCA:

__________________________

___________________________

JUDr. Ivan Solej, LL.M.

Ing. Július Lintner

vedúci

predseda predstavenstva

___________________________
Ing. Anna Záhorčáková
člen predstavenstva
Prílohy:
-

Príloha č. 1: Súčinnosť DTCA a osôb zodpovedných za prevádzku RA;
Príloha č. 2: Plnomocenstvo (VZOR);
Príloha č. 3: Prehlásenie (VZOR);
Príloha č. 4: Odovzdávací a preberací protokol (VZOR);
Príloha č. 5: Poučenie oprávnenej osoby (VZOR);
Príloha č. 6: Prehlásenie DTCA o existencii zmluvného vzťahu s I.CA.

Príloha č. 1
Súčinnosť DTCA a osôb zodpovedných za prevádzku RA
I. Úvod
DTCA (ďalej len „Dodávateľ“) uzavrela s prevádzkovateľom RA zmluvu, na základe ktorej bude
prevádzkovateľ RA prevádzkovať registračnú autoritu. Prevádzkovateľ RA poveril osoby zodpovedné za
prevádzku RA (ďalej len „Vykonávateľ“), ktoré budú v rámci služieb DTCA zabezpečovať činnosť RA,
zahrňujúcu nasledovné činnosti:
- prijímanie žiadostí o certifikáty,
- overovanie totožnosti žiadateľov o certifikáty v súlade s platným CP I.CA, CP QC I.CA a PS I.CA
- vydávanie certifikátov,
- uzatváranie zmlúv o vydaní certifikátu a s tým súvisiacich dokumentov
- ostatné s tým súvisiace činnosti.
II. Práva a povinnosti Vykonávateľa
Vykonávateľ má právo:
1. obdržať od Dodávateľa metodické materiály a ďalšie dokumenty potrebné pre činnosť podľa tejto
Zmluvy a absolvovať školenia zabezpečené Dodávateľom,
2. požadovať od Dodávateľa ďalšie nevyhnutné informácie a konzultácie,
3. obdržať od Dodávateľa potrebné softvérové a špeciálne hardvérové vybavenie.
Vykonávateľ je povinný:
1. dodržiavať platný CP I.CA, CP QC I.CA a PS I.CA
2. riadiť sa pokynmi Dodávateľa.
III. Práva a povinnosti Dodávateľa
Dodávateľ má právo:
1. požadovať od Vykonávateľa dodržiavanie platného CP I.CA, CP QC I.CA a PS I.CA, upozorniť ho na
zistené nedostatky a požadovať v primeranej lehote nápravu,
2. po dohode s prevádzkovateľom RA uskutočňovať u Vykonávateľa kontrolu a nevyhnutné zisťovanie.
Dodávateľ je povinný:
1. zabezpečiť pre Vykonávateľa školenia nevyhnutné pre jeho činnosť, poskytnúť mu metodické materiály
a ďalšie nevyhnutné dokumenty,
2. poskytnúť Vykonávateľovi na jeho vyžiadanie ďalšie potrebné informácie a konzultácie.

Príloha č. 2

Plnomocenstvo
( VZOR )

Obchodné meno: První certifikační autorita a.s.
Sídlo:
Podvinný mlýn 2178/6,
190 00 Praha 9 - Libeň,
IČO:
264 39 395
Registrácia:
Obchodný register, Mestský súd v Prahe,
oddiel B, vložka číslo 7136
Konajúca svojím riaditeľom
(ďalej len „I.CA“)
Splnomocnenec :
Zodpovedná osoba prevádzkovateľa RA: Kancelária Najvyššieho súdu Slovenskej republiky,
Župné námestie 13, 814 90 Bratislava
Meno a priezvisko: ......................................................................
rodné číslo …………………......
vykonávateľ činností Registračnej autority I.CA.
I.CA týmto splnomocnencovi udeľuje plnú moc, aby za I.CA konal a zastupoval ho pri vydávaní
certifikátov I.CA, a to vrátane podpisovania všetkých dokumentov, ktoré v priebehu vydávania
certifikátov vznikajú.
Toto plnomocenstvo má účinnosť odo dňa jeho podpisu, do okamihu zániku zmluvy, ktorej súčasťou
je toto plnomocenstvo.
V Bratislave, dňa ......................................
……………………………….
Na základe plnomocenstva
Ing. Lenka Budiš Capoušková, LLM
Riaditeľka obchodného oddelenia pre oblasť MO
První certifikační autorita, a.s.
Plnomocenstvo prijímam:
……………………………
podpis splnomocnenca

Príloha č. 3

Prehlásenie
( VZOR )

Ja, …………………...…................, bytom ......................................., zamestnanec Kancelárie Najvyššieho
súdu Slovenskej republiky

vyhlasujem, že som
1. bol vyškolený a som pripravený vykonávať činnosť pracovníka registračnej autority
2. prevzal informácie o možnostiach získania týchto dokumentov:
-

Certifikačný poriadok I.CA pre vydávanie kvalifikovaných certifikátov
http://www.ica.cz/Certifikacna-politika

-

Smernicu pre pracovníkov registračnej autority I.CA pre vydávanie kvalifikovaných certifikátov
https://rainfo.ica.cz/cgi-bin/rainfo/default.cgi?=PageDownloadFile&id=1217

-

Užívateľskú príručku pre používanie SW registračnej autority https://rainfo.ica.cz/cgibin/rainfo/default.cgi?page=PageDownloadFile&id=1266
Poznámka: pre prístup do https://rainfo.ica.cz/cgi-bin/rainfo/default.cgi je potrebné vlastniť platný
operátorský certifikát.

V Bratislave, dňa……………………

……………………………
podpis prehlasujúceho

Príloha č. 4

Odovzdávací a preberací protokol
( VZOR )

Odovzdávajúci:

D. Trust Certifikačná Autorita, a.s.
Plynárenská 7/C, 821 09 Bratislava

Preberajúci:

Kancelária Najvyššieho súdu Slovenskej republiky
Župné námestie č. 13, 814 90 Bratislava
IČO: 50668277
DIČ: 2120408994
IČ pre DPH: SK2120408994

Dňom podpisu tohto protokolu je uvedená dodávka poskytnutého hardvéru a softvéru pre prevádzku
RA považovaná za prebratú s tým, že preberajúci prehlasuje, že dodávka zodpovedá jeho
požiadavkám:
DODÁVKA
Hardvérové vybavenie pre činnosť registračnej autority I.CA:
Čítačka čipových kariet ev. č. ……………………..
Čipová karta č. …………………….
Softvérové vybavenie pre činnosť registračnej autority I.CA:
Programové vybavenie RA
V Bratislave, dňa .......
Za odovzdávajúceho:
Meno:

Podpis:

Za preberajúceho:
Meno:

Podpis:

POUČENIE OPRÁVNENEJ OSOBY

Príloha č.5

v zmysle zákona č. 122/2013 Z. z. o ochrane osobných údajov a o zmene a doplnení
niektorých zákonov
( VZOR )
Prevádzkovateľ
První certifikační autorita a.s.
so sídlom: Praha 9 - Libeň, Podvinný mlýn 2178/6, PSČ 190 00
IČO: 264 39 395
Zapísaná v obchodnom registri, vedenom Mestským súdom v Prahe, spisová značka – oddiel B, vložka 7136
V zastúpení: Ing. Petr Budiš, Ph.D.
So zástupcom prevádzkovateľa na území Slovenskej republiky
D. Trust Certifikačná Autorita, a.s.
so sídlom: Plynárenská 7/C, 821 09 Bratislava
IČO: 35 840 005
Zapísaná v Obchodnom registri Okresného súdu Bratislava I, vložka č. 2986/B
V zastúpení:
Ing. Július Lintner, predseda predstavenstva
Ing. Anna Záhorčáková, člen predstavenstva
týmto poveruje oprávnenú osobu:

Meno:
Pracovné zaradenie: operátor registračnej autority I.CA
a vyhlasuje, že:
1.
2.

3.

Poučil oprávnenú osobu o právach a povinnostiach ustanovených zákonom č. 122/2013 Z. z. o ochrane
osobných údajov a o zmene a doplnení niektorých zákonov a o zodpovednosti za ich porušenie.
Rozsah oprávnení, popis povolených činností a podmienky spracúvania osobných údajov, ktorými sa riadi
oprávnená osoba, sú uvedené v Zmluve o poskytnutí služieb zriadenia a prevádzky Registračnej autority, ktorej
je toto poučenie súčasťou.
Oboznámil oprávnenú osobu s obsahom bezpečnostného projektu v rozsahu potrebnom na plnenie jeho úloh.

Deň poučenia oprávnenej osoby:
Platnosť poverenia končí okamihom zániku zmluvy, ktorej je toto poučenie súčasťou.
Poučenie vykonala: Mgr. Jana Žiarová
Pracovné zaradenie: Obchodný manažér, zodpovedná osoba

………………………………..
Zodpovedná osoba na vykonanie poučenia

……………………………
Oprávnená osoba

