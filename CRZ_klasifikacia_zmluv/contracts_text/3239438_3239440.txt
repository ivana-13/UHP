Zmluva o poskytnutí služby
prístupu k digitálnemu obsahu
Reg. č. zmluvy MZ SR 326/2017
uzatvorená v súlade s § 269 ods. 2 zákona č. 513/1991 Zb. Obchodný zákonník
v znení neskorších právnych predpisov

1.

ZMLUVNÉ STRANY

1.1. Objednávateľ
Názov
:
Sídlo
:
IČO
:
DIČ
:
Bankové spojenie :
IBAN
:
Zastúpený
:

Ministerstvo zdravotníctva Slovenskej republiky
Limbová 2, 837 52 Bratislava, Slovenská republika
00161565
2020830141
Štátna pokladnica
SK69 8180 0000 0070 0015 0115
Generálnym tajomníkom služobného úradu, JUDr. Ing. Jozefom Rážom
(ďalej v zmluve len ako „Objednávateľ “

1.2. Poskytovateľ
Obchodné meno
Sídlo
IČO
DIČ
Zapísaný

:
:
:
:
:

Bankové spojenie :
IBAN
:
Zastúpený
:

Lewik, s.r.o
Stupavská 8H, 83106, Bratislava
50631071
2120430037
v obchodnom registri Okresného súdu Bratislava I, Oddiel 116448/B,
vložka: Sro
Československá obchodní banka , a. s.
SK19 7500 0000 0040 2436 0148
RNDr. Michal Danilák, konateľ
(ďalej v zmluve len ako „Poskytovateľ“)

1.3. Poskytovateľ a Objednávateľ (ďalej v zmluve spoločne ako „Zmluvné strany“ v príslušnom
gramatickom tvare) vzájomne uzatvárajú na základe a v súlade s ustanovením § 269 ods. 2 zákona
č. 531/1991 Zb. Obchodný zákonník v znení neskorších právnych predpisov nasledovnú zmluvu
o poskytnutí služby sprístupnenia digitálneho obsahu k znalostnej databáze a stromom vedomostí
GDPR (General Data Protection Regulation) a súvisiacich dokumentov (ďalej len „Zmluva“).

2.

PREDMET ZMLUVY

2.1. Na základe tejto Zmluvy sa Poskytovateľ zaväzuje poskytovať službu sprístupnenia digitálneho
obsahu k znalostnej databáze GDPR (ďalej len „Služba“), v rozsahu, spôsobom a za podmienok
dohodnutých v tejto Zmluve a to počas doby 12 (dvanásť) mesiacov odo dňa odovzdania a prevzatia
Služby.
2.2. Službu sa Poskytovateľ zaväzuje odovzdať, t. j. umožniť Objednávateľovi prístup k Službe,
na základe preberacieho protokolu, potvrdeného oboma Zmluvnými stranami. Služba sa považuje
za odovzdanú dňom podpisu preberacieho protokolu.
2.3. Objednávateľ sa zaväzuje Službu užívať riadne a v zmysle podmienok a ustanovení tejto Zmluvy
a zaplatiť za jej používanie Poskytovateľovi odplatu vo výške, spôsobom a za podmienok, ďalej
dohodnutých v tejto Zmluve.

Strana 1 z 9

3.

ŠPECIFIKÁCIA SLUŽBY

3.1. Služba je poskytovaná prostredníctvom web - aplikácie KNOWWW, v súlade so štandardom Web 3.0
W3C SKOS, prevádzkovanej v cloudovom prostredí.
3.2. Jednotný identifikátor prostriedku (Uniform Resource Identifier - URI) poskytovanej Služby,
vytvorenej Poskytovateľom pre Objednávateľa, je:
3.2.1.
3.2.2.

Vedomostná základňa GDPR – informačné zdroje v rámci Slovenskej republiky
https://knowww.eu/search-tree?t=59b8e986d54a862e9d7e895b&pblc
Vedomostná základňa GDPR – informačné zdroje v rámci Európskej únie
https://knowww.eu/search-tree?t=59f06a9b34b5700001830f2a&pblc

3.3. Činnosť web - aplikácie KNOWWW, prostredníctvom ktorej je Služba poskytovaná, je realizovaná
a zabezpečovaná prostredníctvom cloudových serverových služieb Amazon Web Services (ďalej len
„AWS“).
3.4. Web - aplikácia KNOWWW umožňuje Objednávateľovi využívať objednanú Službu v celom
rozsahu, bez časového, dátového a iného obmedzenia a to po dobu, ako je dohodnutá v tejto Zmluve.
Služba je prostredníctvom web - aplikácie KNOWWW publikovaná prostredníctvom siete internet
a je dostupná využitím bežne dostupných internetových prehliadačov. Z dôvodu neustáleho vývoja
a aktualizácie jednotlivých internetových prehliadačov môže byť Služba a jej funkčnosť pri uvedení
nových verzií internetových prehliadačov dočasne obmedzená.
3.5. Web - aplikácia KNOWWW umožňuje výber jednotlivých uzlov stromu vedomostí (znalostnej
databázy) a prezeranie ich obsahu. Všetky dôležité pojmy, definície, práva, povinnosti, postupy
a ďalšie sémantické entity z príslušných zákonov, podzákonných noriem a ďalších dokumentov
sú identifikované a uvedené v samostatných uzloch. Každý uzol má svoje pomenovanie pre podporu
vyhľadávania (tzv. sémantický tagging). Vyhľadávanie je možné realizovať na dvoch úrovniach:
sémantické (nad pomenovaniami uzlov) a fulltextové (zadaním textového reťazca vo forme úvodných
znakov hľadaného textu), pričom výsledky fulltextového vyhľadávania sú označené v uzloch stromov.
Z uzlov stromov je následne možné kopírovať si text pre vlastné potreby Objednávateľa.
3.6. Podrobná špecifikácia obsahu Služby je uvedená v Prílohe č. 1 Zmluvy, ktorá tvorí neoddeliteľnú
súčasť Zmluvy.

4.

CENA A PLATOBNÉ PODMIENKY

4.1. Výška ceny je stanovená v súlade so zákonom č. 18/1996 Z. z. o cenách v znení neskorších predpisov
a vyhlášky Ministerstva financií SR č. 87/1996 Z. z., ktorou sa vykonáva zákon č. 18/1996 Z. z.
o cenách v znení neskorších predpisov. Poskytovateľ nie je platca DPH.
4.2. Cena za poskytnutie Služby bola dohodnutá celkovo na sumu vo výške 13.200,- € (trinásťtisícdvesto
eur). V cene sú zahrnuté všetky náklady Poskytovateľa na realizáciu služby a táto cena je konečná.
4.3. Spôsob výpočtu ceny:
cena ročnej licencie za poskytnutie Služby na jednu organizáciu v pôsobnosti Objednávateľa
vynásobená počtom organizácií v pôsobnosti Objednávateľa, t. j.:
120,- € (jedenstodvadsať eur) bez DPH x 110 (jedenstodesať) organizácií v pôsobnosti
Objednávateľa (Príloha č. 2 Zmluvy).
4.4. Suma špecifikovaná v bode 4. 2 tejto Zmluvy bude Poskytovateľom fakturovaná Objednávateľovi
jednorazovo a to do 14 (štrnásť) dní po nadobudnutí účinnosti tejto Zmluvy. Faktúra je splatná
najneskôr do 21 (dvadsaťjeden) dní odo dňa jej doručenia Objednávateľovi.
4.5. Poskytovateľom vystavená faktúra musí obsahovať všetky náležitosti daňového dokladu v zmysle
§ 74 ods. 1 zákona č. 222/2004 Z. z. o dani z pridanej hodnoty v znení neskorších predpisov. V prípade,
že faktúra bude obsahovať nesprávne alebo neúplné údaje, Objednávateľ je oprávnený ju vrátiť
a Poskytovateľ je povinný faktúru podľa charakteru nedostatku opraviť alebo vystaviť novú s tým, že
od doručenia opravenej faktúry Objednávateľovi začína plynúť nová lehota splatnosti faktúry.
Strana 2 z 9

4.6. Objednávateľ sa zaväzuje uhradiť fakturovanú sumu v lehote splatnosti bezhotovostným bankovým
prevodom na bankový účet Poskytovateľa, ktorý je uvedený bode 1. tejto Zmluvy.
4.7. Zmluvné strany sa dohodli, že ak sa Objednávateľ dostane do omeškania s úhradou Ceny, je povinný
uhradiť Poskytovateľovi úroky z omeškania vo výške 0,05% (päť stotín percenta) z dlžnej sumy
za každý začatý deň omeškania. Uplatnením zmluvnej pokuty nie je dotknuté právo Poskytovateľa
na náhradu škody.

5.

TRVANIE A UKONČENIE ZMLUVY

5.1. Táto Zmluva sa uzatvára na dobu určitú a to do 31.12.2018. Poskytovateľ sa zaväzuje, že Službu
dohodnutú v tejto Zmluve bude poskytovať Objednávateľovi priebežne počas celej doby trvania tejto
Zmluvy. Uplynutím doby trvania tejto Zmluvy dochádza ku skončeniu zmluvného vzťahu založeného
medzi Zmluvnými stranami touto Zmluvou.
5.2. Zmluvný vzťah založený touto Zmluvou je možné skončiť aj:
5.2.1.
5.2.2.

písomnou dohodou Zmluvných strán,
odstúpením od Zmluvy z dôvodu podstatného porušenia zmluvných povinností jednej
zo Zmluvných strán (bod. 5.3 Zmluvy).

5.3. Podstatným porušením zmluvných povinností na strane Poskytovateľa sa rozumie neohlásené
a neodôvodnené prerušenie poskytovania Služby prostredníctvom cloudovej web – aplikácie
KNOWWW a to v trvaní viac ako 7 (sedem) dní. Za podstatné porušenie zmluvných povinností
na strane Poskytovateľa sa však nepovažuje prerušenie poskytovania Služby z dôvodov, ktoré priamo,
či nepriamo súvisia s poruchou prevádzky cloudových služieb AWS. Poskytovateľ je v prípade
prevádzkového výpadku cloudovej služby AWS povinný Objednávateľa o tejto skutočnosti
upovedomiť a to najneskôr v lehote 24 (dvadsaťštyri) hodín od okamihu, kedy sa mu informácia
o uvedenom výpadku služby AWS stala známou.
5.4. Podstatným porušením tejto Zmluvy na strane Objednávateľa sa rozumie omeškanie s úhradou Ceny
o viac ako 30 (tridsať) dní po lehote splatnosti faktúry za Službu vystavenej Poskytovateľom v zmysle
bodu 4.4 a násl. tejto Zmluvy. Za podstatné porušenie tejto Zmluvy sa považuje aj využívanie Služby
zo strany Objednávateľa spôsobom, ktorý je v rozpore s podmienkami a ustanoveniami tejto Zmluvy.
5.5. Odstúpením od tejto Zmluvy nie je dotknuté právo Zmluvných strán na náhradu škody. Zmluvné
strany sa dohodli, že sa pri zodpovednosti za škody riadia všeobecne záväznými právnymi predpismi,
najmä § 373 až § 383 zákona č. 513/1991 Zb. Obchodný zákonník v znení neskorších predpisov.

6.

OSOBITNÉ USTANOVENIA O ZABEZPEČENÍ
A ZODPOVEDNOSTI POSKYTOVATEĽA

KONTINUITY

SLUŽBY

(SLA)

6.1. Poskytovateľ sa zaväzuje udržiavať obsah Služby (Príloha č. 1 Zmluvy) aktualizovaný a dostupný
prostredníctvom web - aplikácie KNOWWW po celú dobu trvania tejto Zmluvy.
6.2. Poskytovateľ však nezodpovedá za prerušenie poskytovania Služby, ktoré je priamo, či nepriamo
spôsobené v dôsledku prevádzkovej poruchy na strane AWS, prípadne v dôsledku výpadku
internetových služieb a konektivity z dôvodu rozsiahleho DDoS útoku (angl. Distributed Denial-ofService attack) na národnú, ako aj medzinárodnú internetovú infraštruktúru, vrátane DNS (angl.
Domain Name System) alebo z dôvodu prerušenia poskytovania služieb zo strany fyzických
prevádzkovateľov národných sietí. Poskytovateľ rovnako nenesie zodpovednosť za prerušenie
poskytovania Služby Objednávateľovi v prípade, že si Objednávateľ prerušenie alebo poruchu
spôsobil vlastným konaním, v prípade zásahu tretích osôb, vis maior (napr. povodeň, požiar,
zemetrasenie, vojnový stav a pod.) alebo v prípade poruchy na zariadení patriacemu tretej strane
(najmä, ale nielen rozsiahly a dlhodobý výpadok dodávky elektrickej energie, telekomunikačného
a internetového pripojenia, atď.).

Strana 3 z 9

6.3. Poskytovateľ sa zaväzuje obnoviť dostupnosť Služby v prípade, že tento výpadok Služby nebol
spôsobený niektorým z dôvodov uvedeným v bode 6.2 Zmluvy, počas pracovných dní bez zbytočného
odkladu, najneskôr však do 72 (sedemdesiatdva) hodín od doručenia výzvy zo strany Objednávateľa.
Pre účely doručenia výzvy na obnovenie dostupnosti Služby v zmysle tohto bodu Zmluvy je platná
nasledovná e-mailová adresa Poskytovateľa: michal.danilak@lewik.org.
6.4. Poskytovateľ sa zaväzuje oboznámiť Objednávateľa zo základnými prvkami a postupmi v rámci
používania Služby a to počas odovzdania a prevzatia Predmetu zmluvy, pričom Objednávateľ
sa zaväzuje uvedenú skutočnosť potvrdiť svojím podpisom v preberacom protokole.
6.5. Poskytovateľ je oprávnený:
6.5.1.

6.5.2.

6.5.3.

uskutočniť krátkodobé prerušenie poskytovania Služby na dobu nevyhnutne potrebnú
za účelom údržby alebo aktualizácie cloudovej web - aplikácie KNOWWW, ako
aj z dôvodu aktualizácie jednotlivých súčastí obsahu Služby,
pozastaviť alebo obmedziť poskytovanie Služby bez predchádzajúceho upozornenia
Objednávateľa, pokiaľ by bolo poskytovanie Služby znemožnené alebo obmedzené
objektívne neodvrátiteľnou udalosťou (napr. v prípade vis maior alebo iných okolností
vylučujúcich zodpovednosť v zmysle Obchodného zákonníka),
dočasne prerušiť alebo obmedziť poskytovanie Služby v nevyhnutnom rozsahu
a po predchádzajúcom upozornení Objednávateľa v prípade, ak dochádza k využívaniu
Služby zo strany Objednávateľa v rozpore s podmienkami Zmluvy. Objednávateľ
zodpovedá za dodržiavanie zmluvných podmienok využívania Služby aj zo strany
organizácií v pôsobnosti Objednávateľa, ktoré sú uvedené v Prílohe č. 2 tejto Zmluvy.

6.6. Objednávateľ a organizácie v pôsobnosti Objednávateľa, ktoré sú uvedené v Prílohe č. 2 tejto Zmluvy,
nesmú používať Službu a jej obsah spôsobom, ktorý by bol v rozpore:
6.6.1.
6.6.2.

6.6.3.
6.6.4.
6.6.5.
6.6.6.

s právnym poriadkom Slovenskej republiky alebo pokynmi Poskytovateľa,
s právnymi normami príslušných orgánov Európskej únie, pokiaľ sa na základe prístupu
Slovenskej republiky k Európskej únii priamo alebo nepriamo aplikujú aj na území
Slovenskej republiky,
s medzinárodnými zmluvami, ktorými je Slovenská republika viazaná a ktoré boli
zákonnými spôsobom vyhlásené a uverejnené v Zbierke zákonov Slovenskej republiky,
s dobrými mravmi,
so zásadami poctivého obchodného styku
s ustanoveniami tejto Zmluvy.

6.7. Poskytovateľ zodpovedá výlučne a len za správnosť a úplnosť obsahovej náplne Služby, ktorá bola
extrahovaná a prevedená do štruktúrovanej podoby na základe schválených oficiálnych dokumentov
publikovaných na území Slovenskej republiky (databáza Slov-lex) a Európskej únie (databáza Eurlex).

7.

OCHRANA OBCHODNÉHO TAJOMSTVA A OSOBNÝCH ÚDAJOV

7.1. Zmluvné strany sa zaväzujú zachovávať mlčanlivosť o všetkých skutočnostiach, o ktorých
sa dozvedia pri plnení tejto Zmluvy alebo v súvislosti s jej uzatvorením, ako aj o všetkých
informáciách, ktoré majú charakter dôverných informácií alebo tvoria predmet obchodného tajomstva
druhej zmluvnej strany (ďalej aj ako „Dôverné informácie“). Zmluvné strany sa zaväzujú dôverné
informácie používať výlučne a len na účely plnenia Zmluvy a zároveň sa zaväzujú prijať všetky
potrebné opatrenia na ochranu a zabezpečenie dôverných informácií pred ich neoprávneným
zverejnením a/alebo poskytnutím tretej osobe. Pre účely tohto ustanovenia nie sú príslušní
zamestnanci, iní spolupracovníci alebo poradcovia ktorejkoľvek zo Zmluvných strán, ktorí
prichádzajú do kontaktu s informáciami, určenými pre činnosti súvisiace s plnením Zmluvy,
považovaní za tretiu stranu.
7.2. Povinnosť zachovávať mlčanlivosť sa nedotýka tých informácií, ktoré boli v okamihu ich
oboznámenia sa jednou zo Zmluvných strán:
7.2.1.
7.2.2.

Už verejne dostupné a známe.
Známe druhej zmluvnej strane alebo boli tejto zmluvnej strane neskôr oznámené treťou
stranou, bez akéhokoľvek záväzku diskrétnosti.
Strana 4 z 9

7.2.3.

Povinne zverejnené jednou zo Zmluvných strán na základe zákonných dôvodov.
V takomto prípade je oslovená zmluvná strana pred zverejnením dôverných údajov
povinná bez zbytočného odkladu informovať druhú zmluvnú stranu o svojej povinnosti.

7.3. Zmluvné strany sú v prípade aplikácie bodov 7.2.1. až 7.2.3. povinné predložiť dôkazy o existencii
uvedených skutočností.
7.4. Zmluvné strany sú povinné v zmysle zákona č. 122/2013 Z. z. o ochrane osobných údajov a o zmene
a doplnení niektorých údajov v znení neskorších predpisov zachovávať mlčanlivosť o všetkých
osobných údajoch, s ktorými prišli do styku v súvislosti s plnením Predmetu zmluvy.
7.5. Zmluvné strany sú zároveň odo dňa 25. mája 2018 povinné dodržiavať príslušné ustanovenia
Nariadenia Európskeho Parlamentu a Rady (EÚ) 2016/679 z 27. apríla 2016 o ochrane fyzických
osôb pri spracúvaní osobných údajov a o voľnom pohybe takýchto údajov, ktorým sa zrušuje
smernica 95/46/ES (všeobecné nariadenie o ochrane údajov), ktoré súvisia s plnením Predmetu
zmluvy.
7.6. Povinnosť zachovávať mlčanlivosť v zmysle bodu 7.1 Zmluvy trvá aj po uplynutí doby trvania tejto
Zmluvy a zániku zmluvného vzťahu.
8. LICENČNÉ PODMIENKY
8.1. Poskytovateľ udeľuje Objednávateľovi v zmysle ust. § 70 a násl. zákona č. 185/2015 Z. z. Autorský
zákon v znení neskorších predpisov nevýhradnú licenciu, ktorou Poskytovateľ udeľuje
Objednávateľovi súhlas na využívanie Služby zo strany organizácií v pôsobnosti Objednávateľa,
ktorých zoznam je uvedený v Prílohe č. 2 Zmluvy a to v rozsahu nevyhnutnom na riadne využívanie
Služby a počas celej doby trvania Zmluvy. Poskytovateľ zároveň prehlasuje, že plnením záväzkov
v zmysle tejto Zmluvy neporušuje práva duševného vlastníctva tretích osôb.
8.2. Objednávateľ nie je oprávnený udeliť tretej osobe sublicenciu a ani akýkoľvek iný súhlas, resp.
oprávnenie na používanie Služby. Objednávateľ rovnako nie je oprávnený udelenú licenciu postúpiť,
prípadne previesť na akúkoľvek tretiu osobu. Odplata za poskytnutie licencie v zmysle bodu 8.1
Zmluvy je už zahrnutá v Cene uvedenej v bode 4.2 Zmluvy.
8.3. Objednávateľ sa zaväzuje, že Poskytovateľovi oznámi bez zbytočného odkladu všetky závažné
skutočnosti alebo podozrivé prípady neautorizovaného a neoprávneného používania Služby
a poskytne Poskytovateľovi primeranú súčinnosť a pomoc pri identifikácii a následnom
preukazovaní neautorizovaného alebo neoprávneného používania Služby.

9. ZÁVEREČNÉ USTANOVENIA
9.1. Právne vzťahy Zmluvných strán založené touto Zmluvou sa riadia, ak nie sú expressis verbis
upravené v Zmluve samotnej, príslušnými ustanoveniami Obchodného zákonníka, ako aj ďalšími
právnymi predpismi platnými na území Slovenskej republiky. Akýkoľvek spor, nezrovnalosť a/alebo
rozpor Zmluvných strán, ktorý vznikne z tejto Zmluvy alebo v akejkoľvek súvislosti so Zmluvou
(vrátane akýchkoľvek sporov týkajúcich sa jej uzavretia, platnosti, účinnosti, existencie a/alebo
ukončenia), sa bude riešiť prednostne vzájomnými rokovaniami Zmluvných strán vedenými v dobrej
viere a s dobrým úmyslom. Ak sa takýto spor, nezrovnalosť a/alebo rozpor nepodarí vyriešiť ani
vzájomnými rokovaniami Zmluvných strán najneskôr do 30 (tridsať) dní odo dňa ich začatia,
je ktorákoľvek zmluvná strana oprávnená požiadať, aby tento spor, nezrovnalosť a/alebo rozpor
Zmluvných strán rozhodol s konečnou platnosťou príslušný všeobecný súd Slovenskej republiky.
9.2. V prípade, že sa niektoré z ustanovení Zmluvy stane podľa všeobecne záväzných právnych predpisov
Slovenskej republiky neplatné a/alebo nevymožiteľné, platnosť a/alebo vymožiteľnosť ostatných
ustanovení Zmluvy zostáva nedotknutá a Zmluvné strany sa zaväzujú bezodkladne začať rokovať
v dobrej viere a dohodnúť sa na nahradení takéhoto ustanovenia novým ustanovením, ktoré bude mať
účinky čo najviac podobné účinkom pôvodného ustanovenia, prihliadajúc pritom najmä na kontext,
ako aj celkový právny účel daného ustanovenia a Zmluvy.
9.3. Neuplatnenie akéhokoľvek práva na základe a/alebo v súvislosti s touto Zmluvou jednou
zo Zmluvných strán a/alebo omeškanie s jeho uplatnením neznamená vzdanie sa tohto práva.
Strana 5 z 9

Akékoľvek vzdanie sa práva na základe a/alebo v súvislosti s touto Zmluvou nie je účinné, pokiaľ
nie je urobené písomne a doručené druhej zmluvnej strane.
9.4. Ak táto Zmluva neustanovuje inak, tak akékoľvek oznámenie, žiadosť, požiadavka, vzdanie sa práva,
súhlas alebo akákoľvek iná súvisiaca komunikácia, ktorá sa vyžaduje alebo súvisí s plnením tejto
Zmluvy (ďalej len „Oznámenie“), bude realizovaná osobne alebo poštovou listovou zásielkou
s doručenkou, a to na adresu zmluvnej strany, uvedenej v bode 1. tejto Zmluvy (prípadne na inú
adresu, ktorá bola zmluvnej strane oznámená najmenej 3 (tri) dni vopred). V prípade neúspešného
doručenia Oznámenia doporučenou listovou zásielkou sa 5. (piaty) deň uloženia tejto zásielky
na príslušnej pošte bude považovať za deň doručenia. Rovnako bude za riadne doručené považované
aj akékoľvek Oznámenie, ktoré druhá zmluvná strana odmietne prevziať.
9.5. Zmluvné strany sa dohodli, že akékoľvek ďalšie zmeny a/alebo doplnenia tejto Zmluvy musia mať
písomnú formu a musia byť podpísané oboma Zmluvnými stranami.
9.6. Žiadna zo Zmluvných strán nie je zodpovedná za nedodržanie ustanovení Zmluvy alebo
za omeškanie pri plnení Zmluvy, spôsobené z dôvodu zásahu vyššej moci (vis maior). V prípade, že
je plnenie Zmluvy ovplyvnené zásahom vyššej moci, predlžujú sa termíny plnenia jednotlivých
ustanovení Zmluvy o dobu, počas ktorej prekážka v plnení, v podobe vyššej moci, pretrvávala.
9.7. Zmluva je vyhotovená v 4 (štyroch) rovnopisoch, pričom každá zo Zmluvných strán obdrží
po podpise Zmluvy 2 (dva) rovnopisy.
9.8. Zmluva nadobúda platnosť okamihom jej podpisu oboma Zmluvnými stranami a účinnosť dňom
nasledujúcim po dni zverejnenia v Centrálnom registri zmlúv vedenom na Úrade vlády SR. Zmluvu
je možné meniť a dopĺňať len prostredníctvom číslovaných písomných dodatkov, podpísaných
oprávnenými zástupcami Zmluvných strán.
9.9. Zmluvné strany si Zmluvu riadne prečítali, všetky jej ustanovenia sú im jasné a zrozumiteľné, pričom
ide o prejav ich slobodnej, určitej a vážnej vôle. Zároveň prehlasujú, že Zmluva nebola podpísaná
v tiesni a ani za nápadne nevýhodných podmienok, na dôkaz čoho pripájajú svoje vlastnoručné
podpisy.

za Poskytovateľa

za Objednávateľa

podpis: v.r.

podpis: v.r.

meno: Michal Danilák

meno: Jozef Ráž

dátum: 11.12.2017

dátum: 4.12.2017

Strana 6 z 9

PRÍLOHA č. 1
Obsahové vymedzenie Služby

-

Nariadenie Európskeho parlamentu a Rady (EÚ) 2016/679 z 27. apríla 2016 o ochrane fyzických osôb
pri spracúvaní osobných údajov a o voľnom pohybe takýchto údajov (v slovenskom jazyku)

-

Metodiky a usmernenia ku GDPR (Guidelines), ktoré vydáva Európska komisia prostredníctvom
pracovnej skupiny WP 29 (v jazyku, akom ich vydá pracovná skupina, zvyčajne v anglickom jazyku),
k 15.11.2017 bolo publikovaných zatiaľ 6 Guidelines WP 29:
o
o
o
o
o
o

Guidelines on Data Protection Officers (DPO)
Guidelines on Data Protection Impact Assessment (DPIA)
Guidelines on Automated individual decision-making and Profiling
Guidelines on Personal data breach notification
Guidelines on the right to data portability
Guidelines for identifying a controller or processor’s lead supervisory authority

-

Nový zákon o ochrane osobných údajov (očakáva sa začiatkom roku 2018)

-

Podzákonné právne predpisy, metodiky a odporúčania k zákonu, ak budú publikované na Slov-lexe
alebo na webovom sídle Úradu na ochranu osobných údajov v priebehu nasledujúcich 12 mesiacov,
zatiaľ sú v štádiu návrhu:
o

o

o

o

o

o

Vykonávací predpis podľa § 29 ods. 9 návrhu zákona - "Informácie, ktoré majú byť
obsiahnuté v štandardizovaných ikonách a postupy určovania štandardizovaných ikon,
ustanoví všeobecne záväzný právny predpis."
Vykonávací predpis podľa § 70 ods. 4 návrhu zákona - "Ďalšie spracovateľské operácie pre
príslušný orgán, ktoré podliehajú povinnosti uskutočniť predchádzajúce konzultácie podľa
odseku 1, ustanoví všeobecne záväzný právny predpis.".
Vykonávací predpis podľa § 86 ods. 19 návrhu zákona - "Certifikačné kritéria, podmienky
certifikačného postupu, obsahové náležitosti technickej a bezpečnostnej dokumentácie
a podmienky výkonu auditu ochrany osobných údajov vrátane podmienok odborných
znalostí audítora vykonávajúceho audit ochrany osobných údajov ustanoví všeobecne
záväzný právny predpis, ktorý vydá úrad.".
Vykonávací predpis podľa § 87 ods. 20 návrhu zákona - "Kritéria na udelenie akreditácie,
podmienky akreditačného postupu, obsahové náležitosti technickej a bezpečnostnej
dokumentácie a podmienky výkonu auditu monitorovania kódexu správania vrátane
podmienok odborných znalostí audítora ustanoví všeobecne záväzný právny predpis, ktorý
vydá úrad.".
Vykonávací predpis podľa § 88 ods. 19 návrhu zákona - "Kritéria na udelenie akreditácie,
podmienky certifikačného postupu, certifikačné kritéria, obsahové náležitosti technickej
a bezpečnostnej dokumentácie a podmienky výkonu auditu certifikačného postupu vrátane
podmienok odborných znalostí audítora ustanoví všeobecne záväzný právny predpis, ktorý
vydá úrad.".
Vykonávací predpis podľa § 108 ods. 2 návrhu zákona - "Ďalšie prípady spracovateľských
operácii, ktoré podliehajú posúdeniu vplyvu na ochranu osobných údajov a postup pri
posudzovaní vplyvu na ochranu osobných údajov podľa tohto zákona ustanoví všeobecne
záväzný právny predpis, ktorý vydá úrad."

Strana 7 z 9

PRÍLOHA č. 2
Zoznam organizácií v pôsobnosti Objednávateľa oprávnených používať Službu

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.
25.
26.
27.
28.
29.
30.
31.
32.
33.
34.
35.
36.
37.
38.
39.
40.
41.
42.
43.
44.
45.
46.
47.
48.
49.
50.
51.
52.
53.
54.
55.
56.

Ministerstvo zdravotníctva Slovenskej republiky
Centrum pre liečbu drogových závislostí Banská Bystrica
Centrum pre liečbu drogových závislosti Bratislava
Centrum pre liečbu drogových závislostí Košice
Detská fakultná nemocnica s poliklinikou Banská Bystrica
Detská fakultná nemocnica s poliklinikou Bratislava
Detská fakultná nemocnica Košice
Fakultná nemocnica s poliklinikou F. D. Roosevelta BB
Fakultná nemocnica Nitra
Fakultná nemocnica s poliklinikou Nové Zámky
Fakultná nemocnica s poliklinikou J. A. Reimana Prešov
Fakultná nemocnica Trenčín
Fakultná nemocnica Trnava
Fakultná nemocnica s poliklinikou Žilina
Inštitút nukleárnej a molekulárnej medicíny Košice
Liečebňa pre dlhodobo chorých Štiavnička, Ružomberok
Národná transfúzna služba SR Bratislava
Národné rehabilitačné centrum Kováčová
Národný onkologický ústav Bratislava
Národný ústav reumatických chorôb Piešťany
Národný ústav tuberkulózy, pľúcnych chorôb Vyšné Hágy
Psychiatrická liečebňa S. Bluma Plešivec
Psychiatrická liečebňa Sučany
Psychiatrická nemocnica Hronovce
Psychiatrická nemocnica prof. Matulaya Kremnica
Psychiatrická nemocnica Philippa Pinela Pezinok
Psychiatrická nemocnica Veľké Zálužie
Univerzitná nemocnica Bratislava
Univerzitná nemocnica L. Pasteura Košice
Univerzitná nemocnica Martin
Záchranná zdravotná služba Bratislava
Záchranná služba Košice
Národná transplantačná organizácia Bratislava
Národné centrum zdravotníckych informácií Bratislava
Operačné stredisko záchrannej zdravotnej služby SR v Bratislave
Slovenská zdravotnícka univerzita v Bratislave
Zdravé regióny
Nemocnica Rázsochy
Štátny ústav pre kontrolu liečiv Bratislava
Úrad verejného zdravotníctva Slovenskej republiky Bratislava
Regionálny úrad verejného zdravotníctva Bratislava hlavné mesto so sídlom v BA
Regionálny úrad verejného zdravotníctva so sídlom v Banskej Bystrici
Regionálny úrad verejného zdravotníctva so sídlom v Bardejove
Regionálny úrad verejného zdravotníctva so sídlom v Čadci
Regionálny úrad verejného zdravotníctva so sídlom v Dolnom Kubíne
Regionálny úrad verejného zdravotníctva so sídlom v Dunajskej Strede
Regionálny úrad verejného zdravotníctva so sídlom v Galante
Regionálny úrad verejného zdravotníctva so sídlom v Humennom
Regionálny úrad verejného zdravotníctva so sídlom v Komárne
Regionálny úrad verejného zdravotníctva so sídlom v Košiciach
Regionálny úrad verejného zdravotníctva so sídlom v Leviciach
Regionálny úrad verejného zdravotníctva so sídlom v Liptovskom Mikuláši
Regionálny úrad verejného zdravotníctva so sídlom v Lučenci
Regionálny úrad verejného zdravotníctva so sídlom v Martine
Regionálny úrad verejného zdravotníctva so sídlom v Michalovciach
Regionálny úrad verejného zdravotníctva so sídlom v Nitre
Strana 8 z 9

57.
58.
59.
60.
61.
62.
63.
64.
65.
66.
67.
68.
69.
70.
71.
72.
73.
74.
75.
76.
77.
78.
79.
80.
81.
82.
83.
84.
85.
86.
87.
88.
89.
90.
91.
92.
93.
94.
95.
96.
97.
98.
99.
100.
101.
102.
103.
104.
105.
106.
107.
108.
109.
110.

Regionálny úrad verejného zdravotníctva so sídlom v Nových Zámkoch
Regionálny úrad verejného zdravotníctva so sídlom v Poprade
Regionálny úrad verejného zdravotníctva so sídlom v Považskej Bystrici
Regionálny úrad verejného zdravotníctva so sídlom v Prešove
Regionálny úrad verejného zdravotníctva so sídlom v Prievidzi
Regionálny úrad verejného zdravotníctva so sídlom v Rimavskej Sobote
Regionálny úrad verejného zdravotníctva so sídlom v Rožňave
Regionálny úrad verejného zdravotníctva so sídlom v Senici
Regionálny úrad verejného zdravotníctva so sídlom v Spišskej Novej Vsi
Regionálny úrad verejného zdravotníctva so sídlom v Starej Ľubovni
Regionálny úrad verejného zdravotníctva so sídlom vo Svidníku
Regionálny úrad verejného zdravotníctva so sídlom v Topoľčanoch
Regionálny úrad verejného zdravotníctva so sídlom v Trebišove
Regionálny úrad verejného zdravotníctva so sídlom v Trenčíne
Regionálny úrad verejného zdravotníctva so sídlom v Trnave
Regionálny úrad verejného zdravotníctva so sídlom vo Veľkom Krtíši
Regionálny úrad verejného zdravotníctva so sídlom vo Vranove nad Topľou
Regionálny úrad verejného zdravotníctva so sídlom vo Zvolene
Regionálny úrad verejného zdravotníctva so sídlom v Žiari nad Hronom
Regionálny úrad verejného zdravotníctva so sídlom v Žiline
Slovthermae, Kúpele Diamant Dudince, š.p.
Špecializovaný liečebný ústav Marína, štátny podnik, Kúpele Kováčová
Letecká vojenská nemocnica, a.s., Košice
Národný ústav srdcových a cievnych chorôb, a.s., Bratislava
Nemocnica Poprad, a.s.
Spoločnosť pre zavedenie unitárneho systému verejného zdrav. poistenia a. s., BA
Stredoslovenský ústav srdcových a cievnych chorôb, a.s., Banská Bystrica
Všeobecná zdravotná poisťovňa, a.s., Bratislava
Východoslovenský onkologický ústav, a.s., Košice
Východoslovenský ústav srdcových a cievnych chorôb, a.s., Košice
Detská psychiatrická liečebňa, n. o., Hraň
Národný endokrinologický a diabetologický ústav n. o., Ľubochňa
NsP Sv. Jakuba, n. o., Bardejov
Nemocnica s poliklinikou Brezno, n. o.
Nemocnica s poliklinikou Ilava, n. o.
Nemocnica s poliklinikou n. o. Kráľovský Chlmec
Nemocnica Modra n. o.
NsP Nové Mesto nad Váhom, n. o.
Nemocnica Alexandra Wintera n.o., Piešťany
Nemocnica s poliklinikou, n.o. Revúca
Odborný liečebný ústav psychiatrický n. o., Predná Hora
Poliklinika "Veľké Kapušany n. o."
Psychiatrická nemocnica Michalovce, n. o.
Sanatórium Dr. Guhra n. o. Tatranská Polianka
Sanatórium Tatranská Kotlina, n. o.
Špecializovaná nemocnica pre ortopedickú protetiku Bratislava, n. o.
Špecializovaná nemocnica sv. Svorada Zobor, n. o., Nitra
Národný ústav detskej tuberkulózy a respiračných chorôb, n. o., Dolný Smokovec
VITALITA n. o. Lehnice
Všeobecná nemocnica s poliklinikou, n. o., Veľký Krtíš
Vysokošpecializovaný odb. ústav geriatrický sv. Lukáša v Košiciach n. o.
Úrad pre dohľad nad zdravotnou starostlivosťou
Nemocnica Podunajské Biskupice k 1.12.2017
Nemocnica LFUK Staré Mesto (1. Univerzitná nemocnica Bratislava.) k 1.2.2018

Strana 9 z 9

