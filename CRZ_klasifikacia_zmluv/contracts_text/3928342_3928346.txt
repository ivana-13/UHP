988/2019/LSR
Dohoda o ukončení
Zmluvy o poskytovaní služieb zo dňa 25.09.2018
uzatvorenej podľa ust. § 269 ods. 2 zákona č. 513/1991 Zb. Obchodný zákonník v znení
neskorších predpisov
(ďalej len „Dohoda“)
medzi
Objednávateľ:
LESY Slovenskej republiky, štátny podnik
so sídlom : Námestie SNP 8, 975 66 Banská Bystrica, Slovenská republika
IČO: 36 038 351
spoločnosť zapísaná v OR OS Banská Bystrica, oddiel: Pš, vložka číslo: 155/S,
konajúci prostredníctvom: Ing. Marian Staník, generálny riaditeľ
(ďalej len „Objednávateľ“)
a
Dodávateľ:
Zoznam, s.r.o.
so sídlom : Viedenská cesta 3-7, 851 01 Bratislava
IČO: 36 029 076
spoločnosť zapísaná v OR OS Bratislava I, oddiel: Sro, vložka číslo: 24598/B
konajúci prostredníctvom: Ing. Martin Mác, konateľ
(ďalej len „Dodávateľ“)
(Objednávateľ a Dodávateľ ďalej spoločne len „Zmluvné strany“)
I.
PREDMET DOHODY
1.1

Objednávateľ a Dodávateľ uzatvorili dňa 25.9.2018 Zmluvu o poskytnutí služieb,
č. 6287/2018/LSR, ktorá nadobudla účinnosť dňa 29.9.2018 (ďalej len „Zmluva“).
Predmetom tejto zmluvy je poskytnutie mediálneho priestoru dodávateľa pre
objednávateľa v súvislosti s uverejnením spotu dodaného objednávateľom .

1.2

Zmluvné strany sa dohodli na ukončení Zmluvu o poskytnutí služieb, č. 6287/2018/LSR
zo dňa 25.9.2018 ku dňu 31.1.2019.

1.3

Zmluvné strany sa výslovne dohodli, že ukončením Zmluvy o poskytnutí služieb,
č. 6287/2018/LSR, zo dňa 25.9.2018 zanikajú všetky vzájomné práva a povinnosti
Zmluvných strán zo Zmluvy. Zmluvné strany vyhlasujú, že práva a povinnosti
vyplývajúce z predmetnej zmluvy majú navzájom vyrovnané a žiadna zo Zmluvných
strán si nebude uplatňovať voči druhej Zmluvnej strane akékoľvek nároky, záväzky
alebo pohľadávky.
II.
ZÁVEREČNÉ USTANOVENIA

2.1.

Dohoda nadobúda platnosť dňom jej podpisu obidvoma Zmluvnými stranami.

2.2.

Dohoda nadobúda účinnosť dňom nasledujúcim po dni jej zverejnenia v Centrálnom
registri zmlúv, v zmysle § 47 a Občianskeho zákonníka.

2.3.

Zmluvné strany výslovne súhlasia so zverejnením zmluvy v jej plnom rozsahu vrátane
príloh a dodatkov v Centrálnom registri zmlúv vedenom na Úrade vlády SR.

Strana 1 z 2

988/2019/LSR
2.4.

Dodávateľ je oprávnený postúpiť pohľadávky a iné práva vyplývajúce z tejto zmluvy
voči Objednávateľovi len po jeho predchádzajúcom písomnom súhlase.

2.5.

Akékoľvek zmeny a doplnky tejto Dohody môžu byť vykonané len formou písomných
dodatkov k dohode podpísaných oprávnenými zástupcami oboch Zmluvných strán.

2.6.

Dohoda je vyhotovená v dvoch rovnopisoch, z ktorých každá Zmluvná strana dostane
jeden rovnopis.

2.7.

Zmluvné strany si túto dohodu riadne prečítali, porozumeli jej obsahu a na znak súhlasu
s ňou ju slobodne a vážne podpisujú.

V Bratislave dňa 30.01.2019

...........................................................
Objednávateľ
Ing. Marian Staník, generálny riaditeľ
LESY Slovenskej republiky, š.p.

...........................................................
Dodávateľ
Ing. Martin Mác, konateľ
Zoznam, s.r.o.

Strana 2 z 2

