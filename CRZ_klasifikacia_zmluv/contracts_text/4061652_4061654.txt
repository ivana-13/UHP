ZMLUVA NA NÁKUP VYSIELACIEHO ČASU
č. 375/2019
uzatvorená podľa ustanovenia § 269 ods. 2 zákona č. 513/1991 Zb. Obchodný zákonník
v znení neskorších predpisov (ďalej len „Obchodný zákonník“) (ďalej len „Zmluva“)

medzi nasledovnými zmluvnými stranami:
Objednávateľ
Sídlo:
Zastúpený:
IČO:
DIČ:
IČ DPH:
Bankové spojenie:
IBAN:

Úrad podpredsedu vlády Slovenskej republiky pre investície a
informatizáciu
Štefánikova 15 , 811 05 Bratislava
Mgr. Patrik Krauspe, vedúci úradu
50 349 287
2120287004
nie je platiteľom DPH
Štátna pokladnica

(ďalej len „Objednávateľ“)
a
Poskytovateľ:
Zoznam, s.r.o.
Sídlo:
Viedenská cesta 3-7, Bratislava 851 01
Štatutárny orgán:
Ing. Martin Mác, konateľ
IČO:
36 029 076
DIČ:
2020091997
IČ DPH:
SK2020091997
Zápis:
Obchodný register Okresného súdu Bratislava I., oddiel: Sro, vl. č.
24598/B
Bankové spojenie:
Tatra banka, a.s.
IBAN:
(ďalej len „Poskytovateľ“)
(Objednávateľ a Poskytovateľ ďalej spolu len ako „Zmluvné strany“ alebo jednotlivo aj ako
„Zmluvná strana“)
PREAMBULA
Objednávateľ uzatvára túto Zmluvu za účelom nákupu vysielacieho času v súlade s § 1 ods. 2
písm. j) zákona č. 343/2015 Z. z. o verejnom obstarávaní a o zmene a doplnení niektorých
zákonov v znení neskorších predpisov (ďalej len „Zákon o verejnom obstarávaní“).
Objednávateľ je štátnou rozpočtovou organizáciou, ktorá je verejným obstarávateľom podľa
Zákona o verejnom obstarávaní.
Článok I.
PREDMET ZMLUVY
1. Predmetom tejto Zmluvy je úprava práv a povinností Zmluvných strán v súvislosti s
nákupom vysielacieho času od Poskytovateľa pre účely vysielania mediálnych vstupov,
ktorých obsah určuje výlučne Objednávateľ a Poskytovateľovi ich dodá v lehote a za
1

podmienok dojednaných v tejto Zmluve. Mediálne vstupy v požadovanom 30“ zvukovoobrazovom formáte budú poskytované a zverejňované prostredníctvom audiovizuálnej
mediálnej služby na požiadanie, ktorej prevádzkovateľom je Poskytovateľ zapísaný v
Zozname audiovizuálnych mediálnych služieb spadajúcich pod rozsah regulácie podľa
zákona č. 308/2000 Z. z. o vysielaní a retransmisii a o zmene zákona č. 195/2000 Z. z.
o telekomunikáciách v znení neskorších predpisov, oprávnený na poskytovanie digitálneho
vysielania programových služieb.
2.

Zmluvné strany sa dohodli, že Poskytovateľ je povinný po dobu trvania Zmluvy zabezpečiť
pre Objednávateľa prostredníctvom audiovizuálnej mediálnej služby na požiadanie
vysielací čas v mediálnej hodnote v objeme uvedenom v Špecifikácii predmetu plnenia a
jednotkových cien (mediaplán), ktorá tvorí Prílohu č. 1 tejto Zmluvy (ďalej len „Príloha č.
1“).

3.

Objednávateľ sa za riadne a včasné splnenie predmetu Zmluvy zaväzuje zaplatiť
Poskytovateľovi zmluvnú cenu spôsobom a vo výške podľa článku IV. tejto Zmluvy.
Článok II.
ZÁVÄZKY ZMLUVNÝCH STRÁN

1.

Predmetom plnenia Poskytovateľa podľa tejto Zmluvy je záväzok Poskytovateľa
poskytnúť Objednávateľovi vysielací čas za účelom odvysielania mediálnych vstupov pre
kampaň Operačného programu Integrovaná infraštruktúra, ktoré dodá Objednávateľ
Poskytovateľovi (ďalej ako „predmet plnenia“). Rozpis mediálnych vstupov je
špecifikovaný v Prílohe č. 1, ktorá je neoddeliteľnou súčasťou Zmluvy.

2.

Objednávateľ sa zaväzuje poskytnúť Poskytovateľovi nevyhnutnú súčinnosť na riadne
plnenie záväzkov Poskytovateľa vyplývajúcich z tejto Zmluvy. Objednávateľ je povinný
najmä dodať Poskytovateľovi všetky podklady do vysielania a mediálne vstupy v
dostatočnom časovom predstihu pred ich plánovaným vysielaním, t. j. najneskôr päť (5)
pracovných dní pred začatím vysielania.

3.

Objednávateľ je povinný vysporiadať všetky nároky nositeľov autorských práv ku všetkým
dielam, ktoré sú súčasťou dodaných podkladov a mediálnych vstupov pre potreby
vysielania.

4.

Objednávateľ sa zaväzuje odovzdať Poskytovateľovi v písomnej forme všetky potrebné
údaje týkajúce sa dodaných podkladov do vysielania a mediálnych vstupov, t. j. predmetu
plnenia ako sú napr. názvy skladieb, mená a priezviská autorov hudby a textu, prekladov,
označenie vydavateľa, mená a priezviská výkonných umelcov, názov a druh zvukových
záznamov, rok výroby, druh nosiča a ďalšie.
Článok III.
MIESTO A ČAS PLNENIA

1.

Poskytovateľ je povinný poskytnúť Objednávateľovi plnenie podľa tejto Zmluvy, a to vo
vlastnom mene, na vlastnú zodpovednosť, riadne, včas, v požadovanej kvalite, s odbornou
starostlivosťou, v súlade s pokynmi Objednávateľa, v rozsahu a za podmienok uvedených
v tejto Zmluve.

2

2.

Poskytovateľ sa zaväzuje poskytnúť Objednávateľovi predmet plnenia v termíne od
10.06.2019 v trvaní 8 týždňov a v rozsahu podľa Prílohy č. 1.
Článok IV.
CENA A PLATOBNÉ PODMIENKY

1.

Zmluvné strany sa dohodli na celkovej cene za poskytnutie predmetu plnenia vo výške
12 500 EUR bez DPH (slovom: dvanásťtisícpäťsto EUR bez DPH). Ak je Poskytovateľ
osobou registrovanou pre daň z pridanej hodnoty, k cene podľa prvej vety tohto odseku
bude pripočítaná 20 % DPH vo výške 2 500 EUR (slovom: dvetisícpäťsto EUR) a celková
cena za dodanie predmetu plnenia vrátane DPH bude 15 000 EUR (slovom: pätnásťtisíc
EUR) (ďalej len „Celková cena“). Pre vylúčenie pochybností platí, že pokiaľ Poskytovateľ
v čase uzavretia tejto Zmluvy nebol osobou registrovanou pre daň z pridanej hodnoty, nie
je oprávnený k cene podľa prvej vety tohto odseku neskôr navyše účtovať DPH a cena
podľa prvej vety tohto odseku je v takomto prípade považovaná za cenu konečnú.

2.

Celková cena je dojednaná ako maximálna a konečná cena a zahŕňa všetky náklady
Poskytovateľa nevyhnutne vynaložené v súvislosti s realizáciou predmetu plnenia podľa
tejto Zmluvy, vrátane tých, ktoré nie sú konkrétne uvedené v tejto Zmluve.

3.

Jednotkové ceny za vysielací čas potrebný na odvysielanie jedného mediálneho vstupu sú
stanovené dohodou zmluvných strán v zmysle § 3 zákona č. 18/1996 Z. z. o cenách v znení
neskorších predpisov a vyhlášky MF SR č. 87/1996 Z. z., ktorou sa vykonáva zákon č.
18/1996 Z. z. o cenách v znení neskorších predpisov a sú uvedené v Prílohe č. 1.

4.

Objednávateľ uhradí Poskytovateľovi Celkovú cenu za riadne a včasné poskytnutie
predmetu plnenia v mesiacoch jún 2019, júl 2019 na základe faktúr vystavených
Poskytovateľom a doručených Objednávateľovi za každý kalendárny mesiac.
Neoddeliteľnou súčasťou faktúry Poskytovateľa bude podrobná špecifikácia predmetu
plnenia poskytnutého na základe tejto Zmluvy.

5.

Zmluvné strany sa dohodli, že splatnosť faktúry je 30 dní odo dňa jej doručenia
Objednávateľovi.

6.

Faktúra musí obsahovať všetky náležitosti v zmysle zákona č. 222/2004 Z. z. o dani
z pridanej hodnoty v znení neskorších predpisov. Ak faktúra nebude obsahovať náležitosti
daňového dokladu alebo ak nebude po stránke vecnej alebo formálnej správne vystavená,
Objednávateľ ju vráti Poskytovateľovi na doplnenie alebo prepracovanie a nová lehota
splatnosti začne plynúť dňom doručenia správne vyplnenej alebo prepracovanej faktúry
Objednávateľovi.

7.

Pre prípad omeškania Objednávateľa so splnením povinnosti uhradiť faktúru v lehote
splatnosti má Poskytovateľ právo na úroky z omeškania vo výške 0,01 % z dlžnej sumy,
a to za každý, i začatý deň omeškania.

8.

Zmluvné pokuty a úroky z omeškania podľa tejto Zmluvy sú splatné do 30 dní odo dňa ich
uplatnenia oprávnenou Zmluvnou stranou.

3

Článok V.
PRÁVA A POVINNOSTI ZMLUVNÝCH STRÁN
1.

Poskytovateľ je povinný pri plnení Zmluvy postupovať s odbornou starostlivosťou, v
súlade so záujmami Objednávateľa, ktoré pozná alebo musí poznať pri vynaložení odbornej
starostlivosti.

2.

Zmluvné strany sa dohodli, že od pokynov Objednávateľa sa môže Poskytovateľ odchýliť,
len ak je to naliehavo nevyhnutné v záujme Objednávateľa a Poskytovateľ nemôže včas
dostať jeho súhlas. Poskytovateľ je však povinný písomne o takomto postupe
Objednávateľa informovať bez zbytočného odkladu.

3.

Poskytovateľ je povinný písomne oznámiť Objednávateľovi všetky okolnosti, ktoré zistil
pri plnení Zmluvy a ktoré môžu mať vplyv na zmenu pokynov Objednávateľa týkajúcich
sa účelu sledovaného Zmluvou alebo sú podľa názoru Poskytovateľa nevyhnutné na riadne
plnenie Zmluvy.

4.

Objednávateľ je povinný poskytnúť Poskytovateľovi včas potrebnú súčinnosť pri plnení
Zmluvy, najmä poskytnúť Poskytovateľovi na požiadanie všetky podklady, ktoré sú podľa
Poskytovateľa nevyhnutné pre plnenie Zmluvy. Objednávateľ zodpovedá za správnosť a
úplnosť ním poskytnutých podkladov. S poskytnutými podkladmi Poskytovateľ nie je
oprávnený nakladať inak ako pre účely realizácie predmetu plnenia podľa Zmluvy, najmä
ich sprístupniť tretím osobám a to ani po zániku, resp. zrušení Zmluvy. Po pominutí účelu
ich držania je Poskytovateľ povinný ich vrátiť Objednávateľovi.

5.

Objednávateľ je povinný včas informovať Poskytovateľa o všetkých skutočnostiach
potrebných na zabezpečenie úspešného plnenia Zmluvy.

6.

Poskytovateľ sa zaväzuje neodkladne písomne informovať Objednávateľa o každom
prípadnom zdržaní, či iných skutočnostiach, ktoré by mohli ohroziť včasné a riadne plnenie
Zmluvy.

7.

Poskytovateľ sa zaväzuje strpieť výkon kontroly/auditu súvisiaceho s poskytnutím
predmetu plnenia oprávnenými osobami kedykoľvek počas platnosti a účinnosti
Rozhodnutia o schválení žiadosti o poskytnutí nenávratného finančného príspevku alebo
Zmluvy o poskytnutí nenávratného finančného príspevku medzi príslušným riadiacim
alebo sprostredkovateľským orgánom a Objednávateľom. Poskytovateľ sa zároveň
zaväzuje poskytnúť všetku potrebnú súčinnosť oprávneným osobám, ktorými sú najmä:
príslušný riadiaci alebo sprostredkovateľský orgán, Najvyšší kontrolný úrad Slovenskej
republiky, Úrad vládneho auditu, Certifikačný orgán a nimi poverené osoby, Orgán auditu,
jeho spolupracujúce orgány a nimi poverené osoby, splnomocnení zástupcovia Európskej
Komisie a Európskeho dvora audítorov, osoby prizvané orgánmi uvedenými v tomto
odseku.
Článok VI.
MLČANLIVOSŤ

4

1.

Poskytovateľ sa zaväzuje, že nebude bez predchádzajúceho súhlasu Objednávateľa
poskytovať akékoľvek informácie týkajúce sa spolupráce s Objednávateľom tretej osobe,
s výnimkou:
a) ak je to nevyhnutné pre riadne plnenie predmetu Zmluvy,
b) ak ide o povinnosť uloženú zákonom, hlavne informácie o predmete spolupráce,
výške finančných plnení a rozpočtov.

2.

Zmluvné strany sa dohodli, že všetky skutočnosti, plány, nápady týkajúce sa
Objednávateľa a jeho plánovaných projektov a služieb, tvoria obchodné tajomstvo
Objednávateľa a Poskytovateľ sa zaväzuje o tomto obchodnom tajomstve zachovávať
mlčanlivosť.

3.

Záväzok mlčanlivosti platí aj po ukončení zmluvného vzťahu založeného touto Zmluvou.

4.

Povinnosť Objednávateľa sprístupniť informácie podľa príslušných právnych predpisov
Slovenskej republiky nie je týmito ustanoveniami dotknutá.
Článok VII.
DORUČOVANIE A KOMUNIKÁCIA

1.

Zmluvné strany sa zaväzujú vzájomne spolupracovať a poskytovať si všetky informácie
potrebné pre realizáciu Zmluvy.

2.

Každá komunikácia medzi Zmluvnými stranami bude prebiehať prostredníctvom
kontaktných osôb:
a) za Poskytovateľa:
b) za Objednávateľa:

Silvia Sakalášová
tel.č.:
email:
Agáta Pavlovičová
tel.č.:
e-mail:

3.

Všetky oznámenia medzi Zmluvnými stranami týkajúce sa realizácie Zmluvy, vrátane
odstúpenia od Zmluvy podľa článku VIII. ods. 3, 4, 5 musia byť vykonané v písomnej
podobe a druhej Zmluvnej strane doručené buď osobne alebo doporučeným listom či inou
formou registrovaného poštového styku na adresu uvedenú v záhlaví Zmluvy, ak sa
Zmluvné strany nedohodnú inak.

4.

Za deň doručenia sa považuje deň prevzatia písomnosti. V prípade, ak adresát odmietne
písomnosť prevziať, za deň doručenia sa považuje deň odmietnutia prevzatia písomnosti.
V prípade, ak si adresát neprevezme písomnosť v úložnej lehote na pošte, písomnosť sa
považuje za doručenú v lehote 3 dní od jej vrátenia odosielateľovi, a to aj vtedy, ak sa
adresát o tom nedozvie. V prípade, ak sa písomnosť vráti odosielateľovi s označením pošty
„adresát neznámy“ alebo „adresát sa odsťahoval“ alebo s inou poznámkou podobného
významu, za deň doručenia sa považuje deň vrátenia zásielky odosielateľovi. Podanie
urobené elektronickou formou, ak sa Zmluvné strany dohodnú aj na elektronickej forme
komunikácie na účely plnenia Zmluvy, sa považuje za doručené momentom jeho prijatia
na e-mailovú adresu určenú druhou Zmluvnou stranou.
5

Článok VIII.
UKONČENIE ZMLUVY
1.

Táto Zmluva sa uzatvára na dobu určitú, do dňa splnenia záväzkov oboch Zmluvných strán
vyplývajúcich z tejto Zmluvy s výnimkou tých ustanovení a záväzkov, z ktorých povahy
vyplýva, že majú účinky aj po uplynutí platnosti Zmluvy.

2.

Ukončenie tejto Zmluvy je možné na základe dohody Zmluvných strán ku dňu v nej
uvedenému.

3.

Od tejto Zmluvy je možné odstúpiť v prípadoch ustanovených v § 344 a nasl. Obchodného
zákonníka a v tejto Zmluve. Odstúpenie od Zmluvy je potrebné urobiť písomne a doručiť
druhej Zmluvnej strane, inak je neplatné. Odstupujúca Zmluvná strana má nárok na
zaplatenie nákladov v súvislosti s plnením záväzkov vyplývajúcich zo Zmluvy, ktoré
účelne a preukázateľne vynaložila do okamihu porušenia záväzkov druhou Zmluvnou
stranou. Odstúpenie od Zmluvy je účinné dňom nasledujúcim po dni doručenia druhej
Zmluvnej strane.

4.

Ak omeškanie Poskytovateľa znamená nepodstatné porušenie jeho zmluvnej povinnosti, je
Objednávateľ oprávnený odstúpiť od Zmluvy v prípade, že Poskytovateľ nesplní svoju
povinnosť ani v poskytnutej dodatočnej primeranej lehote a omeškanie nie je spôsobené
konaním Objednávateľa.

5.

Objednávateľ je oprávnený odstúpiť od Zmluvy, ak konanie Poskytovateľa bude
preukázateľne v rozpore s pokynmi Objednávateľa a účelom sledovaným Zmluvou a ďalej
v prípade, ak Poskytovateľ svojim konaním bude poškodzovať dobré meno Objednávateľa
pred tretími osobami. Objednávateľ môže bez akýchkoľvek sankcií odstúpiť od Zmluvy s
Poskytovateľom v prípade, kedy ešte nedošlo k plneniu zo Zmluvy medzi Objednávateľom
a Poskytovateľom a výsledky kontroly príslušného riadiaceho orgánu neumožňujú
financovanie výdavkov vzniknutých z tohto obstarávania

6.

Právo na odstúpenie od Zmluvy podľa tohto článku nevznikne, pokiaľ povinná strana
preukáže, že porušenie povinnosti bolo spôsobené prípadom vyššej moci.
Článok IX.
OSOBITNÉ USTANOVENIA

1.

Poskytovateľ sa zaväzuje byť riadne zapísaný v registri partnerov verejného sektora po
dobu trvania tejto Zmluvy, ak mu taká povinnosť vyplýva zo zákona č. 315/2016 Z. z.
o registri partnerov verejného sektora a o zmene a doplnení niektorých zákonov v znení
neskorších predpisov (ďalej len „Zákon o registri partnerov verejného sektora“).
Poskytovateľ sa zaväzuje zabezpečiť, aby jeho subdodávatelia v zmysle § 2 ods. 1 písm. a)
bod 7 Zákona o registri partnerov verejného sektora boli riadne zapísaní v registri
partnerov verejného sektora po dobu trvania subdodávateľskej zmluvy, ak im taká

6

povinnosť vyplýva zo Zákona o registri partnerov verejného sektora. Poskytovateľ je
povinný na požiadanie Objednávateľa predložiť všetky zmluvy so subdodávateľmi.
2.

Porušenie ktorejkoľvek z povinností Poskytovateľa podľa ods. 1 tohto článku Zmluvy je
jej podstatným porušením a zakladá právo Objednávateľa na odstúpenie od tejto Zmluvy
a zároveň právo Objednávateľa na zaplatenie zmluvnej pokuty vo výške 10 % z Celkovej
ceny a v prípade, ak je Poskytovateľ osobou registrovanou pre daň z pridanej hodnoty aj
s DPH uvedenej v článku IV. ods. 1 tejto Zmluvy.
Článok X.
ZÁVEREČNÉ USTANOVENIA

1.

Táto Zmluva je vyhotovená v šiestich (6) rovnopisoch v slovenskom jazyku, z ktorých
Objednávateľ obdrží štyri (4) rovnopisy a Poskytovateľ dva (2) rovnopisy.

2.

Zmluva nadobúda platnosť dňom jej podpisu oboma Zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv vedenom Úradom vlády
Slovenskej republiky.

3.

Právne vzťahy touto Zmluvou bližšie neupravené sa riadia ustanoveniami Obchodného
zákonníka a ostatnými všeobecne záväznými právnymi predpismi platnými a účinnými v
Slovenskej republike.

4.

Všetky zmeny tejto Zmluvy musia byť urobené písomne po dohode Zmluvných strán, a to
vo forme očíslovaného dodatku k tejto Zmluve, podpísaného oboma Zmluvnými stranami.

5.

Neplatnosť niektorého z ustanovení Zmluvy nemá vplyv na platnosť ostatných ustanovení
Zmluvy. Ak sa niektoré z ustanovení Zmluvy stane neplatným z dôvodu rozporu s
právnymi predpismi Slovenskej republiky, zaväzujú sa obe Zmluvné strany takéto
ustanovenie nahradiť iným, ktoré najviac zodpovedá účelu a právnemu významu
pôvodného ustanovenia Zmluvy.

6.

Zmluvné strany vyhlasujú, že sú si vedomé všetkých následkov vyplývajúcich zo Zmluvy,
ich zmluvná voľnosť nie je ničím obmedzená, a že im nie sú známe okolnosti, ktoré by im
bránili platne uzavrieť Zmluvu. V prípade, že taká okolnosť existuje, zodpovedajú za
škodu, ktorá vznikne druhej Zmluvnej strane na základe tohto vyhlásenia.

7.

Zmluvné strany vyhlasujú, že obsah Zmluvy je im dostatočne jasný a zrozumiteľný, je
prejavom ich slobodnej a vážnej vôle, Zmluvu si prečítali, oboznámili sa s jej obsahom a
na znak súhlasu ju vlastnoručne podpisujú.

8.

Neoddeliteľnou súčasťou Zmluvy je príloha:
Príloha č. 1 – Špecifikácia predmetu plnenia a jednotkových cien (mediaplán).

v Bratislave, dňa ........................................

v Bratislave, dňa ..............................

za Objednávateľa:

za Poskytovateľa:
7

.............................................................
Mgr. Patrik Krauspe
vedúci Úradu podpredsedu vlády SR
pre investície a informatizáciu

......................................................

8

222 578

222 578

telkac.zoznam.sk

telkac.zoznam.sk

Počet impresií

pre roll

video v článku

Produkt

31,20 €

31,20 €

Cena CPT
bez DPH

Cena

10.6.2019 - 4.8.2019

10.6.2019 - 4.8.2019

Obdobie

DCOM - 2. etapa (DCOM+)

Kampaň:

Umiestnenie

Úrad podpredsedu vlády SR pre investície a informatizáciu

Subjekt:

výsledná cena spolu s DPH

DPH 20%

cena spolu bez DPH

13 888,88 €

10%

10%

6 944,44 €
6 944,44 €

Zľava

Cena

15 000,00 €

2 500,00 €

12 500,00 €

12 500,00 €

6 250,00 €

6 250,00 €

Cena po zľave

