MEMORANDUM O SPOLUPRÁCI
číslo memoranda CVTI SR:

číslo memoranda UPJŠ:

číslo memoranda Spoločnosti:

.........................ITA/F/2017

.........................

.........................

medzi
bart.sk s.r.o., Pollova 54, 040 18 Košice (ďalej „Spoločnosť“)
a Centrom vedecko-technických informácií SR, Lamačská cesta 8/A, 811 04 Bratislava (ďalej „CVTI
SR“)
a Univerzitou Pavla Jozefa Šafárika v Košiciach, Šrobárova 2, 041 80 Košice (ďalej „UPJŠ“) ,
(spolu ďalej „Signatári“)

podporované
IT Asociáciou Slovenska, Košice IT Valley a Slovenskou informatickou spoločnosťou (ďalej
„Zástupcami IT sektora“)
(dokument ďalej „Memorandum“).

Článok I.

Východiská

I.1. Trh práce a podnikanie v sektore informačných a komunikačných technológií (ďalej „IT sektor“) v
Európskej únii sa vďaka moderným trendom a zahraničným investíciám výrazne rozširuje aj
na Slovensku. Odborné analýzy však potvrdzujú, že vzdelávací systém na Slovensku zaostáva za
aktuálnymi i perspektívnymi potrebami zamestnávateľov, podnikateľov a verejnej sféry.
I.2. V súčasnosti IT sektor na Slovensku zamestnáva cca. 45 000 ľudí. Okrem toho v IT oddeleniach
organizácií mimo IT sektor a vo verejnej sfére pracuje odhadom ďalších 10 000 zamestnancov,
ktorí podľa metodiky NACE ani nie sú vykazovaní. Na Slovensku v súčasnosti overiteľne chýba
vyše 10 000 IT špecialistov (zdroj www.profesia.sk a prieskum IT Asociácie Slovenska medzi IT
firmami z roku 2015) a dopyt medziročne rastie o cca. ďalších 1 000 – 2 000. Pri tomto raste, pri
postupujúcej štvrtej priemyselnej revolúcii (Industry 4.0), implementácii Digital Single Market
stratégie EÚ a digitálnej transformácii firiem je predpoklad, že po roku 2020 bude na Slovensku
chýbať až 20 000 IT špecialistov. V celej Európskej Únii je problém rovnaký a odhad nedostatku IT
špecialistov sa podľa najnovších odhadov pohybuje na úrovni vyše 500 000.

www.itakademia.sk
ITMS2014+: 312011F057
Národný projekt IT AKADÉMIA - VZDELÁVANIE PRE 21. STOROČIE je v rámci Operačného programu Ľudské zdroje spolufinancovaný z ESF a EFRR.

I.3. V niektorých krajinách ako Nemecko a Holandsko nedostatok IT špecialistov mierne poklesol,
najmä vďaka národným a vzdelávacím iniciatívam, ktoré boli na riešenie tohto nedostatku priamo
zamerané.
I.4. IT Asociácia Slovenska v súlade s celoeurópskou iniciatívou Grand Coalition for Digital Jobs
založila na Slovensku Digitálnu koalíciu, ako Národnú koalíciu pre digitálne zručnosti a povolania
Slovenskej Republiky (ďalej „Digitálna koalícia“). Digitálna koalícia chce prispieť k riešeniu
nedostatku kvalitných IT špecialistov, podporovať vzdelávacie programy pre IT odbory, zvyšovať
digitálnu gramotnosť, motivovať mladých pre štúdium v oblasti IT. Podporu Digitálnej koalícii
písomne vyjadrili Digitálny líder a podpredseda vlády Slovenskej republiky pre investície a
informatizáciu, minister školstva, vedy, výskumu a športu SR, minister hospodárstva, minister
práce, sociálnych vecí a rodiny Slovenskej republiky ako aj predstavitelia akademickej obce a IT
sektora. Hlavnými zámermi Digitálnej koalície sú:
 motivovať mladých ľudí pre štúdium technických a IKT odborov stredných a vysokých škôl,
 zvýšiť kvalitu štúdia IKT odborov prostredníctvom zvýšenia kvality pedagogického personálu,
 skvalitniť samotný pedagogický proces využitím moderných pedagogických pomôcok a IKT,
 zaviesť priemyselné a medzinárodne uznávané certifikácie aj do škôl, aby sa zamestnávatelia
vedeli lepšie orientovať v kvalite uchádzačov o zamestnanie a tiež pre zvýšenie kvality štúdia,
 vytvárať užšie spolupráce praxe a vzdelávania partnerstvami IT firiem a škôl,
 rozbehnúť projekty rekvalifikácie neumiestnených absolventov iných odborov a špecializácií
do technických a IT smerov.
I.5. Memorandum vychádza z poznaného stavu, je v súlade s uvedenými možnosťami a zámermi na
jeho zlepšenie. Je súčasne aj vyjadrením vôle Signatárov o zvrátenie alebo aspoň zmiernenie
negatívnych trendov na trhu práce a v podnikaní v IT sektore. Signatári v rámci vlastných
možností chcú prispieť k tomu, aby počty absolventov slovenských škôl a kvalita ich vzdelávania
na IT špecialistov vychádzali z aktuálnych a perspektívnych požiadaviek zamestnávateľov,
nárokov modernej praxe a aby ich kompetencie slúžili pre naplnenie potrieb hospodárstva
a zvýšenie kvality života v Slovenskej republike a Európskej únii.

Článok II.

Podmienky spolupráce

II.1. Toto Memorandum o spolupráci je založené na iniciatívnom a neziskovom partnerstve verejného
a privátneho sektora, na princípoch vzájomnej výhodnosti pre jeho Signatárov, celospoločenskej
užitočnosti a dodržiavaní etických zásad. Spolupráca bude vedená v rámci slušnosti a vzájomnej
dôvery.
II.2. Signatári Memoranda potvrdzujú vôľu, aby ich spolupráca bola úspešná a spoločensky prospešná,
pričom však žiadnemu zo Signatárov nevzniknú z podpisu Memoranda a spolupráce na jeho
napĺňaní žiadne vymožiteľné práva, záväzky a povinnosti. Záväzky Signatárov uvedené
v Memorande nižšie nie sú preto vynútiteľné podľa žiadneho právneho poriadku.

www.itakademia.sk
ITMS2014+: 312011F057
Národný projekt IT AKADÉMIA - VZDELÁVANIE PRE 21. STOROČIE je v rámci Operačného programu Ľudské zdroje spolufinancovaný z ESF a EFRR.

Článok III.

Realizácia spolupráce

III.1. CVTI SR realizuje Národný projekt „IT Akadémia – vzdelávanie pre 21. storočie“ (ďalej
„Národný projekt“) v období rokov 2017-2020, ktorý napĺňa prakticky všetky v Memorande
uvedené zámery a vytvára „IT Akadémiu“, ako platformu spolupráce pre dlhodobo udržateľné
napĺňanie cieľov Memoranda. Národný projekt má spoluprácou škôl a IT firiem iniciovať
vybudovanie vzorového vzdelávacieho prostredia s vyspelou technologickou infraštruktúrou,
ktoré z hľadiska udržateľnosti umožní dlhodobo vychovávať kvalifikovaných odborníkov pre
široké portfólio pracovných príležitosti v IT sektore. Implementácia Národného projektu bude
založená na vytvorení tzv. pyramídy vzdelávaním minimálne 36 tisíc žiakov a študentov z 300
základných, 200 stredných a 5 vysokých škôl orientovaných a motivovaných pre štúdium
prírodných a technických vied so zameraním na informatiku a informačno-komunikačné
technológie spolu s vyše 2 000 ich pedagógmi.
III.2. UPJŠ bude svojimi akademickými kapacitami a koordináciou kapacít ďalších slovenských
vysokých škôl spolupracovať na implementácii Národného projektu v pozícii hlavného partnera
CVTI SR, sídla IT Akadémie a odborného garanta IT Akadémie zriadenej ako dlhodobo
udržateľného kompetenčného centra pre moderné vzdelávanie podľa potrieb IT sektora.
III.3. Spoločnosť je pripravená spolupracovať na aktivitách Národného projektu a IT Akadémie
v oblasti informačných a komunikačných technológií, pôsobiť v prospech zvyšovania úrovne
vzdelania a kompetencií žiakov, študentov a ich pedagógov. Spoločnosť pre túto spoluprácu bude
motivovať a uvoľní svojich najlepších IT špecialistov, bude sa podieľať na popularizácii
vzdelávania a motivácii žiakov a mladých ľudí pre štúdium v oblasti informačných
a komunikačných technológií.
III.4. Signatári Memoranda sa budú v spolupráci so školami usilovať, aby prispeli k zvýšeniu kvality
vzdelávania a počtu absolventov vzdelávania v oblasti IT na Slovensku o 1 000 ročne. V spolupráci
so Zástupcami IT sektora sa budú usilovať zapracovať do štátnych vzdelávacích programov a dať
k dispozícii ako vzor ostatným školám výstupy Národného projektu, overené učebnice a
metodiky.
III.5. Signatári a Zástupcovia IT sektora považujú Národný projekt za úvodnú iniciatívu, po
ukončení ktorej majú naďalej záujem podporovať udržateľnosť pôsobenia IT Akadémie a ďalšieho
rozvoja kvalitného vzdelávania pre potreby IT sektora. Signatári a Zástupcovia IT sektora budú
hľadať zdroje pre podporu a realizáciu vzdelávacích aktivít aj v oblastiach, ktoré nie sú explicitne
súčasťou Národného projektu a teda nie sú finančne podporované.

Článok IV.

IT Akadémia Partnerstvo

IV.1. Prostriedkom pre napĺňanie cieľov Memoranda je vytváranie partnerstva v sieti základných,
stredných alebo vysokých škôl, IT firiem, Zástupcov IT sektora, združení, asociácií alebo klastrov
činných vo vzdelávaní, subjektov verejnej správy alebo samosprávy, pokiaľ Signatári Memoranda
trvale spolupracujú podľa neho.

www.itakademia.sk
ITMS2014+: 312011F057
Národný projekt IT AKADÉMIA - VZDELÁVANIE PRE 21. STOROČIE je v rámci Operačného programu Ľudské zdroje spolufinancovaný z ESF a EFRR.

IV.2. Spoločnosť sa stáva „IT Akadémia Partnerom“ uzavretím tohto Memoranda. Na základe tohto
Memoranda môže Spoločnosť nadväzovať spoluprácu a realizovať aktivity
 s inými IT Akadémia Partnermi dohodnutím vzájomnej spolupráce, alebo
 so školami - IT Akadémia Partnermi po dobu trvania Národného projektu a v súlade s
podmienkami implementácie Národného projektu spresnením podmienok spolupráce
vyhotovením prílohy k Memorandu s podmienkami spolupráce (ďalej „Príloha“):
 čas, miesto a dostatočne detailný spôsob realizácie aktivít,
 menný zoznam IT špecialistov nominovaných Spoločnosťou - IT Akadémia
Partnerom,
 školy - IT Akadémia Partneri, pre ktoré budú aktivity realizované a s ktorými
budú, alebo boli aktivity koordinované,
 kedy a ktorými oprávnenými osobami bola Príloha vyhotovená.
IV.3. Osoby Memorandom oprávnené vyhotovovať Prílohy podľa Článku IV., bodu IV.2., písm. b),
koordinovať spoluprácu a spôsob realizácie konkrétnych aktivít:
Za Spoločnosť – IT Akadémia Partner:
Marek Barta
e-mail: bart@bart.sk
mobil: 0905 348 279

Za CVTI SR a UPJŠ – IT Akadémia:
Zuzana Kravecová
e-mail: zuzana.kravecova@cvtisr.sk
mobil: 0948 956 466

IV.4. Pre vylúčenie pochybností sa v súlade s vyššie uvedeným uvádza, že Spoločnosti nebudú
priamo uhrádzané žiadne výdavky súvisiace s plnením Memoranda. IT špecialistovi,
nominovanému Spoločnosťou môže byť po súhlase Spoločnosti a CVTI SR alebo partnera CVTI SR
na základe dohody o vykonaní práce alebo pracovnej činnosti IT špecialistu s CVTI SR alebo
partnerom CVTI SR priznaný nárok na odmenu za jeho činnosti, ktoré sú IT špecialistom
vykonávané mimo jeho pracovného času v Spoločnosti a sú v súlade s cieľmi Národného projektu
(napríklad zabezpečenie exkurzie pre učiteľov informatiky, spolupráca pri inovácii
prírodovedného a technického vzdelávania so zameraním na IKT, príprava a realizácia
popularizačných aktivít, krúžkovej činnosti a súťaží pre žiakov). Konkrétne aktivity budú uvedené
v osobitnej dohode, alebo v prílohe tohto Memoranda.
IV.5. Podporu aktivít IT špecialistov nominovaných Spoločnosťou, ich komunikáciu, povinnú
evidenciu a ohlasovanie budú zabezpečovať CVTI SR a partneri CVTI SR v rámci aktivít IT
Akadémie a s podporou Národného projektu po dobu jeho trvania.
IV.6. Spoločnosť po dobu, počas ktorej je IT Akadémia Partnerom, je pripravená označovať svoje
sídlo a miesta, kde sú vykonávané aktivity nadväzujúce na toto Memorandom a aktivity
Národného projektu označením „IT Akadémia Partner“ a prípadne ďalšími označeniami podľa
usmernenia CVTI SR.
IV.7. Po dobu, počas ktorej Spoločnosť je IT Akadémia Partnerom, môžu CVTI SR, UPJŠ, IT Asociácia
Slovenska a Košice IT Valley použiť meno, označenie a logo Spoločnosti pre oznámenie, že
Spoločnosť je IT Akadémia Partnerom
 na www.itakademia.sk, alebo svojej WEB stránke,

www.itakademia.sk
ITMS2014+: 312011F057
Národný projekt IT AKADÉMIA - VZDELÁVANIE PRE 21. STOROČIE je v rámci Operačného programu Ľudské zdroje spolufinancovaný z ESF a EFRR.



a počas a na mieste konania významných, najmä výročných popularizačných aktivít
nadväzujúcich na toto Memorandum, o ktorých Spoločnosť bude informovaná a môže sa
ich zúčastniť,

to však len v prípade, ak Spoločnosť s týmto nevyjadrí výslovný písomný nesúhlas. Spoločnosť
môže tento výslovný písomný nesúhlas vyjadriť i vopred, najskôr súčasne s podpisom tohto
Memoranda. Každé iné použitie označenia a loga Spoločnosti pri aktivitách nadväzujúcich na
Memorandum je možné len s predchádzajúcim výslovným súhlasom Spoločnosti pre každý
jednotlivý prípad.

Článok V.

Záver

V.1. Memorandum bude platiť 3 roky od podpisu všetkými Signatármi a automaticky sa obnoví na
nasledujúce jednoročné obdobie, ak ho niektorý zo Signatárov nezruší jednostranným doručením
písomnej výpovede ostatným Signatárom aspoň 30 kalendárnych dní pred uplynutím príslušného
roka. Výnimočne, v prípadoch krajnej núdze alebo z dôvodov pôsobenia vyššej moci, podľa
vlastného posúdenia môže Memorandum jednostranne zrušiť ktorýkoľvek zo Signatárov
doručením písomnej výpovede ostatným Signatárom s výpovednou lehotou 30 kalendárnych dní.
V.2. Spoločnosť a ňou nominovaní IT špecialisti pre aktivity Národného projektu strpia kontrolu
správnosti výkonu aktivít Národného projektu a poskytnú súčinnosť pri tejto kontrole. Zároveň
sa budú podieľať na komunikácii nevyhnutnej pre účely realizácie aktivít Národného projektu na
základe podmienok zo strany poskytovateľa nenávratného finančného príspevku na Národný
projekt.
V.3. Memorandum môže byť zmenené len vo forme písomných dodatkov podpísaných všetkými
Signatármi.
V.4. Memorandum je vytlačené a podpísané Signatármi v troch rovnocenných vyhotoveniach, z
ktorých každé má platnosť originálu a každý Signatár obdrží jedno.
Miesto a dátum: Košice, 20.10.2017
Za bart.sk s.r.o.
Ing. Marek Barta
konateľ spoločnosti
za Centrum vedecko-technických informácií SR
prof. RNDr. Ján Turňa, CSc
generálny riaditeľ

za Univerzitu Pavla Jozefa Šafárika v Košiciach (na
základe poverenia rektora UPJŠ zo dňa 14.6.2017)
doc. RNDr. Gabriel Semanišin, PhD.
dekan Prírodovedeckej fakulty a garant IT
Akadémie

www.itakademia.sk
ITMS2014+: 312011F057
Národný projekt IT AKADÉMIA - VZDELÁVANIE PRE 21. STOROČIE je v rámci Operačného programu Ľudské zdroje spolufinancovaný z ESF a EFRR.

