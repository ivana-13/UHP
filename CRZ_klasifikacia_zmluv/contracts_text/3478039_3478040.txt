Dodatok č. 10 k Zmluve č. HPS 831/2007

Dodatok č. 10
k Zmluve o zabezpečení aplikačnej podpory ISP
(ďalej len „Dodatok“)
medzi:
VSL Software, a.s.
Lomená 8
040 01 Košice
Zapísaná v Obchodnom registri na Okresnom súde Košice I,
oddiel: Sa, vložka číslo 1362/V
Zastúpená: RNDr. Roman Vasky, PhD., predseda predstavenstva
IČO: 31 699 626
DIČ: 2020486182
IČ DPH: SK2020486182
ďalej len „VSL“, „Dodávateľ“ alebo „Poskytovateľ“
a
Železničná spoločnosť Cargo Slovakia, a.s.
Drieňová 24
820 09 Bratislava
Zapísaná v Obchodnom registri vedenom na Okresnom súde Bratislava I,
oddiel: Sa, vložka číslo 3496/B,
Zastúpená
Ing. Martin Vozár, MBA, predseda predstavenstva
Ing. Miroslav Hopta, podpredseda predstavenstva
IČO: 35 914 921
DIČ: 2021920065
IČ DPH: SK2021920065
ďalej len „Zákazník“
(ďalej spoločne aj „Zmluvné strany“)

1

Dodatok č. 10 k Zmluve č. HPS 831/2007

I.

Preambula

1.

Zmluvné strany dňa 13.07.2007 uzavreli medzi sebou Zmluvu o zabezpečovaní
aplikačnej podpory č. HPS 831/2007 a následne k tejto zmluve uzavreli dňa
04.08.2008 dodatok č. 1, dňa 30.04.2009 dodatok č. 2, dňa 27.04.2010 dodatok č. 3,
dňa 31.01.2011 dodatok č. 4, dňa 04.04.2012 dodatok č. 5, dňa 05.02.2014 dodatok č.
6, dňa 26.03.2015 dodatok č. 7, dňa 15.12.2016 dodatok č. 8 a dňa 28.06.2017
dodatok č. 9 (predmetná zmluva v znení jej dodatkov č. 1 až 9 bude ďalej označovaná
len ako „Zmluva“). Predmetom Zmluvy je, okrem iného, záväzok Poskytovateľa
poskytovať Zákazníkovi služby podpory prevádzky a aplikačnej podproy informačného
systému ISP (ďalej len „ISP“) a tomu zdopovedajúci záväzok Zákazníka a platiť za to
Poskytovateľovi dohodnutú odmenu.

2.

Všetky pojmy uvedené v tomto Dodatku s veľkým začiatočným písmenom majú
význam, aký im pripisuje Zmluva, s výnimkou tých, ktoré sú osobitne zavedené týmto
Dodatkom.

3.

Zmluvné strany sa v súlade s ust. bodu 16.2 Zmluvy dohodli na uzavretí tohto Dodatku
v súvislosti s zavedením legislatívnych zmien týkajúcich sa ochrany a spracúvania
osobných údajov, ktoré nadobúdajú účinnosť od 25.05.2018.

II.

Predmet Dodatku

1.

Predmetom tohto Dodatku je dohoda Zmluvných strán o zmene ustanovení Zmluvy
týkajúcich sa ochrany a spracúvania osobných údajov Poskytovateľom, ktorý je v tomto
ohľade vo vzťahu k Zákazníkovi sprostredkovateľom a Zákazník je vo vzťahu
k Poskytovateľovi prevádzkovateľom.

III. Zmena Zmluvy
1.

Zmluvné strany sa dohodli, že označenie článku 9 „OCHRANA INFORMÁCIÍ“ sa
s účinnosťou
od
25.05.2018
nahrádza
novým
označeným
„OCHRANA
INFORMÁCIÍ, OCHRANA A SPRACÚVANIE OSOBNÝCH ÚDAJOV“.

2.

V Článku 9 sa za bod 9.3 s účinnosťou od 25.05.2018 dopĺňajú nové body 9.4 až 9.22,
ktoré znejú nasledovne:
„9.4 Vzhľadom na skutočnosť, že pri výkonne činnosti Poskytovateľa podľa tejto
Zmluvy dochádza k spracúvaniu Osobných údajov Dotknutých osôb, je potrebné
upraviť vzájomné vzťahy medzi Zákazníkom ako Prevádzkovateľom
a Poskytovateľom ako Sprostredkovateľom, ktoré sa spravujú nariadením
Európskeho parlamentu a Rady (EÚ) 2016/679 z 27. apríla 2016 o ochrane
fyzických osôb pri spracúvaní osobných údajov a o voľnom pohybe takýchto
údajov, ktorým sa zrušuje Smernica 95/46/ES (všeobecné nariadenie o ochrane
údajov) (ďalej len „Nariadenie GDPR“) a zákonom č. 18/2018 Z. z. o ochrane
osobných údajov a o zmene a doplnení niektorých zákonov (ďalej len „Zákon
o ochrane osobných údajov“). Nariadenie GDPR a Zákon o ochrane osobných
údajov budú ďalej spoločne označované aj ako „Legislatíva GDPR“.
9.5

Pre účely tohto článku Zmluvy majú pojmy „Osobné údaje“, „Prevádzkovateľ“,
„Sprostredkovateľ“, „Dotknutá osoba“ význam, ktorý je stanovený Legislatívou
GDPR.

9.6

Zmluvné strany sa týmto navzájom zaväzujú, že pri plnení záväzkov
vyplývajúcich im z tejto Zmluvy a pri spracúvaní Osobných údajov Dotknutých
osôb, ku ktorým bude dochádzať v súvislosti s plnením tejto Zmluvy, budú riadne
dodržiavať svoje povinnosti vyplývajúce im z Legislatívy GDPR a z ustanovení
tohto článku Zmluvy.
2

Dodatok č. 10 k Zmluve č. HPS 831/2007

9.7

Poskytovateľ týmto Zákazníkovi vyhlasuje a zodpovedá za to, že poskytuje
dostatočné záruky na prijatie primeraných technických a organizačných opatrení
tak, aby spracúvanie Osobných údajov spĺňalo požiadavky Legislatívy GDPR
a aby sa zabezpečila ochrana práv Dotknutých osôb na čo možno najvyššej
úrovni, pričom aj s prihliadnutím na toto vyhlásenie Zákazník poveril
Poskytovateľa spracúvaním Osobných údajov v jeho mene za podmienok
stanovených v tomto článku Zmluvy. Zákazník je oprávnený požadovať od
Poskytovateľa preukázanie splnenia všetkých povinností, vrátane vykonania
všetkých predpísaných bezpečnostných opatrení, na ochranu Osobných údajov.

9.8

Zákazník je podľa Legislatívy GDPR, okrem iných, Prevádzkovateľom
automatizovaného (elektronického) informačného systému ISP, v ktorom
dochádza aj k spracúvaniu Osobných údajov.

9.9

Zákazník zostáva výhradne zodpovedný ako Prevádzkovateľ za:
a) určenie účelov a spôsobov spracovania Osobných údajov Dotknutých osôb,
ktorých spracúvaním poveril Poskytovateľa ako Sprostredkovateľa podľa tejto
Zmluvy;
b) pokyny pre Poskytovateľa na výkon príslušných spracovateľských operácii.

9.10 Zákazník týmto poveruje Poskytovateľa za Sprostredkovateľa a poveruje ho
spracúvaním Osobných údajov nasledovného okruhu fyzických osôb (Dotknuté
osoby):
a) zamestnanci ZSSK CARGO,
b) osoby, ktoré z povahy obchodných vzťahov ZSSK CARGO je potrebné
evidovať v IS ISP, napríklad kontaktné osoby odosielateľa a prijímateľa
zásielky,
c) zamestnanci subdodávateľov Zákazníka alebo iných spolupracujúcich osôb,
za účelom riadneho poskytovania služieb podľa tejto Zmluvy.
Sprostredkovateľ je oprávnený spracúvať osobné údaje dotknutých osôb v mene
prevádzkovateľa za účelom plnenia záväzkov vyplývajúcich z tejto Zmluvy.
Právnym základom spracúvania je plnenie zákonných a zmluvných povinností
Zákazníka v zmysle článku 6 ods. 1 písm. b), c) a f) Nariadenia GDPR, a to
s ohľadom na príslušnú povahu spracúvania príslušných Osobných údajov.
9.11 Zákazník sprístupní Poskytovateľovi len Osobné údaje nevyhnutne potrebné na
plnenie tejto Zmluvy, pričom Poskytovateľ je ako Sprostredkovateľ oprávnený
spracúvať Osobné údaje za účelom a v rozsahu nevyhnutnom na plnenie služieb
uvedených v článku 2 tejto Zmluvy. Poskytovateľ je oprávnený spracúvať
nasledovné typy osobných údajov:
 bežné osobné údaje a to najmä v nasledovnom rozsahu
•
titul, meno, priezvisko a iné meno;
•
adresa;
•
kontaktné údaje, najmä telefónne číslo, fax, mobil a e-mail;
•
osobné číslo zamestnanca;
•
iné identifikačné čísla;
•
údaje z organizačnej štruktúry;
•
prihlasovacie meno;
•
údaje o činnosti používateľa v systéme;
9.12 Poskytovateľ je ako Sprostredkovateľ oprávnený na základe písomných pokynov
Prevádzkovateľa s Osobnými údajmi vykonávať nasledovné spracovateľské
operácie:
 získavanie,
 zaznamenávanie,
 usporadúvanie,
 štruktúrovanie,
3

Dodatok č. 10 k Zmluve č. HPS 831/2007











uchovávanie,
zmena,
vyhľadávanie,
prehliadanie,
využívanie,
poskytovanie,
obmedzenie,
vymazanie alebo likvidácia,
prenášanie v rámci informačných systémov ZSSK CARGO.

9.13 Poskytovateľ je ako Sprostredkovateľ povinný najmä:
a) spracúvať Osobné údaje Dotknutých osôb len v rozsahu nevyhnutnom na
účely plnenia záväzkov podľa tejto Zmluvy, v súlade so všeobecne
záväznými právnymi predpismi a na základe zdokumentovaných pokynov
Zákazníka ako Prevádzkovateľa, a to aj vtedy, ak ide o prenos Osobných
údajov do tretej krajiny alebo medzinárodnej organizácii okrem prenosu na
základe osobitného predpisu alebo medzinárodnej zmluvy, ktorou je
Slovenská republika viazaná; Poskytovateľ je pri takom prenose povinný
oznámiť Zákazníkovi túto požiadavku pred spracúvaním Osobných údajov,
ak osobitný predpis alebo medzinárodná zmluva, ktorou je Slovenská
republika viazaná, takéto oznámenie nezakazuje z dôvodov verejného
záujmu;
b) bez zbytočného odkladu informovať Zákazníka, ak má za to, že sa pokynom
Zákazníka porušuje Legislatíva GDPR, osobitné právne predpisy alebo
medzinárodná zmluva, ktorou je Slovenská republika viazaná, ktoré sa týkajú
Ochrany osobných údajov;
c) oznámiť Zákazníkovi zistenie porušenia ochrany Osobných údajov v zmysle
Legislatívy GDPR bez zbytočného odkladu po tom, čo sa o tom dozvedel
a poskytnúť Zákazníkovi všetku súčinnosť, informácie a podklady potrebné
pre splnenie jeho povinností podľa ust. čl. 33 a 34 Nariadenia GDPR;
d) zachovávať mlčanlivosť o Osobných údajoch Dotknutých osôb, najmä:
i. neposkytnúť alebo nesprístupniť Osobné údaje Dotknutých osôb žiadnym
tretím osobám,
ii. nezverejniť Osobné údaje Dotknutých osôb,
okrem prípadov, kedy povinnosť poskytnúť, sprístupniť alebo zverejniť
Osobné údaje vyplýva z príslušných platných právnych predpisov alebo
rozhodnutia príslušného orgánu verejnej moci;
e) zabezpečiť, aby sa osoby oprávnené spracúvať Osobné údaje zaviazali, že
zachovajú mlčanlivosť o informáciách, o ktorých sa dozvedeli, ak nie sú
viazané povinnosťou mlčanlivosti vyplývajúcou z platných právnych
predpisov;
f) spracúvať Osobné údaje len na určený účel poskytovania služieb podľa tejto
Zmluvy;
g) nevyužívať Osobné údaje Dotknutých osôb pre vlastnú potrebu, pre potreby
vlastnej podnikateľskej činnosti a ani na účely reklamy, či marketingu;
h) vykonať opatrenia podľa článku 32 Nariadenia GDPR, zabezpečovať
aplikáciu týchto opatrení počas celej doby trvania Zmluvy a v prípade
potreby tieto opatrenia vhodným spôsobom aktualizovať, rozširovať alebo
dopĺňať;
i) chrániť Osobné údaje tak, aby nedošlo k ich strate, poškodeniu,
neoprávnenej zmene, úniku alebo zneužitiu;
j) dodržiavať podmienky zapojenia ďalšieho Sprostredkovateľa podľa bodu
9.17 tohto článku Zmluvy a príslušných ustanovení Legislatívy GDPR;
k) po zohľadnení povahy spracúvania Osobných údajov v čo najväčšej miere
poskytnúť súčinnosť Zákazníkovi vhodnými technickými a organizačnými
opatreniami pri plnení jeho povinnosti prijímať opatrenia na základe žiadosti
Dotknutej osoby podľa kapitoly III Nariadenia GDPR;

4

Dodatok č. 10 k Zmluve č. HPS 831/2007

poskytnúť súčinnosť Zákazníkovi pri zabezpečovaní plnenia povinností podľa
ust. čl. 32 až 36 Nariadenia GDPR s prihliadnutím na povahu spracúvania
Osobných údajov a informácie dostupné Poskytovateľovi;
m) vymazať Osobné údaje alebo vrátiť Zákazníkovi osobné údaje po ukončení
poskytovania služieb týkajúcich sa spracúvania Osobných údajov na základe
rozhodnutia Zákazníka a vymazať existujúce kópie, ktoré obsahujú Osobné
údaje, ak osobitný predpis alebo medzinárodná zmluva, ktorou je Slovenská
republika viazaná, nepožaduje uchovávanie týchto Osobných údajov;
n) vymazať Osobné údaje Dotknutých osôb bezodkladne po dosiahnutí účelu
spracúvania Osobných údajov; tým nie sú dotknuté ustanovenia všeobecne
záväzných právnych predpisov ukladajúcich Poskytovateľovi povinnosti
uchovávania týchto osobných údajov. V prípade pochybností o vzniku
povinnosti vymazať Osobné údaje Dotknutých osôb je Poskytovateľ povinný
obrátiť sa na Zákazníka so žiadosťou o usmernenie;
o) poskytnúť Zákazníkovi na základe jeho požiadavky bezodkladne potvrdenie
o výmaze Osobných údajov;
p) poskytnúť Zákazníkovi informácie potrebné na preukázanie splnenia jeho
povinností podľa tejto Zmluvy a Legislatívy GDPR (najmä článku 28
Nariadenia GDPR) a poskytnúť Zákazníkovi súčinnosť v rámci auditu
ochrany Osobných údajov a kontroly zo strany Zákazníka alebo audítora,
ktorého Zákazník vykonaním auditu (kontroly) poveril;
q) viesť v súlade s Nariadením GDPR záznamy o všetkých kategóriách
spracovateľských činností, ktoré vykonal v mene Zákazníka;
r) bezodkladne informovať Zákazníka o potrebe opravy alebo vymazania
nesprávnych alebo neaktuálnych Osobných údajov, o ktorých sa dozvie;
s) spracúvať len také Osobné údaje, ktoré rozsahom a obsahom zodpovedajú
určenému účelu a sú nevyhnutné pre jeho dosiahnutie;
t) spracúvať iba správne, kompletné a aktuálne Osobné údaje vo vzťahu
k účelu ich spracúvania a naložiť s nesprávnymi a nekompletnými Osobnými
údajmi v súlade s Legislatívou GDPR;
u) neposkytovať a nesprístupňovať Osobné údaje bez predchádzajúceho
písomného súhlasu Zákazníka, okrem prípadov, ak poskytnutie a/alebo
sprístupnenie je nevyhnutné na zabezpečenie spracúvania Osobných údajov
podľa tejto Zmluvy alebo povinnosť poskytnutia a/alebo sprístupnenia
Osobných údajov vyplýva z osobitných právnych predpisov alebo na základe
rozhodnutia orgánu verejnej moci;
v) udržiavať Osobné údaje získané na rozdielne účely oddelene.
l)

9.14 Zákazník je oprávnený najmä:
a) kedykoľvek počas trvania tejto Zmluvy žiadať od Poskytovateľa pravdivé
písomné potvrdenie o tom, či spĺňa alebo nespĺňa podmienky pre výkon
činnosti podľa tohto článku Zmluvy a pre výkon ďalších povinností, ktoré
ustanovuje Legislatíva GDPR;
b) po predchádzajúcom písomnom oznámení adresovanom Poskytovateľovi
vykonať u Poskytovateľa audit/kontrolu aj v prítomností prevádzkovateľom
určených osôb za účelom zistenia, či si Poskytovateľ ako Sprostredkovateľ
plní riadne svoje povinnosti v zmysle tohto článku Zmluvy a Legislatívy
GDPR, pričom sprostredkovateľ je povinný mu poskytnúť všetku súčinnosť
k riadnemu vykonaniu tohto auditu;
c) žiadať od Poskytovateľa kompletné informácie o spracúvaní Osobných
údajov Dotknutých osôb v zmysle tohto článku Zmluvy;
d) žiadať od Poskytovateľa potvrdenie o výmaze Osobných údajov.
9.15 Zákazník je povinný poskytnúť Poskytovateľovi všetky informácie potrebné
k tomu, aby si Poskytovateľ mohol riadne a včas plniť svoje povinnosti v podľa
tohto článku Zmluvy.
9.16 Zamestnanci Zákazníka vykonávajúci kontrolu dodržiavania podmienok
spracúvania Osobných údajov alebo iná osoba poverená k tomu Zákazníkom
5

Dodatok č. 10 k Zmluve č. HPS 831/2007

(audítor) sa pred začatím kontroly preukážu Poskytovateľovi písomným
poverením podpísaným príslušnými členmi štatutárneho orgánu Zákazníka.
9.17 Poskytovateľ je oprávnený zapojiť do spracúvania Osobných údajov ďalšieho
Sprostredkovateľa
(subdodávateľ
Poskytovateľa)
len
na
základe
predchádzajúceho písomného súhlasu Zákazníka. Poskytovateľ je povinný
informovať Zákazníka o akýchkoľvek zamýšľaných zmenách v súvislosti
s pridaním alebo nahradením ďalších sprostredkovateľov, čím sa Zákazníkovi
dáva možnosť namietať voči takýmto zmenám. V prípade, ak Zákazník namieta
voči osobe ďalšieho Sprostredkovateľa, nie je Poskytovateľ oprávnený takého
ďalšieho Sprostredkovateľa poveriť spracúvaním Osobných údajov Dotknutých
osôb. Ak Prevádzkovateľ zapojí do vykonávania osobitných spracovateľských
činností v mene Zákazníka ďalšieho Sprostredkovateľa, tomuto ďalšiemu
Sprostredkovateľovi v zmluve alebo inom právnom úkone je povinný uložiť
rovnaké povinnosti týkajúce sa ochrany Osobných údajov, ako sú ustanovené
v tomto článku Zmluvy, a to najmä poskytnutie dostatočných záruk na prijatie
primeraných technických a organizačných opatrení tak, aby spracúvanie
Osobných údajov spĺňalo požiadavky vyplývajúce z Legislatívy GDPR. Ak ďalší
Sprostredkovateľ poverený Poskytovateľom nesplní svoje povinnosti týkajúce sa
ochrany Osobných údajov, nesie zodpovednosť voči Zákazníkovi Poskytovateľ.
9.18 Práva a povinnosti Zákazníka a Poskytovateľa vyplývajúce z Legislatívy GDPR
a z tejto Zmluvy sú pre obe zmluvné strany záväzné po celú dobu trvania tejto
Zmluvy. Zodpovednosť za škodu vzniknutú pri porušení povinností vyplývajúcich
z tohto článku Zmluvy a z Legislatívy GDPR sa riadi príslušnými ustanoveniami
článku 82 Nariadenia GDPR.
9.19 V prípade, že Zákazník napriek písomnému upozorneniu Poskytovateľa podľa
bodu 9.13 písm. b) tohto článku Zmluvy trvá na vykonaní pokynu týkajúceho sa
spracúvania Osobných údajov, ktorým by došlo k porušeniu pravidiel
stanovených Legislatívou GDPR, je Poskytovateľ oprávnený od tejto Zmluvy
odstúpiť.
9.20 V prípade, že Poskytovateľ pri spracúvaní Osobných údajov podľa tejto Zmluvy
alebo v súvislosti s tým poruší ktorúkoľvek z povinností vyplývajúcich mu z tohto
článku Zmluvy alebo z Legislatívy GDPR, je Zákazník oprávnený od tejto Zmluvy
odstúpiť.
9.21 V prípade, ak sa Poskytovateľ pri spracúvaní Osobných údajov dopustí
porušenia Legislatívy GDPR a/alebo tohto článku Zmluvy a (i) uplatnený nárok
tretej osoby (Dotknutej osoby) na náhradu tým spôsobenej škody bude
uspokojený Zákazníkom a/alebo (ii) bude z tohto dôvodu alebo v súvislosti s tým
Zákazníkovi zo strany príslušných dozorných orgánov uložená pokuta a/alebo iná
peňažná sankcia, má Zákazník voči Poskytovateľovi právo regresu, t.j. nárok na
náhradu poskytnutého plnenia/uhradenej pokuty spolu s príslušenstvom, ako aj
právo na náhradu akejkoľvek ďalšej majetkovej alebo nemajetkovej ujmy, ktorá
v tejto súvislosti Zákazníkovi vznikla, a to v lehote 30 dní odo dňa doručenia
výzvy Poskytovateľovi, ak Zákazník, pokiaľ to bolo v konkrétnom prípade
objektívne možné, upozornil Poskytovateľa v primeranej lehote vopred na takéto
nároky či pokuty či ich hrozbu a umožnil mu spolupracovať so Zákazníkom pri
riešení a urovnaní takýchto nárokov, pokút či ich hrozieb.
9.22 Poskytovateľ je oprávnený na základe tejto Zmluvy začať so spracúvaním
Osobných údajov Dotknutých osôb v mene Zákazníka odo dňa nadobudnutia
platnosti Dodatku č. 1 k tejto Zmluve. Doba spracúvania Osobných údajov je
zhodná s dobou trvania tejto Zmluvy.“
3.

Ostatné ustanovenia Zmluvy, ktoré nie sú týmto Dodatkom dotknuté, ostávajú naďalej
v platnosti a účinnosti bez zmien.
6

Dodatok č. 10 k Zmluve č. HPS 831/2007

4.

Poskytovateľ sa uzavretím tohto Dodatku zaväzuje a Zákazníkovi garantuje, že odo
dňa nadobudnutia účinnosti tohto Dodatku bude plniť všetky povinnosti vyplývajúce
z článku 9 bodov 9.4 až 9.22 v znení obsiahnutom v ods. 2 tohto článku Dodatku
a zároveň sa zaväzuje, že najneskôr ku dňu 25.05.2018 prijme a zavedie do praxe
primerané technické a organizačné opatrenia s cieľom zaistiť bezpečnosť a ochranu
Osobných údajov, ktoré bude v mene Zákazníka spracúvať.

5.

Poskytovateľ sa uzavretím tohto Dodatku zaväzuje na požiadanie poskytnúť bezplatne,
resp. v rámci služieb podpory, informácie o spracovávaní osobných údajov v systéme
ISP potrebné pre posúdenie systému ISP z pohľadu, či tento spĺňa požiadavky kladené
Legislatívou GDPR na zabezpečenie integrity Osobných údajov spracúvaných v tomto
systéme, bezpečnosti spracúvania Osobných údajov v tomto systéme, ako aj
z hľadiska či jeho funkcionality a konfigurácia (nastavenia) zodpovedajú požiadavkám
vyplývajúcim z Legislatívy GDPR. Poskytovateľ sa zaväzuje na základe požiadaviek
Zákazníka na vykonanie prípadných primeraných opatrení (vrátane návrhov na zmeny,
rozšírenia alebo doplnenia systému ISP) s cieľom dosiahnutia súladu systému ISP
s požiadavkami kladenými Legislatívou GDPR, spracovať štúdiu realizovateľnosti
podľa bodu 4.5 Zmluvy a bodu 4. Prílohy č. 1 Zmluvy na realizáciu týchto požiadaviek
s návrhom cenovej ponuky a s uvedením predpokladanej doby implementácie týchto
opatrení. Poskytovateľ je následne povinný vykonať schválené opatrenia v rozsahu
a termínoch písomne odsúhlasených Zákazníkom.

IV. Záverečné ustanovenia
1.

Tento dodatok nadobúda platnosť dňom jeho podpisu oboma Zmluvnými stranami
a účinnosť dňom nasledujúcim po dni jeho zverejnenia v Centrálnom registri zmlúv
vedenom Úradom vlády SR v súlade s ust. § 47a ods. 1 Občianskeho zákonníka
v spojení s ust. § 5a ods. 2 zákona č. 211/2000 Z. z. o slobodnom prístupe
k informáciám a o zmene a doplnení niektorých zákonov v znení neskorších predpisov.
Zmluvné strany vyhlasujú a zaväzujú sa, že ak aj tento Dodatok nadobudne účinnosť
až po 25.05.2018, pri spracúvaní Osobných údajov sa budú riadiť príslušnými
ustanoveniami Legislatívy GDPR a úpravou vyplývajúcou z článku III. ods. 2 tohto
Dodatku už od 25.05.2018.

2.

Tento Dodatok je vyhotovený v štyroch rovnopisoch, po dve pre každú Zmluvnú stranu.

3.

Zmluvné strany vyhlasujú, že majú spôsobilosť na právne úkony v plnom rozsahu a ich
zmluvná voľnosť nie je žiadnym spôsobom obmedzená. Zmluvné strany ďalej
vyhlasujú, že tento Dodatok uzatvorili na základe ich skutočnej, slobodnej a vážnej
vôle, ktorej prejav zachytený v obsahu tohto Dodatku je dostatočne určitý a
zrozumiteľný, tento Dodatok uzatvorili dobromyseľne a v dobrej viere a neuzatvorili ho
ani v omyle, ani pod nátlakom a ani v tiesni za nápadne nevýhodných podmienok.
Zmluvné strany sa pred podpisom tohto Dodatku riadne oboznámili s jeho obsahom,
obsahu tohto Dodatku porozumeli a na znak súhlasu s úpravou práv a povinností
stanovených v tomto Dodatku ho prostredníctvom osôb oprávnených konať v ich mene
podpísali.
---NASLEDUJE PODPISOVÁ STRANA---

7

Dodatok č. 10 k Zmluve č. HPS 831/2007

PODPISOVÁ STRANA
Zákazník:

Poskytovateľ:

V Bratislave, dňa 24.05.2018

V Bratislave, dňa 24.05.2018

__________________________________
Ing. Martin Vozár, MBA
predseda predstavenstva a generálny riaditeľ
Železničná spoločnosť Cargo Slovakia, a.s.

_______________________________
RNDr. Roman Vasky, PhD.
predseda predstavenstva
VSL Software, a.s.

_______________________________
Ing. Miroslav Hopta
podpredseda predstavenstva
Železničná spoločnosť Cargo Slovakia, a.s.

8

