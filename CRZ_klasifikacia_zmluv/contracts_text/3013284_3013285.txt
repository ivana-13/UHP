ZMLUVA O DIELO a LICENČNÁ ZMLUVA
číslo 61/2017/Z
uzatvorená podľa § 536 a nasl. zákona č. 513/1991 Zb. Obchodný zákonník a § 65 a nasl. zákona
č. 185/2015 Z. z. Autorský zákon medzi:

Poskytovateľ
Sídlom

Streamstar, a.s.
Dúbravská cesta 4, 841 04 Bratislava - mestská časť Karlova
Ves
predseda predstavenstva: Radoslav Tóth
47 032 278
2023715606
SK2023715606

v zastúpení:
IČO
DIČ
IČ DPH
Bankové spojenie
Číslo účtu
IBAN číslo
Zapísaný v obchodnom registri Okresného súdu Bratislava I, oddiel Sa, vložka č. 5717/B
(ďalej len “zhotoviteľ“)

Objednávateľ
Tlačová agentúra Slovenskej republiky
Sídlom
Dúbravská cesta 14, 841 04 Bratislava
v zastúpení:
Jaroslav Rezník, generálny riaditeľ
IČO
31 320 414
DIČ
2020291064
IČ DPH
SK 2020291064
Číslo účtu:
IBAN:
Zapísaný v obchodnom registri Okresného súdu Bratislava I, oddiel Po, vložka č. 37/B
(ďalej len “objednávateľ“)
I
Úvodné ustanovenia
1. Zmluvné strany vyhlasujú, že údaje uvedené v záhlaví tejto zmluvy sú pravdivé a aktuálne a
zaväzujú sa bez meškania oznámiť druhej zmluvnej strane každú zmenu, ktorá by mohla mať
vplyv na plnenie zmluvných záväzkov. Sú si vedomé, že pri neoznámení takejto skutočnosti budú
znášať následky, ktoré môžu druhej zmluvnej strane z neznalosti týchto údajov vzniknúť
2. Zhotoviteľ vyhlasuje, že spĺňa všetky podmienky a požiadavky v tejto zmluve stanovené a je
oprávnený túto zmluvu uzatvoriť a riadne plniť záväzky v nej obsiahnuté, najmä poskytnúť
objednávateľovi plnenie podľa tejto zmluvy a špecifikácie diela uvedené v článku III tejto zmluvy.
3. Objednávateľ vyhlasuje, že spĺňa všetky podmienky a požiadavky v tejto zmluve stanovené, je
oprávnený túto zmluvu uzatvoriť a riadne plniť záväzky v nej obsiahnuté a je oprávnený s
obsahom diela nakladať spôsobom, aký je predpokladaný podľa tejto zmluvy, alebo si takéto
oprávnenie zabezpečí.

II
Predmet zmluvy
1. Predmetom zmluvy je zabezpečenie naprogramovania a nadizajnovania projektu „Úprava a
migrácia existujúceho video systému pre archiváciu videí“ (ďalej len “dielo”) bližšie
špecifikované v článku III tejto zmluvy, v súlade s podmienkami dohodnutými v tejto zmluve.

1

2. Dielo nezasahuje neoprávnene do práv tretích osôb (autorských a iných), a tieto sú vysporiadané
a zhotoviteľ garantuje, že v budúcnosti nebudú voči objednávateľovi vznesené žiadne ďalšie
nároky. Zhotoviteľ je jediným oprávneným vykonávateľom majetkových práv k dielu.
3. Grafický návrh diela a jeho grafické prvky použité pri tvorbe grafického návrhu a samotného
informačného systému sú dodané zo strany objednávateľa a zhotoviteľ za ne nenesie
zodpovednosť.
4. Premigrovaný Informačný systém bude umiestnený v serverovej miestnosti objednávateľa.

III
Špecifikácia diela a súvisiacich prác
1. Migrácia a úpravu existujúceho video systému objednávateľa pre archiváciu videí - verejne
dostupný systém, v ktorom môže používateľ prehliadať videá objednávateľa. Existujúci systém
bude mať zachované všetky pôvodné atribúty, okrem možnosti nahrávať nové videá.
2. Zhotoviteľ zrealizuje migráciu systému podľa požiadaviek objednávateľa vrátane pôvodného
grafického dizajnu web stránky.
3. Zhotoviteľ zabezpečí migráciu databáz užívateľov.
4. Zhotoviteľ zabezpečí migráciu databáz video príspevkov a metadát k videám.
5. Zhotoviteľ zabezpečí migráciu 55 000 videopríspevkov.
6. Zhotoviteľ zabezpečí migráciu všetkých súčastí pôvodného systému na novú serverovú
platformu, vrátane odovzdania serverovej platformy objednávateľovi za účelom umiestnenia
v serverových priestoroch objednávateľa.
7. Zhotoviteľ v spolupráci s objednávateľom zabezpečí všetky potrebné sieťové a integračne
nastavenia pre úspešné spustenie systému.

IV
Práva a povinnosti objednávateľa
1. Objednávateľ sa zaväzuje poskytnúť zhotoviteľovi všetky informácie potrebné pre riadne
a včasné zabezpečenie vytvorenia diela.
2. Objednávateľ je oprávnený počas vytvárania diela upresňovať zhotoviteľovi svoje požiadavky na
dielo a na jeho technické kritériá, ale len v rámci podmienok uvedených v špecifikácii diela
dohodnutých v článku III tejto zmluvy.
3. Objednávateľ sa zaväzuje zaplatiť zhotoviteľovi za vykonané dielo odmenu vo výške a spôsobom
uvedeným v čl. IX tejto zmluvy.

V
Práva a povinnosti zhotoviteľa
1. Zhotoviteľ vykoná dielo a súvisiace práce podľa špecifikácie dohodnutej v článku III tejto zmluvy.
2. Konečná verzia diela bude zhotoviteľom dodaná objednávateľovi v čase dohodnutom podľa
článku VI tejto zmluvy.
3. Zhotoviteľ je oprávnený a povinný upozorniť objednávateľa na nevhodné požiadavky počas
vytvárania diela, ktoré nie sú v súlade s parametrami uvedenými v zadaní.
4. Zhotoviteľ vyhlasuje, že plnenie podľa tejto zmluvy bude realizovať prostredníctvom svojich
zamestnancov a/alebo prostredníctvom iných osôb, pri ktorých neporušuje zákaz nelegálneho
zamestnávania. Zhotoviteľ sa zaväzuje poskytnúť plnenie podľa tejto zmluvy objednávateľovi
tak, aby nedošlo k porušeniu zákazu vykonávania nelegálnej práce a nelegálneho
zamestnávania stanoveného osobitným predpisom. V prípade, že zhotoviteľ poruší svoj záväzok
podľa predchádzajúcej vety a v súvislosti s tým a/alebo v dôsledku toho, bude objednávateľovi
uložená príslušným orgánom verejnej moci sankcia, je zhotoviteľ povinný nahradiť
objednávateľovi všetku škodu, ktorá mu v dôsledku takejto sankcie vznikla. Nárok na náhradu
škody podľa predchádzajúcej vety sa vzťahuje predovšetkým na prípad uloženia pokuty za

2

porušenie zákazu prijať prácu alebo službu, ktorú na základe zmluvy dodáva alebo poskytuje
právnická osoba alebo fyzická osoba prostredníctvom fyzickej osoby, ktorú táto osoba nelegálne
zamestnáva.

VI
Odovzdanie diela
1. Zhotoviteľ odovzdá riadne zhotovené dielo (bez vád) objednávateľovi do 31.7.2017.
2. Riadne odovzdanie diela bude osvedčené písomným protokolom o odovzdaní a prevzatí diela
a súvisiacich prác, ktorý podpíšu obe zmluvné strany po dodaní diela zo strany zhotoviteľa.
VII
Záruka
1. Zhotoviteľ poskytuje záruku, že dodané dielo má ku dňu podpisu protokolu o predaní a prevzatí
diela funkčné vlastnosti popísané v špecifikácii diela v článku III tejto zmluvy.
2. Zhotoviteľ zodpovedá za chyby, ktoré sa v diele vyskytnú v čase jeho odovzdania
objednávateľovi a 24 mesiacov od jeho odovzdania. Zhotoviteľ nezodpovedá za chyby, ktoré
vzniknú nesprávnym manipulovaním s dielom, zásahom tretích strán alebo vyššej moci. Za
chyby diela sa tiež nepovažujú prípady, ak dielo nie je plne funkčné z dôvodu, že je používané v
inom hardvérovom alebo softvérovom prostredí alebo z dôvodu, že serverové prostredie či
softvérové prostredie či samotné dielo bolo upravené alebo pozmenené zásahom tretích strán
bez súhlasu zhotoviteľa alebo z dôvodu, že softvérové prostredie bolo aktualizované
zhotoviteľom tak, že je potrebné rovnako aktualizovať aj dielo, za predpokladu, že zhotoviteľ
zabezpečí takúto aktualizáciu diela najneskôr do 30 dní
od nahlásenia problému
objednávateľom.
3. Nahlásenie problému (chyby) diela sa realizuje e-mailom na support@streamstar.com

VIII
Licencia
1. Zhotoviteľ udeľuje objednávateľovi súhlas na použitie diela v neobmedzenom rozsahu a na celú
dobu trvania autorských majetkových práv k dielu. Táto licencia je udelená ako nevýhradná.
2. Objednávateľ je oprávnený použiť dielo iba nasledovnými spôsobmi:
a) sprístupnením diela verejnosti a/alebo verejným vystavením diela prostredníctvom siete
internet,
b) používaním diela objednávateľom na obchodné účely, na poskytovanie informácii a reklamu.
3. Objednávateľ je oprávnený, nie však povinný, dielo použiť.

IX
Odmena
1. Objednávateľ sa zaväzuje za zhotovenie (vykonanie) diela a súvisiace služby podľa tejto zmluvy
zaplatiť
zhotoviteľovi
celkovú
odmenu
vo
výške
19.850,00
EUR
(slovom
devätnásťtisícosemstopäťdesiat EUR) bez DPH; k cene bude účtovaná DPH v zmysle platných
právnych predpisov (ďalej len “odmena”). Odmena bola určená na základe výsledku verejného
obstarávania (Zákazka s nízkou hodnotou) na dodanie projektu podľa zadania objednávateľa.
Licencia je poskytnutá bezplatne.
2. Odmenu uhradí objednávateľ na základe faktúry – daňového dokladu, ktorú vystaví zhotoviteľ
po dodaní diela. Lehota splatnosti faktúry vystavenej zhotoviteľom je 30 dní odo dňa doručenia
faktúry objednávateľovi. Fakturovaná čiastka sa považuje za uhradenú dňom, v ktorom došlo
k pripísaniu fakturovanej čiastky na účet zhotoviteľa.

3

X
Ostatné dojednania
1. Zmluvné strany sa dohodli, že počas vykonávania diela sú kontaktnými osobami zodpovednými
za komunikáciu s druhou stranou nasledovné osoby:
a) za poskytovateľa: Michal Ivanič, ivanic@streamstar.com,
b) za objednávateľa:
Vladimír Puchala, vladimir.puchala@tasr.sk, Jaroslav Rezník,
jaroslav.reznik@tasr.sk .
2. Preferovaná komunikácia by mala prebiehať e-mailom. Komunikácia prebiehajúca ústne alebo
telefonicky by mala byť následne písomne potvrdené (e-mailom).

XI
Záverečné ustanovenia
1. Táto zmluva, ako i práva a povinnosti, ktoré vznikli na základe tejto zmluvy alebo v súvislosti
s ňou sa riadia zákonom č. 513/1991 Zb. Obchodný zákonník v znení neskorších predpisov,
zákonom č. 185/2015 Z. z. Autorský zákon v znení neskorších predpisov, ako aj ostatnými
všeobecne záväznými právnymi predpismi platnými na území SR.
2. Táto zmluva predstavuje úplnú dohodu zmluvných strán o predmete tejto zmluvy.
3. Obsah tejto zmluvy je možné meniť alebo dopĺňať len formou očíslovaných písomných dodatkov,
podpísaných štatutárnymi zástupcami oboch zmluvných strán.
4. Táto zmluva je uzatvorená v dvoch vyhotoveniach s platnosťou originálu, z ktorej každé
vyhotovenie má platnosť originálu a každá zmluvná strana obdrží po jednom vyhotovení.
5. Táto zmluva nadobúda platnosť dňom jej podpisu oboma zmluvnými stranami a účinnosť dňom
nasledujúcim po dni jej zverejnenia podľa osobitného predpisu (zákon č. 211/2000 Z. z.
o slobodnom prístupe k informáciám ( o slobode informácií ) v znení neskorších predpisov).
V Bratislave 30.6.2017

...............................................................
Streamstar, a.s.
Radoslav Tóth, predseda predstavenstva

.............................................................
Tlačová agentúra Slovenskej republiky
PhDr. Jaroslav Rezník, generálny riaditeľ

4

