Zmluva o poskytovaní finančných prostriedkov č. 1/2017
uzavretá podľa § 269 ods.2 a nasl. zákona č. 513/1991 Zb. - Obchodný zákonník v znení neskorších
predpisov

C. I.

Zmluvné strany
Príjemca:
Sídlo:

Trenčianska univerzita Alexandra Dubčeka v Trenčíne
Študentská 2
911 50 Trenčín

Štatutárny orgán:
Bankové spojenie:

doc. Ing. Jozef Habánik, PhD.
Štátna pokladnica

IČO:
31118259
IČ DPH:
nie je platcom DPH
DIČ:
2021376368
Osoby zodpovedné za prevádzku uzla: Ing. Peter Franko, Ing. Rudolf Sošovička, Ing. Slavomír Beznák
Umiestnenie uzla siete SANET: TnUAD - FPT, I. Krásku 491/30, 020 10 Puchov
Právna forma:
Verejná vysoká škola zriadená zákonom č. 155/1997 Z. z. o zriadení
Trenčianskej univerzity v Trenčíne v znení a doplnení zákona č. 209/2007 Z. z.

Poskytovateľ:
Sídlo:
Štatutárny zástupca:
IČO:
DIČ :

Združenie používateľov Slovenskej akademickej dátovej siete SANET
Vazovova 5, 811 07 Bratislava 1
prof. Ing. Pavol Horváth, PhD., predseda Predstavenstva
17055270
2020796899

Združenie je registrované na MV SR, č. spisu: VVS/l-900/90-3899

ČI. IL
Predmet zmluvy
1.

Predmetom zmluvy je poskytnutie finančných prostriedkov na krytie nákladov zabezpečenia služieb
24 hodinovej nepretržitej prevádzky optickej infraštruktúry vysokorýchlostnej akademickej dátovej
siete pre vedu, výskum a vzdelávanie - SANET, vybudovanej v rámci projektu SANET II, v zmysle
čl. 2, ods. 3.1, písm. f, Zmluvy o poskytnutí dotácie zo štátneho rozpočtu č. 0119/2017 medzi
MŠVVaŠ SR a Združením SANET zo dňa 17.02.2017:
a/ na zabezpečenie nepretržitej prevádzky 24 hodín denne, 7 dní v týždni uzla
vysokorýchlostnej siete SANET,
b/ na zabezpečenie technickej a systémovej ^ obsluhy príslušných zariadení vo vlastníctve
alebo dlhodobom prenájme Združenia SANET vrátane prenosových trás a zariadení
v nepretržitej prevádzke,

ч

2.

с/ na konzultačné a systémové služby pri zabezpečení pripojenia organizácií - členov
združenia SANET na uzol siete.
Rozšírenie predmetu zmluvy o prípadné ďalšie služby zo strany príjemcu bude upravené dodatkom
k tejto zmluve.

Cl. III.
Povinnosti zmluvných strán
1. Poskytovateľ je povinný poskytnúť bezplatný prístup do siete SANET pre príjemcu.
2. Príjemca je povinný menovať správcu uzla - osobu (osoby) zodpovednú za nepretržitú prevádzku uzla
siete SANET a za technickú a systémovú obsluhu príslušných zariadení a prenosových trás v správe
príslušného uzla siete SANET.
3. Príjemca je povinný pripájať iných členov združenia SANET do uzla siete SANET a poskytnúť im
technickú a systémovú pomoc pri realizácii pripojenia.
4. Príjemca je povinný zabezpečiť, aby osoba zodpovedná za prevádzku uzla siete SANET bola
kompetentná pri riešení technických a systémových porúch na uzle siete SANET.

ČI. IV.
Cena predmetu zmluvy
3. Cena predmetu zmluvy, ktorý je špecifikovaný v čl. II tejto zmluvy bude stanovená podľa bodového
hodnotenia jednotlivých služieb, ktoré príjemca zabezpečuje pre iné univerzitné, akademické,
vzdelávacie inštitúcie a iné organizácie - členov združenia SANET. Bodové hodnotenie bolo
schválené uznesením Predstavenstva združenia SANET zo dňa 28.03.2017.
4. Hodnota bodu závisí od výšky každoročnej dotácie, ktorú na tento účel poskytuje Ministerstvo
školstva, vedy, výskumu a športu SR Združeniu SANET na základe Zmluvy o poskytnutí dotácie zo
štátneho rozpočtu č. 0119/2017 medzi MŠVVaŠ SR a Združením SANET zo dňa 17.02.2017.
5. Bodové hodnotenie služieb, ktoré jednotlivé uzly poskytujú, sa reviduje vždy k 31.12. bežného roku
a podlieha schváleniu Predstavenstvom SANETu. Tabuľka bodového hodnotenia uzla tvorí prílohu
č.l tejto zmluvy, a tvorí jej nedeliteľnú časť.
6. Finančné prostriedky predstavujú výlučne bežné transféry, v zmysle čl.2, ods. 3.1 písm.f.

ČL V.
Účel použitia finančných prostriedkov
1. Finančné prostriedky poskytnuté z dotácie Ministerstva školstva, vedy, výskumu a športu SR môže
príjemca (univerzita, pracovisko SAV, stredná škola, príp. iná inštitúcia, spravujúca uzol siete
SANET) použiť výlučne na navýšenie mzdových prostriedkov pre zamestnancov príjemcu, správcu
uzla siete SANET a osôb, ktoré sa na prevádzke uzla podieľali, v zmysle čl. III, ods. 2 tejto zmluvy,
prípadne na doplnenie technického vybavenia uzla siete SANET podľa odporúčania správcu uzla a
na úhradu priamych nákladov spojených s prevádzkou uzla.
2. Príjemca berie na vedomie, že finančné prostriedky poskytnuté na základe tejto zmluvy sú získané
z dotácie Ministerstva školstva, vedy, výskumu a športu SR. Na základe vyžiadania je príjemca
povinný predložiť poskytovateľovi rozpis účelu čerpania poskytnutých prostriedkov.
3. V prípade použitia týchto finančných prostriedkov pre osoby, ktoré sa na prevádzke uzla siete SANET
nepodieľali alebo pri ich použití na iný účel ako je uvedený v ods. 1 tohto článku, bude poskytovateľ
v zmysle vyššie uvedených zmluvných záväzkov použitia prostriedkov dotácie požadovať ich
vrátenie.
4. Príjemca je povinný finančné prostriedky použiť v súlade s ustanovením ods. 1 tohto článku
prostriedkov pre správcu uzla a pre osoby, ktoré sa na prevádzke uzla podieľali, najneskôr do 30 dní
od uhradenia príslušnej faktúry poskytovateľom.

ČI. VI
Sankcie
1. V prípade porušenia niektorého z ustanovení čl. И. а III. príjemcom, si poskytovateľ vyhradzuje
právo neuhradiť faktúru za obdobie v ktorom porušenie povinnosti nastalo. Obdobím sa rozumie
fakturačné obdobie v zmysle čl. VII. bod. 1 tejto zmluvy.
2. Poskytovateľ je povinný o tejto skutočnosti príjemcu vopred informovať.

Čl. VII.
Fakturácia
1. Príjemcovi vznikne právo fakturovať dohodnutú sumu v zmysle čl. IV. tejto zmluvy štvrťročne po
poskytnutí finančných prostriedkov, ktoré sú predmetom tejto zmluvy a po schválení bodového
hodnotenia predstavenstvom združenia.
2. Príjemca fakturuje dohodnutú sumu bez DPH.
3. Poskytovateľ sa zaväzuje uhradiť fakturovanú sumu v lehote splatnosti faktúry. Zmluvné strany sa
dohodli na 14 dňovej splatnosti faktúr odo dňa ich doručenia.

Čl. VIII.
Záverečné ustanovenia
1. Vzhľadom na skutočnosť, že služby podľa čl. II. tejto zmluvy boli poskytované už od 1. januára 2017,
zmluvné strany sa dohodli, že náklady za doteraz poskytnuté služby vyfakturuje poskytovateľ
osobitnou faktúrou v zmysle tejto zmluvy po jej podpise.
2. Zmluva nadobúda platnosť a účinnosť dňom nasledujúcim po dni jej zverejnenia v Centrálnom
registri zmlúv vedenom Úradom vlády SR.
' 3. Zmluva sa uzatvára na dobu určitú do 31.12.2017. Obe zmluvné strany môžu od zmluvy odstúpiť
alebo ukončiť platnosť zmluvy na základe písomnej výpovede. Výpovedná doba je 2 mesiace a začína
plynúť prvým dňom nasledu júceho mesiaca po mesiaci, v ktorom bola výpoveď podaná.
4. Na poskytnuté finančné prostriedky v zmysle čl. V. tejto zmluvy nie je zo strany príjemcu nárok a
ich výška závisí na celkovej výške nevyhnutných nákladov na zabezpečenie prevádzky siete a na
výške poskytnutej dotácie.
5. Meniť alebo doplňovať zmluvu je možné len na základe obojstrannej dohody formou písomného
dodatku zmluvy, ktorý bude jej nedeliteľnou súčasťou.
6. Vzájomné vzťahy zmluvných strán, pokiaľ ich neupravujú ustanovenia tejto zmluvy sa riadia
všeobecnými právnymi predpismi a ustanoveniami zákona č. 513/1991 Zb - Obchodný zákonník
v znení neskorších predpisov.
7. Zmluva je vyhotovená v štyroch rovnopisoch, z ktorých každá zo strán obdrží dva rovnopisy.

Dátum:
Príjemca:

Poskytovateľ:

doc. Ing.%zef Habánik, PhD.
rektor TnUAD

prof. Ing. Pavol Horváth, PhD. \
predseda Predstavenstva SANET-u

