Rámcová zmluva o poskytovaní služieb
podľa § 269 ods. 2 Obchodného zákonníka v platnom znení
uzavretá medzi zmluvnými stranami:
Dodávateľ:
obchodné meno

:

PURPUR, s. r. o.

so sídlom

:

Pribinova 4, 811 09 Bratislava

IČO

:

45 643 423

DIČ
IČ DPH
Bankové spojenie

:
:
:

2023083524
SK2023083524
Tatra banka a.s., Bratislava

IBAN
SWIFT
č. účtu
Registrácia

:
:
:
:

SK52 1100 0000 0029 4800 2325
TATRSKBX
2948002325/1100
OR OS Bratislava I, odd.: Sro, vložka 66329/B

Zast. prostredníctvom

:

Mgr. Martin Winkler, konateľ

(ďalej len „DODÁVATEĽ“)
a
Odberateľ:
obchodné meno

: Slovenský ľudový umelecký kolektív

so sídlom

: Balkánska 31, 853 08 Bratislava - Rusovce

IČO

: 001 647 80

DIČ

: 20 20 91 08 15

IČ DPH

: SK 20 20 91 08 15

Registrácia

: organizácia zriadená rozhodnutím MK SR o vydaní zriaďovacej listiny

Slovenského ľudového umeleckého kolektívu zo dňa 19.4.2010, číslo MK – 1359/2010-10/5409
Bankové spojenie:
: Štátna pokladnica
IBAN:
: SK63 8180 0000 0070 0011 7243
Zast. prostredníctvom
: Doc. Mgr. Juraj Hamar, CSc., generálny riaditeľ
(ďalej len „ODBERATEĽ“)
Preambula
DODÁVATEĽ je výhradný užívateľ licencie k počítačovej aplikácií HOPINTAXI (ďalej len „aplikácia“),
prostredníctvom ktorej je možné cez mobil a/alebo webové rozhranie realizovať objednanie a uzavretie
zmluvy o poskytnutí taxi služby s treťou osobou a je oprávnený uzavierať právne úkony súvisiace s užívaním
a využívaním aplikácie a výhradne oprávnený nakladať s licenciou a aplikáciou. ODBERATEĽ je
podnikateľský subjekt, ktorý má záujem využívať uvedenú aplikáciu a má záujem na tom, aby DODÁVATEĽ
realizoval správu konta ODBERATEĽA, preberal platby pre taxikárov za zrealizované prepravy a vykonával
iné činnosti dohodnuté v tejto zmluve, pričom za dohodnuté činnosti uhradí ODBERATEĽ dohodnutú
odmenu. Za tým účelom uzavierajú túto zmluvu s nasledovným obsahom.
Čl. I
1.1

Predmet zmluvy
Na základe tejto zmluvy sa DODÁVATEĽ zaväzuje vytvoriť v aplikácií pre ODBERATEĽA konto
a zaregistrovať ho do systému. Na základe registrácie je následne ODBERATEĽ oprávnený
1

zaregistrovať si ďalšie osoby, ktoré budú využívať aplikáciu a prostredníctvom aplikácie služby
taxikárov za podmienok dohodnutých v tejto zmluvy.
Čl. II
2.1

2.2

Zriadenie konta a použitie aplikácie
Za tým účelom, aby ODBERATEĽ a ním určené osoby mohli využívať aplikáciu a taxislužby bez
potreby úhrady v hotovosti priamo taxikárovi, zaregistruje DODÁVATEĽ ODBERATEĽA cez webové
rozhranie v aplikácií , zahrnie ho do databázy firemných zákazníkov a poskytne mu prihlasovacie
údaje. Súčasne ODBERATEĽ určí poverenú(é) osobu(y), ktoré budú ďalej registrovať určené osoby,
ktoré budú využívať aplikáciu prostredníctvom prihlasovacích údajov ODBERATEĽA. Poverené
osoby budú súčasne kontaktnými osobami pre DODÁVATEĽA. DODÁVATEĽ zabezpečí pre
poverené osoby a podľa dohody aj pre určené osoby školenie o aplikácií, o jej správnom využívaní,
o realizácií transakcií cez aplikáciu a o ďalších skutočnostiach týkajúcich sa aplikácie, vrátane
ďalších individuálnych školení.
ODBERATEĽ si už po registrácií sám riadi konto, najmä sám prostredníctvom poverených osôb
určuje osoby, ktoré budú využívať aplikáciu, je oprávnený meniť určité nastavenia a to najmä
prihlasovacie heslo, limitovanie ceny jazdného hradeného prostredníctvom aplikácie, určenie dní
v týždni, kedy je možné využívať aplikáciu určenými osobami a pod. Do uvedených skutočností
DODÁVATEĽ žiadnym spôsobom nezasahuje a najmä nezodpovedá za to, kto skutočne službu
využije, pokiaľ bude služba využívaná určenou osobou zahrnutou v databáze pri ODBERATEĽOVI.

2.3

Po ukončení jazdy zadá taxikár do aplikácie sumu jazdného z taxametra a v rámci aplikácie ju
odošle k osobe vo vozidle. Určená osoba využívajúca aplikáciu je povinná sumu jazdného v aplikácií
skontrolovať a v prípade jej správnosti ju potvrdiť, čím ju odsúhlasí. Pokiaľ určená osoba sumu
jazdného nepotvrdí bezodkladne, najneskôr do 1 minúty od jej doručenia určenej osobe, platí, že
suma jazdného bola potvrdená bez ohľadu na to, či sa tak stalo alebo nie. V prípade, že
ODBERATEĽ dodatočne zistí, že suma jazdného bola účtovaná vyššia, ako by mala byť účtovaná,
požiada

DODÁVATEĽA

o preverenie

ceny

jazdného

z údajov

z aplikácie.

Zistenia

spolu

s odôvodnením oznámi DODÁVATEĽ ODBERATEĽOVI do piatich (5) dní od doručenia žiadosti
ODBERATEĽA; pokiaľ budú zistené rozdiely medzi sumou, ktorá mala byť účtovaná a ktorá bola
účtovaná, je DODÁVATEĽ povinný zabezpečiť správne vyúčtovanie sumy jazdného, a to
pri najbližšom fakturačnom období. Pokiaľ transakcia prebehla v poriadku, sú taxikár aj určená
osoba informovaní o realizácií transakcie.
2.4

ODBERATEĽ si z aplikácie môže kedykoľvek stiahnuť a preveriť všetky realizované jazdy, ktoré
realizovali určené osoby. Databáza jázd sa bude archivovať v aplikácií po dobu 6 mesiacov
a následne bude vymazaná, pokiaľ zo strany ODBERATEĽA nedôjde k reklamácií uskutočnených
jázd. Uhradením faktúry ODBERATEĽ akceptuje údaje z databázy jázd.

2.5

V súlade so zmluvou medzi DODÁVATEĽOM

a taxikármi následne uhradí DODÁVATEĽ

príslušnému taxikárovi sumu jazdného za celý mesiac za využívanie taxislužby ODBERATEĽOM.
DODÁVATEĽ zodpovedá za to, že suma potvrdeného jazdného bude riadne a včas uhradená
taxikárom.

Za

prípadné

omeškanie

sú

úhradou

taxikárom

zodpovedá

v plnom

rozsahu

DODÁVATEĽ. DODÁVATEĽ sa zaväzuje, že Objednávateľovi v plnom rozsahu nahradí akúkoľvek
sankciu, škodu, náklady, nároky zo zodpovednosti alebo akékoľvek iné výdavky, ktoré by mohli

2

zaťažiť Objednávateľa v súvislosti s neplnením povinností DODÁVATEĽA vyplývajúcich z tejto
Zmluvy.
Čl. III
Správa konta
3.1

Cena za správu konta počas trvania zmluvného vzťahu medzi DODÁVATEĽOM a ODBERATEĽOM
je v bezplatnej výške. Správa konta zahŕňa v prípade potreby zistenie informácií o stave účtu,
detailoch jazdy alebo akékoľvek reklamácie a pod.
Čl. IV
Cena a platobné podmienky

4.1

ODBERATEĽ je povinný zaplatiť DODÁVATEĽOVI za poskytnutie plnenia dojednanú cenu v zmysle
platného cenníka – ceny uvedené v bode č. 4.5 tohto dokumentu.

4.2

Dojednaná cena bude uhradená na základe mesačných zúčtovacích faktúr vystavených
DODÁVATEĽOM

k poslednému

dňu

príslušného

kalendárneho

mesiaca

a doručených

ODBERATEĽOVI, a to v lehote 30 dní odo dňa doručenia faktúry ODBERATEĽOVI, a to bankovým
prevodom na účet DODÁVATEĽA uvedený v záhlaví tejto rámcovej zmluvy.
4.3

DODÁVATEĽ

vystaví

faktúru

na

základe

potvrdení

o poskytnutí

plnenia

potvrdených

ODBERATEĽOM. V mesačnej faktúre bude okrem celkovej ceny uvedená každá objednávka zvlášť
v samostatnej položke, ktorá bude obsahovať meno zamestnanca, osobné číslo zamestnanca,
nákladové stredisko, počet najazdených kilometrov, resp. trasu v rámci paušálu, počet stojných
minút a cenu. Potvrdenia podpísané ODBERATEĽOM budú súčasťou faktúry. Potvrdenie
o poskytnutí plnenia musí obsahovať meno zamestnanca, osobné číslo zamestnanca, počet
najazdených kilometrov, resp. trasu v rámci paušálu, počet stojných minút a cenu.
4.4

V prípade omeškania ODBERATEĽA s úhradou faktúr vystavených DODÁVATEĽOM, má
DODÁVATEĽ nárok na zaplatenie úroku z omeškania vo výške 0,05 % z dlžnej sumy za každý deň
omeškania; avšak v maximálnej výške 5 % z hodnoty fakturovanej sumy.

4.5

Cena jazdného a ostatných príplatkov je k dnešnému dňu stanovená nasledovne:
- maximálna výška cena za 1 km jazdy v meste BA = 0,60 € bez DPH
- maximálna výška cena za 1 km mimo mesta BA = 1,20 € bez DPH
- maximálna výška ceny stojného/čakačky v meste BA a mimo mesta BA = 0,27 € / min. bez DPH
- maximálna výška minimálneho jazdného = 4,00 € bez DPH
- maximálna cena nástupného = 1,60 € bez DPH
K Cene bude účtovaná DPH podľa príslušných právnych predpisov.
Čl. V
Záverečné ustanovenia

5.1.

Túto rámcovú zmluvu možno meniť a dopĺňať výlučne vo forme písomných dodatkov podpísaných
obidvoma Zmluvnými stranami.

5.2

Táto rámcová zmluva sa uzatvára na dobu určitú do 31.12.2018.
Každá zo zmluvných strán môže túto zmluvu písomne vypovedať. Výpovedná doba je jeden (1)
mesiac a začína plynúť prvým dňom kalendárneho mesiaca nasledujúceho po mesiaci, v ktorom
3

bola písomná výpoveď doručená druhej zmluvnej strane. Výpoveď je možné dať aj bez uvedenia
dôvodu.
5.3.

Zmluvné strany, pre prípad akéhokoľvek budúceho nedorozumenia alebo sporu súvisiaceho
s plnením tejto rámcovej zmluvy, deklarujú vôľu dospieť prednostne k mimo súdnemu vyriešeniu veci
tak, aby nedošlo k narušeniu obojstrannej obchodnej spolupráce.
Táto zmluva sa spravuje hmotným právom platným v Slovenskej republike. Všetky spory tejto
zmluvy týkajúce sa alebo s ňou súvisiace budú riešené prednostne rokovaním a dohodou
účastníkov, v prípade nedosiahnutia dohody budú všetky spory prejednané a rozhodnuté
všeobecnými súdmi Slovenskej republiky podľa Civilného sporového poriadku č. 160/2015 Z. z.
v platnom znení.

5.4.

Táto zmluva nadobúda platnosť a účinnosť dňom jej podpisu Zmluvnými stranami, v prípade, že
rámcová zmluva nebude podpísaná oboma Zmluvnými stranami v jeden deň, nadobúda platnosť a
účinnosť dňom pripojenia podpisu tej Zmluvnej strany, ktorá rámcovú zmluvu podpíše neskôr.
Zmluva nadobúda platnosť dňom podpisu oboma účastníkmi. Táto zmluva je povinne
zverejňovanou zmluvou v zmysle ustanovenia § 5a zákona č. 211/2000 Z. z. o slobodnom prístupe
k informáciám (zákon o slobode informácií) v platnom znení. Zmluvné strany berú na vedomie
a výslovne a bez výhrad súhlasia s tým, že táto zmluva, vrátane všetkých jeho súčastí a prípadných
príloh a vrátane všetkých prípadných dodatkov k tejto zmluve, bude zverejnená v Centrálnom registri
zmlúv (ďalej len ako „register“). Register je verejný zoznam povinne zverejňovaných zmlúv, ktorý
vedie Úrad vlády Slovenskej republiky v elektronickej podobe. Zverejnenie zmluvy v registri sa
nepovažuje za porušenie, ani za ohrozenie obchodného tajomstva, advokátskeho tajomstva alebo
dôverných informácií ani za porušenie alebo opomenutie povinnosti mlčanlivosti. Táto zmluva je
účinná dňom nasledujúcim po dni jej zverejnenia v registri, pričom objednávateľ sa zaväzuje
zabezpečiť jej zverejnenie.

5.5.

Táto rámcová zmluva je vyhotovená v troch origináloch, dva pre ODBERATEĽA a jeden
DODÁVATEĽA.

5.6

Na právne vzťahy bližšie neupravené touto zmluvou sa primerane vzťahujú ustanovenia
Obchodného zákonníka, a podporne aj Občianskeho zákonníka a/alebo iných príslušných právnych
predpisov Slovenskej republiky. Zmluvný vzťah založený touto Zmluvou je upravený právnym
poriadkom Slovenskej republiky. Toto ustanovenie má povahu voľby rozhodného práva v zmysle ust.
článku 3 NARIADENIA EURÓPSKEHO PARLAMENTU A RADY (ES) č. 593/2008 zo 17. júna 2008
o rozhodnom práve pre zmluvné záväzky (Rím I). Zmluvné strany sa ďalej dohodli v zmysle ust.
článku 25 NARIADENIA EURÓPSKEHO PARLAMENTU A RADY (ES) č. 1215/2012 zo dňa 12.
decembra 2012 o právomoci a uznávaní a výkone rozsudkov v občianskych a obchodných veciach,
že vo veci riešenia všetkých a akýchkoľvek sporov vyplývajúcich z tohto zmluvného vzťahu je daná
právomoc príslušných súdov Slovenskej republiky.

5.7.

Zmluvné strany prehlasujú, že si zmluvu prečítali, jej obsahu porozumeli a že je
slobodnej a vážnej vôle, na znak čoho ju podpisujú.

5.8.

Zmluvné strany sa dohodli, že akákoľvek komunikácia v súvislosti s plnením tejto zmluvy bude
prebiehať cez nasledovné kontakty, pričom ich zmenu je každá zmluvná strany povinná oznámiť
druhej zmluvnej strane bez zbytočného odkladu.

prejavom ich

4

Za ODBERATEĽA :

Katarína Riedlová
Tel: +421 907 095 834
E-mail : katarina.riedlova@sluk.sk

Za DODÁVATEĽA :
Ján Pavlačič
Tel: +421 905 787 067
e-mail : pavlacic@hopintaxi.com
V Bratislave dňa ______________
SĽUK

V Bratislave dňa ______________
PURPUR, s.r.o.

_____________________________

_____________________________

Doc. Mgr. Juraj Hamar, CSc.
generálny riaditeľ

Mgr. Martin Winkler
konateľ spoločnosti

5

