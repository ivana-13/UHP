Zmluva o poskytnutí služieb
uzavretá podľa § 269 ods. 2 zákona č. 513/1991 Zb. Obchodný zákonník v znení neskorších
predpisov (ďalej len „Obchodný zákonník“)
(ďalej len „zmluva“)
medzi nasledovnými zmluvnými stranami:
Objednávateľ:
Názov:
so sídlom:
oprávnený k podpisu:

IČO:
DIČ:
Bankové spojenie:
Číslo účtu:
IBAN:
SWIFT/BIC:

Slovenská republika zast. Ministerstvom dopravy a výstavby
Slovenskej republiky
Nám. slobody 6, 810 05 Bratislava
Mgr. Tibor Šimoni, MBA, vedúci služobného úradu
Poverený ministrom dopravy a výstavby Slovenskej republiky
v Organizačnom poriadku Ministerstva dopravy a výstavby
Slovenskej republiky
30416094
2020799209
Štátna pokladnica
7000117681/8180

(ďalej len „objednávateľ“)
a
Poskytovateľ:
Obchodné meno:
TEMPEST a.s.
so sídlom:
Galvaniho 17/B, 821 04 Bratislava
štatutárny orgán:
Ing. Roman Kriško, člen predstavenstva
Oprávnená osoba na konanie
vo veciach zmluvy:
Ing. Roman Kriško, člen predstavenstva
IČO:
31326650
IČ DPH:
SK 2020327716
Bankové spojenie:
Tatra banka
Číslo účtu:
262 004 1080/1100
IBAN:
SK13 1100 0000 0026 2004 1080
SWIFT/BIC
TATR SK BX
zapísaný v:
Obchodnom registri OS Bratislava 1; oddiel Sa, vložka č. 3771/B
(ďalej len „poskytovateľ“)
(objednávateľ a poskytovateľ ďalej spoločne len ako „zmluvné strany“ alebo jednotlivo
„zmluvná strana“)

Strana 1 z 9

Článok 1
Úvodné ustanovenia
1. Zmluvné strany uzatvárajú túto zmluvu ako výsledok zadávania zákazky s nízkou hodnotou
podľa § 117 zákona č. 343/2015 Z. z. o verejnom obstarávaní a o zmene a doplnení
niektorých zákonov v znení neskorších predpisov, s predpokladanou hodnotou zákazky
19.995,00 EUR bez DPH.
Článok 2
Definícia pojmov
1. Zmluvné strany sa dohodli a súhlasia, že pojmy používané v zmluve, ktoré nebudú v zmluve
zadefinované inak, budú mať pre účely zmluvy nasledovný význam pojmov definovaných
v tomto článku zmluvy:
„Kvalifikačná karta vodiča“ karta spĺňajúca všetky požiadavky podľa prílohy č. 2 k zákonu
č. 280/2006 Z. z. o povinnej základnej kvalifikácii a pravidelnom výcviku niektorých
vodičov, v znení neskorších predpisov (ďalej len „zákon o povinnej základnej
kvalifikácii“), najmä požiadavky podľa noriem ISO 7810, pričom metódy posudzovania
zhody fyzických charakteristík s uvedenými normami musia spĺňať požiadavky normy
ISO 10 373. „Kvalifikačné karty vodiča“ znamená spoločné označenie kvalifikačnej
karty;
„Osvedčenie ADR o školení vodiča“ – doklad (karta) splňujúca všetky požiadavky podľa
zákona č. 56/2012 Z. z. o cestnej doprave v znení neskorších predpisov (ďalej len „zákon
o cestnej doprave“), najmä požiadavky podľa noriem ISO 7810, ISO 7816-1 a podľa
špecifikácie uvedenej v bodoch 8.2.2.8.3 a 8.2.2.8.4 Európskej dohody o medzinárodnej
cestnej preprave nebezpečných vecí ADR 2011;
„Preukaz vodiča vozidla taxislužby“ – doklad (karta) spĺňajúca všetky požiadavky uvedené
v § 8 ods. 10 vyhlášky Ministerstva dopravy, výstavby a regionálneho rozvoja Slovenskej
republiky č. 124/2012 Z. z. , ktorou sa vykonáva zákon č. 56/2012 Z. z. o cestnej doprave
v znení neskorších predpisov;
„ADR“ – Európska dohoda o medzinárodnej cestnej preprave nebezpečných vecí (ďalej len
„ADR“),
„Zmluva“ je táto zmluva o poskytovaní služieb ako aj všetky právne dokumenty, ktoré túto
zmluvu dopĺňajú a aktualizujú, vrátane všetkých právnych dokumentov, ktoré sú
obsiahnuté v zmluve, resp. na ktoré sa v zmluve zmluvné strany odvolávajú;
“Vyhotovenie kvalifikačnej karty vodiča” je personalizácia a dodanie kvalifikačnej karty
vodiča na príslušný okresný úrad v sídle kraja;
„Vyhotovenie Osvedčenia ADR o školení vodiča“ je personalizácia a dodanie Osvedčenia
ADR o školení vodiča objednávateľovi;
Vyhotovenie preukazu vodiča vozidla taxilsužby“ je personalizácia a dodanie preukazu
vodiča vozidla taxislužby objednávateľovi;
„Distribúcia“ je doručenie kvalifikačnej karty vodiča, osvedčenia ADR o školení vodiča
prostredníctvom podateľne ministerstva priamo žiadateľovi a doručenie preukazu vodiča
vozidla taxislužby prostredníctvom slovenskej pošty na príslušný okresný úrad v sídle
kraja;
„Systém“ je informačný systém slúžiaci na dodanie, personalizáciu a distribúciu
kvalifikačných kariet vodiča, osvedčení ADR o školení vodiča a preukazov vodiča
vozidla taxislužby
Strana 2 z 9

Článok 3
Predmet zmluvy
1. Predmetom zmluvy je záväzok poskytovateľa poskytovať služby spočívajúce vo
vyhotovovaní (personalizácia a dodanie) Kvalifikačných kariet vodiča, osvedčení ADR
o školení vodiča a preukazov vodiča vozidiel taxislužby pre objednávateľa (ďalej len ako
„Služby“) v súlade so špecifikáciou, ktorá ako prílohu č. 1 tvorí neoddeliteľnú súčasť zmluvy
a záväzok objednávateľa zaplatiť poskytovateľovi za takto poskytované služby cenu podľa čl.
4 zmluvy.
Článok 4
Cena a platobné podmienky
1. Zmluvné strany sa dohodli v súlade so zákonom NR SR č. 18/1996 Z. z. o cenách v znení
neskorších predpisov a vyhlášky Ministerstva financií Slovenskej republiky č. 87/996 Z. z.,
ktorou sa vykonáva zákon NR SR č. 18/1996 o cenách v znení neskorších predpisov na
maximálnej cene za poskytovanie Služieb nasledovne:
19.995,00 EUR bez DPH
(slovom: devätnásťtisíc deväťstodeväťdesiatpäť EUR)
23.994,00 EUR s DPH
(slovom: dvadsaťtritisíc deväťstodeväťdesiatštyri EUR)
2. Právo na zaplatenie ceny vznikne poskytovateľovi dňom doručenia riadne vystavenej faktúry
objednávateľovi. Splatnosť ceny je do 30 (tridsať) dní odo dňa doručenia faktúry
objednávateľovi.
3. Faktúra musí mať všetky náležitosti stanovené príslušnými právnymi predpismi. V prípade, že
faktúra nebude obsahovať predpísané náležitosti, resp. budú v nej uvedené nesprávne, alebo
neúplné údaje, je objednávateľ oprávnený túto faktúru bezodkladne vrátiť. Po doručení
opravenej alebo novej faktúry plynie nová 30 (tridsať) dňová lehota splatnosti.
4. Zmluvné strany sa dohodli v súlade so zákonom NR SR č. 18/1996 Z. z. o cenách v znení
neskorších predpisov a vyhlášky Ministerstva financií Slovenskej republiky č. 87/1996 Z. z.,
ktorou sa vykonáva zákon NR SR č. 18/1996 Z. z. o cenách v znení neskorších predpisov na
nasledovnej cene za vyhotovenie kvalifikačnej karty vodiča, Osvedčenia ADR o školení
vodiča a preukazu vodiča vozidla taxislužby:
-

Cena za vyhotovenie 1ks unifikovanej karty (ADR, TAXI a KKV):
7,30 EUR bez DPH (slovom: sedem EUR tridsať centov)
8,76 EUR s DPH (slovom: osem EUR sedemdesiatšesť centov)

5. Poskytovateľ je povinný do 5. dňa každého kalendárneho mesiaca od účinnosti zmluvy
informovať objednávateľa (sekciu cestnej dopravy a pozemných komunikácií) o počte
vyhotovených kvalifikačných kariet vodiča, o počte vyhotovených osvedčení ADR o školení
vodiča a o počte vyhotovených preukazov vodiča vozidla taxislužby za obdobie uplynulého
kalendárneho mesiaca a to doručením vypracovaného menného zoznamu obsahujúceho najmä
údaje ako je meno, priezvisko a číslo držiteľa príslušnej karty.
6. Objednávateľ sa zaväzuje poskytovateľovi uhradiť cenu za vyhotovenie kvalifikačných kariet
vodiča, za vyhotovenie osvedčení ADR o školení vodiča a za vyhotovenie preukazov vodiča
vozidla taxislužby na základe faktúry vystavenej a doručenej objednávateľovi do sídla.

Strana 3 z 9

Kvalifikačné karty vodiča, osvedčenia ADR o školení vodiča a preukazy vodiča vozidla
taxislužby sa dodávajú do sídla objednávateľa. V prípade ak niektorá kvalifikačná karta
vodiča, osvedčenie ADR o školení vodiča alebo preukaz vodiča vozidla taxislužby nebude
spĺňať požiadavky podľa zmluvy, zaväzuje sa poskytovateľ vyhotoviť pre objednávateľa novú
kvalifikačnú kartu vodiča /alebo nové osvedčenie ADR o školení vodiča/alebo preukaz vodiča
vozidla taxislužby. V prípade, že počet kvalifikačných kariet vodiča, osvedčení ADR
o školení vodiča alebo počet preukazov vodiča vozidla taxislužby podľa ods. 5 zmluvy
nebude v súlade s počtom skutočne dodaných kariet vodiča, osvedčeniami ADR o školení
vodiča alebo s počtom preukazov vodiča vozidla taxislužby, faktúra bude obsahovať cenu za
takto skutočne dodané kvalifikačné karty vodiča a osvedčenia ADR o školení vodiča. Na
splatnosť a náležitosti faktúry sa použijú ustanovenia ods. 2 a 3 tohto článku zmluvy.
Článok 5
Práva a povinnosti zmluvných strán
1. Poskytovateľ sa zaväzuje poskytovať Služby podľa zmluvy v nadväznosti na existujúcu
pôvodnú zmluvu do 31.07.2017, alebo do vyčerpania finančného limitu uvedeného v čl. 4
ods. 1 zmluvy, v závislosti od toho ktorá z týchto skutočností nastane skôr.
2. Poskytovateľ sa zmluvou zaväzuje:
a. vyhotoviť kvalifikačnú kartu vodiča alebo preukaz vodiča vozidla taxislužby podľa prílohy
č. 1 zmluvy, resp. podľa pokynov objednávateľa do 14 dní od zaevidovania žiadosti do
Systému,
b. vyhotoviť osvedčenie ADR o školení vodiča podľa prílohy č. 1 zmluvy, resp. podľa
pokynov objednávateľa do 5 pracovných dní od zaevidovania žiadosti do Systému,
c. pri plnení záväzkov podľa zmluvy postupovať podľa pokynov objednávateľa. Ak pokyny
objednávateľa podľa názoru poskytovateľa zásadným spôsobom odporujú záujmom
objednávateľa, je poskytovateľ povinný na nevýhodnosť takýchto pokynov objednávateľa
písomne upozorniť. Od pokynov objednávateľa sa môže poskytovateľ odchýliť, len ak je to
naliehavo nevyhnutné v záujme objednávateľa a poskytovateľ nemôže včas dostať jeho
súhlas. Poskytovateľ je však povinný o takomto postupe objednávateľa bez zbytočného
odkladu písomne informovať.
d. informovať objednávateľa o skutočnostiach rozhodujúcich pre plnenie tejto zmluvy, ktoré
poskytovateľ pozná alebo musí poznať pri vynaložení odbornej starostlivosti.
3. Poskytovateľ je oprávnený spracúvať osobné údaje vodičov v rozsahu nevyhnutnom pre
vydanie kvalifikačnej karty vodiča, tak ako to vyplýva zo zákona o povinnej základnej
kvalifikácii a ostatných príslušných všeobecne záväzných právnych predpisov a osobné údaje
žiadateľov pre vydanie Osvedčenia ADR o školení vodiča a pre vydanie preukazu vodiča
vozidla taxislužby podľa zákona o cestnej doprave.
4. Prevádzkovateľom systému podľa zákona č. 122/2013 Z. z. o ochrane osobných údajov a o
zmene a doplnení niektorých zákonov v znení zákona č. 84/2014 Z. z. (ďalej len „zákon
o ochrane osobných údajov“) je výlučne objednávateľ. Objednávateľ výslovne súhlasí, aby
sprostredkovateľom podľa zákona o ochrane osobných údajov bol poskytovateľ, prípadne iné
objednávateľom poverené subjekty. Sprostredkovateľ je povinný postupovať v súlade
s prevádzkovými predpismi vydanými objednávateľom.

Strana 4 z 9

Článok 6
Oprávnená osoba Objednávateľa
1. Objednávateľ vyhlasuje, že vo veciach tejto zmluvy je s poskytovateľom za objednávateľa
oprávnený konať generálny riaditeľ Sekcie cestnej dopravy a pozemných komunikácií
objednávateľa, prípadne v otázkach technických a prevádzkových ním poverený zástupca.
Článok 7
Zmluvné pokuty
1. V prípade, že poskytovateľ poruší svoju povinnosť podľa čl. 5 ods. 2 zmluvy, podľa ktorého
sa poskytovateľ zaväzuje dodržiavať uvedený časový harmonogram, sa zaväzuje uhradiť
objednávateľovi zmluvnú pokutu vo 0,01 % za každý deň omeškania, avšak maximálne vo
výške 20 % (slovom dvadsať percent) nákladov v zmysle čl. 4 ods. 1 tejto zmluvy.
2. Objednávateľ má právo vypovedať zmluvu, ak poskytovateľ aj po opakovanom podstatnom
porušení svojich povinností neodstránil tieto porušenia zmluvy ani v dodatočnej lehote
poskytnutej objednávateľom, ktorá nesmie byť kratšia ako 10 dní. V takomto prípade má
objednávateľ právo vypovedať zmluvu s 1 mesačnou výpovednou lehotou, ktorá začína
plynúť prvého dňa kalendárneho mesiaca nasledujúceho po mesiaci, v ktorom bola výpoveď
doručená poskytovateľovi, pričom sa neuplatní ods. 1 tohto článku zmluvy. Porušením
zmluvy podstatným spôsobom sa rozumie:
a) prerušenie činnosti personalizácie na obdobie dlhšie ako päť pracovných dní,
b) zlyhanie informačného systému na obdobie dlhšie ako päť pracovných dní,
c) nedodržanie opatrení na ochranu osobných údajov žiadateľov.
3. Zmluvné pokuty sú splatné 30. dňom odo dňa, kedy došlo k splneniu povinnosti, na porušenie
ktorej sa vzťahuje zmluvná pokuta.
4. Ustanovenia o náhrade škody pre škodu spôsobenú prípadom, na ktorý sa vzťahuje zmluvná
pokuta, týmto nie sú dotknuté. Poškodená strana je oprávnená požadovať zaplatenie náhrady
škody presahujúcej výšku zmluvnej pokuty.
Článok 8
Komunikácia
1. Každá komunikácia medzi zmluvnými stranami bude prebiehať prostredníctvom oprávnených
alebo poverených osôb.
2. Všetky oznámenia medzi zmluvnými stranami, ktoré sa vzťahujú k tejto zmluve, alebo ktoré
majú byť vykonané na základe tejto zmluvy, musia byť vykonané v písomnej podobe a druhej
strane buď osobne alebo doporučeným listom či inou formou registrovaného poštového styku
na adresu uvedenú na titulnej stránke tejto zmluvy, ak nie je ustanovené alebo medzi stranami
dohodnuté inak.
3. V prípade pochybností ohľadom doručenia sa oznámenie považuje za doručené doporučene
tretím dňom po jeho preukázateľnom odoslaní a oznámenie doručené osobne dňom osobného
doručenia.
4. Doručením sa rozumie prijatie zásielky zmluvnou stranou, ktorej bola adresovaná.
5. Za deň doručenia zásielky zmluvnej strane, ktorej bola adresovaná, sa považuje takisto aj deň:

Strana 5 z 9

a. v ktorom táto zmluvná strana ju odoprela prijať,
b. ktorým márne uplynula odberná lehota pre jej vyzdvihnutie si na pošte alebo,
c. v ktorý bola na nej zamestnancom pošty vyznačená poznámka, že „adresát sa odsťahoval“,
„adresát neznámy“ alebo iná obdobná poznámka, ktorá podľa poštového poriadku
znamená nedoručiteľnosť zásielky.
Článok 9
Záverečné ustanovenia
1. Zmluva sa uzatvára na dobu určitú uvedenú v čl. 5 ods. 1 zmluvy.
2. Zmluva nadobúda platnosť dňom jej podpísania zmluvnými stranami a účinnosť dňom
nasledujúcom po dni jej zverejnenia v Centrálnom registri zmlúv vedenom Úradom vlády
Slovenskej republiky podľa § 47a ods. 1 zákona č. 40/1964 Zb. Občiansky zákonník
v nadväznosti na § 5a ods. 1 a 6 zákona č. 211/2000 Z. z. o slobodnom prístupe
k informáciám a o zmene a doplnení niektorých zákonov (zákon o slobode informácií) v znení
neskorších predpisov.
3. Zmluvu možno meniť alebo dopĺňať jedine formou písomných číslovaných dodatkov
podpísaných oboma zmluvnými stranami.
4. Právne vzťahy medzi zmluvnými stranami zmluvou bližšie neupravené sa riadia príslušnými
ustanoveniami Obchodného zákonníka a ostatných všeobecne záväzných platných právnych
predpisov Slovenskej republiky. Všetky spory, ktoré vzniknú v súvislosti so zmluvou sa budú
prioritne riešiť dohodou zmluvných strán. V prípade, že sa spory nevyriešia dohodou
zmluvných strán, bude ich riešiť príslušný súd Slovenskej republiky.
5. Neplatnosť niektorého z ustanovení zmluvy nemá vplyv na platnosť ostatných ustanovení. Ak
sa niektoré z ustanovení zmluvy stane neplatným z dôvodu rozporu s právnymi predpismi,
zaväzujú sa obe zmluvné strany takéto ustanovenie nahradiť iným, ktoré najviac zodpovedá
hospodárskym účelom a právnemu významu pôvodného ustanovenia.
6. Zmluva sa vyhotovuje v 6 (slovom: šiestich) rovnopisoch, z ktorých objednávateľ dostane 4
rovnopisy a poskytovateľ dva rovnopisy.
7. Zmluvné strany vyhlasujú, že sú si vedomé všetkých následkov vyplývajúcich zo zmluvy, ich
zmluvná voľnosť nie je ničím obmedzená a že im nie sú známe okolnosti, ktoré by im bránili
platne uzavrieť zmluvu. V prípade, že taká okolnosť existuje zodpovedajú za škodu, ktorá
vznikne druhej zmluvnej strane na základe tohto vyhlásenia.
8. Zmluvné strany vyhlasujú, že zmluva plne zodpovedá ich skutočnej vôli, ktorú prejavili
slobodne, vážne, určite a zrozumiteľne, bez omylu, bez časového tlaku alebo jednostranne
nápadne nevýhodných podmienok, bez akéhokoľvek psychického alebo fyzického nátlaku.
9. Neoddeliteľnou súčasťou zmluvy sú tieto prílohy:
Príloha č. 1 – Personalizácia a súvisiace činnosti
V Bratislave, dňa .........

V Bratislave, dňa .........

za objednávateľa:

za poskytovateľa

Mgr. Tibor Šimoni, MBA

Ing. Roman Kriško

vedúci služobného úradu

člen predstavenstva

Strana 6 z 9

Príloha č. 1 – Personalizácia a súvisiace činnosti
-

Personálne zabezpečenie rolí v Systéme
Personalizácia kariet
Príprava zásielok pre distribúciu
Logistika kariet

Výkonné role personalizačnej linky
Personalizér
Pracovník personalizačnej linky zabezpečuje na základe vopred generovaných dávok zo
schválených žiadostí vystavenie kartiet KKV, ADR, TAXI pomocou na to určených technických
zariadení.
Skladník
Skladník vedie zoznam cenín (v tomto prípade karty KKV, ADR, TAXI) a vydáva ich
personalizérovi za účelom ich personalizácie.
Distribútor
Distribútor zabezpečuje distribučný proces nad personalizovanými kartami. Má právo
vyhľadávať v celom systéme.
Operátor
Operátor je pracovníkom správneho dopravného úradu, má právo vyhľadať karty a prepnúť ich
stav na základe diskrétneho údaja do jednej zo stavov:
 Stratená
 Odcudzená
 Poškodená
Audítor
Audítor má v systéme práva ku každej obrazovke, ale len v pasívnom režime, nemôže vykonávať
žiadnu aktívnu činnosť. Okrem toho môže inicializovať skartáciu kariet, čo však fyzicky vykoná
skladník.
Personalizačné a distribučné pracovisko
Sklad







Príjem nepersonalizovaných / predpersonalizovaných kariet na sklad
Výdaj zo skladu na personalizáciu
Skartácia kariet určených na vyradenie
Uskladnenie personalizovaných dávok kariet pred distribúciou
Uskladnenie neprebratých kariet
Uskladnenie vrátených a reklamovaných kariet

Personalizácia





Výber a úprava dávok kariet
Žiadosť o výdaj kariet zo skladu
Personalizácia kariet
Overenie personalizácie
Strana 7 z 9

 Tlač obálok a sprievodných dokumentov
 Vrátenie nepoužitých a poškodených kariet na sklad
 Uskladnenie pripravených dávok kariet na distribúciu
Distribúcia





Tlač podacích hárkov
Podanie na distribúciu
Načítanie -doručených kariet
Uskladnenie neprebratých kariet

Reklamácie kariet
 Posúdenie opodstatnenosti reklamácie
 Zaradenie novej, prioritnej žiadosti o vystavenie karty
Vzor osvedčenia vodičov vozidiel prepravujúcich nebezpečné veci (Osvedčenie ADR
o školení vodiča) podľa Európskej dohody o medzinárodnej cestnej preprave
nebezpečných vecí ADR

Predná strana

ADR OSVEDČENIE O ŠKOLENÍ VODIČA

**

1. (OSVEDČENIE Č.)*
2. (PRIEZVISKO)*
3. (OSTATNÉ MENO(-Á))*
4. (DÁTUM NARODENIA dd/mm/rrrr)*
(umiestniť
5. (NÁRODNOSŤ)*
fotografiu vodiča) * 6. (PODPIS VODIČA)*
7. (VYDÁVAJÚCA ORGANIZÁCIA)*
8. PLATÍ DO: (dd/mm/rrrr)*

Zadná strana

PLATÍ NA TRIEDU(Y) ALEBO UN čísla:
CISTERNY
CISTERNY

INÉ AKO

9. (vložiť triedu
10. (vložiť
triedu
alebo UN číslo(-a))* alebo UN číslo(-a))*

*

Nahradiť text s vhodnými údajmi.

**
Rozlišovacia značka používaná na vozidlá v medzinárodnej premávke (pre
strany Dohovoru o cestnej premávke z roku 1968 alebo Dohovoru o cestnej
premávke z roku 1949, ako bolo oznámené Generálnemu tajomníkovi OSN
v súlade s článkom 45(4) alebo prílohou 4 týchto dohovorov).

Strana 8 z 9

Sériové číslo karty
Číslo karty má desať miest a skladá sa z alfanumerických znakov, pričom jednotlivé pozície
znakov vyjadrujú vždy unikátnu informáciu a to nasledovne:


Prvý a druhý znak môže byť (T- ako typ):
o Znaky „AV“, keď ide o kartu vodiča ADR



tretí až ôsmy znak (C – ako poradové číslo), môže nadobudnúť ľubovoľnú
alfanumerickú hodnotu a jednoznačne identifikuje držiteľa karty.



Deviaty až desiaty znak (V – vyhradené) tieto pozície sú vyhradené pre špeciálne účely,
aby bolo možné evidovať počet obnovení karty, počet znovu vydaní a podobne.


Ochranné prvky karty
Bezpečnostné pozadie

Pozadie karty je tvorené sústavou kriviek vypočítaných na základe goniometrických a
logaritmických algoritmov pomocou špecializovaného softwaru. Výsledné grafické tvary,
takzvané giloše tvoria základ grafického motívu navrhovanej karty. Táto metóda zabezpečuje,
aby bez konkrétnych vzorcov nebolo možné navrhnúť identickú kópiu karty, pričom samotné
giloše sa tlačia tzv. microprintom, kde hrúbka jednotlivých kriviek sa udáva v micrónoch.
Mikrotext

Mikrotext je metóda, kedy do bezpečnostného pozadia sa implementujú rôzne textové reťazce,
niektoré viditeľné na prvý pohľad a iné skryté, zapracované do bezpečnostného pozadia.
Mikrotext znemožňuje kopírovanie na bežných kopírovacích zariadeniach, keďže ich rozlíšenie
nedokáže zachytiť text vytlačený hrúbkou písma len niekoľko mikrónov.
Vzor Preukazu vodiča vozidla taxislužby a technické požiadavky na jeho vyhotovenie sú uvedené vo
vyhláške Ministerstva dopravy, výstavby a regionálneho rozvoja Slovenskej republiky č. 124/2012 Z. z. ,
ktorou sa vykonáva zákon č. 56/2012 Z. z. o cestnej doprave v znení neskorších predpisov.
Vzor Kvalifikačnej karty vodiča a technické požiadavky na jej vyhotovenie sú uvedené v prílohe č. 2
k zákonu č. 280/2006 Z. z. o povinnej základnej kvalifikácií a pravidelnom výcviku niektorých vodičov
v znení neskorších predpisov.

Strana 9 z 9

