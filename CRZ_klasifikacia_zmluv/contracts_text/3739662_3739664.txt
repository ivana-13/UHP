Zmluva o poskytovaní služby časovej pečiatky
uzatvorená v súlade s § 269 ods. 2 zákona č. 513/1991 Zb. Obchodný zákonník v platnom znení
(ďalej len „Zmluva“)

Zmluvné strany:
Obchodné meno:
Sídlo:
IČO:
DIČ:
IČ DPH:
Bankové spojenie:
Zapísaná:
Zastúpená:

D. Trust Certifikačná Autorita, a.s.
Plynárenská 7/C
821 09 Bratislava
35 840 005
2020262651
SK2020262651
Tatra banka, 2622712298 / 1100
Obchodný register, Okresný súd Bratislava I,
oddiel Sa, vložka číslo 2986/B
Ing. Július Lintner, predseda predstavenstva na základe plnomocenstva

(ďalej len „DTCA“)
a
Názov:
Ministerstvo životného prostredia Slovenskej republiky
Sídlo:
Nám. Ľ. Štúra 1, 812 35 Bratislava
IČO:
42181810
DIČ:
2023106679
Bankové spojenie:
Štátna pokladnica
Číslo účtu IBAN:
SK14 8180 0000 0070 0038 9046
Zastúpené:
JUDr. Ľubomíra Kubišová, generálna tajomníčka služobného úradu
(ďalej len „Odberateľ“)

Preambula
DTCA vyhlasuje, že ako exkluzívny zmluvný partner spoločnosti:
První certifikační autorita, a.s.
sídlo: Podvinný mlýn 2178/6, 190 00, Praha 9, Česká republika
IČO: 264 39 395
zapísanej v obchodnom registri vedenom Mestským súdom v Prahe, oddiel B, vložka 7136
(ďalej len „ I.CA“) ,
ktorá je poskytovateľom dôveryhodných služieb v zmysle Nariadenia Európskeho parlamentu
a Rady Európskej únie č.910/2014 o elektronickej identifikácii a dôveryhodných službách pre
elektronické transakcie na vnútornom trhu a o zrušení smernice 1999/93/ES (eIDAS) a
zákona Národnej rady Slovenskej republiky č. 272/2016 Z. z. o dôveryhodných službách pre
elektronické transakcie na vnútornom trhu a o zmene a doplnení niektorých zákonov (zákon
o dôveryhodných službách) v znení neskorších predpisov (ďalej aj „zákon o dôveryhodných
službách“), je oprávnená poskytovať dôveryhodné služby vydávania kvalifikovaných
certifikátov, poskytovanie kvalifikovaných elektronických časových pečiatok a poskytovanie
ostatných dôveryhodných služieb v mene I.CA pre Slovenskú republiku.
1/7

Článok I.
Predmet Zmluvy
1. Na základe tejto Zmluvy a za podmienok v nej uvedených sa DTCA zaväzuje zabezpečiť
Odberateľovi:
a) pripojenie k službe kvalifikovaných elektronických časových pečiatok I.CA (ďalej len
„časové pečiatky“)
b) vydávanie časových pečiatok I.CA pre Odberateľa v zmysle Nariadenia č.910/2014 eIDAS a zákona o dôveryhodných službách a v súlade s platnou Politikou časových
pečiatok I.CA (ďalej len „PCP“), ktorá je zverejnená na webových stránkach
www.ica.cz.
2. Časové pečiatky vydávané na základe tejto Zmluvy budú vydávané iba oprávnenému
žiadateľovi. Oprávneným žiadateľom sa pre účely tejto Zmluvy rozumie osoba, ktorá
preukáže identitu (autentizuje sa) v elektronickej komunikácii použitím platného
technologického (komerčného serverového) certifikátu I.CA vydaného pre tento účel.
3. Kvalifikované elektronické časové pečiatky I.CA sú vydávané formou balíčka časových
pečiatok, čo predstavuje vopred stanovený počet časových pečiatok, ktoré je Odberateľ na
základe tejto Zmluvy oprávnený od I.CA odobrať. Stanovená doba pre ich čerpanie je
maximálne 3 roky od uzatvorenia Zmluvy.
4. Prihlásenie k službe pre odber časových pečiatok bude na základe autentizácie
technologickým (komerčným serverovým) certifikátom I.CA.
- OID politiky časovej autority - 1.3.6.1.4.1.23624.10.1.50.2.0
- URL serveru časovej autority - https://tsa.ica.cz/cgi-bin/razitko2.cgi
- Podporovaný HASH algoritmus – SHA-256, SHA-512
Článok II.
Záväzky Odberateľa
1. Odberateľ sa zaväzuje pri používaní služby časových pečiatok dodržiavať platnú PCP.
2. Odberateľ nesie plnú a výlučnú zodpovednosť za škody vzniknuté v súvislosti
s nedodržaním platnej PCP zo strany Odberateľa.
3. Na účely autentizácie k službe časových pečiatok, DTCA vystaví technologický
(komerčný serverový) certifikát, v ktorom bude v položke „organizationName - O“ údaj
o Odberateľovi, a to jeho názov. Odberateľ splnomocňuje týmto DTCA na vystavenie
technologického (komerčného serverového) certifikátu k prístupu ku službe časových
pečiatok v mene Odberateľa.
Článok III.
Záväzky DTCA
1. DTCA sa zaväzuje poskytovať službu časových pečiatok I.CA v súlade s platnou PCP.
2. DTCA sa zaväzuje poskytovať žiadateľom o časové pečiatky podporu zaručenú PCP (
podľa prílohy č. 1).

2/7

Článok IV.
Zodpovednosť za škodu
1. V prípade, že bude jednej zo zmluvných strán spôsobená škoda z dôvodu právoplatného
udelenia pokuty príslušným štátnym orgánom, alebo vymoženia náhrady škody treťou
stranou a táto škoda vznikla v dôsledku preukázateľného porušenia povinností
vyplývajúcich zo Zmluvy druhou zmluvnou stranou, má poškodená zmluvná strana nárok
požadovať od druhej zmluvnej strany náhradu škody v skutočnej výške.
Článok V.
Cenové podmienky
1. Ceny plnenia podľa tejto Zmluvy boli dohodnuté zmluvnými stranami v súlade so
zákonom č. 18/1996 Z. z. o cenách v znení neskorších predpisov a vyhlášky Ministerstva
financií Slovenskej republiky č. 87/1996 Z. z., ktorou sa vykonáva zákon Národnej rady
Slovenskej republiky č. 18/1996 Z. z. o cenách v znení neskorších predpisov nasledovne:
a) Poplatok za poskytnutie plnenia podľa čl. I. ods. 1. písm. a) Zmluvy vo výške 35.Eur bez DPH.
V tomto poplatku je zahrnutý poplatok za vydanie certifikátu potrebného pre
komunikáciu v súlade s čl. I. ods. 2. Zmluvy, a pripojenie ku službe časovej pečiatky
na strane dôveryhodného poskytovateľa tejto služby (I.CA Praha).
b) Poplatok za poskytnutie plnenia podľa čl. I. ods. 1. písm. b) tejto Zmluvy je
dohodnutý nasledovne:
Balíček I.CA Start10000, ktorý poskytuje právo Odberateľovi odobrať 10 000 kusov
kvalifikovaných časových pečiatok za 702,- Eur bez DPH (dodávateľ nie je platcom
DPH).
2. Pred vyčerpaním balíčka pečiatok príde na mailovú adresu zadanú Odberateľom
upozornenie o blížiacom sa vyčerpaní zakúpeného balíčka. Dokúpenie každého ďalšieho
balíčka časových pečiatok (podľa cenníka v prílohe č.2) nie je viazané uzatvorením
dodatku ku Zmluve, pre tento účel postačí mailová objednávka zo strany Odberateľa
zaslaná na mail info@dtca.sk.
Notifikačná mailová adresa Odberateľa: admin@enviro.gov.sk.
3. Odberateľ je povinný uhradiť poplatok podľa ods. 1 písm. a) a b) tohto článku prevodom
na účet DTCA na základe faktúry vystavenej DTCA, s lehotou splatnosti 30 dní odo dňa
doručenia faktúry Odberateľovi.
4. Faktúra vystavená DTCA musí spĺňať náležitosti podľa právnych predpisov platných
v Slovenskej republike. V opačnom prípade je Odberateľ oprávnený vrátiť faktúru DTCA
na opravu a lehota splatnosti faktúry prestáva plynúť. Lehota splatnosti opravenej faktúry
začne v takomto prípade plynúť až odo dňa doručenia opravenej faktúry obsahujúcej
všetky potrebné zákonné náležitosti Odberateľovi.
5. Pri nezaplatení faktúry v stanovenej lehote splatnosti si DTCA vyhradzuje právo
neprijímať ďalšie žiadosti o časové pečiatky od Odberateľa do doby vyrovnania všetkých
finančných záväzkov zo strany Odberateľa.

3/7

Článok VI.
Záverečné ustanovenia
1. Zmluva sa uzatvára na 4 roky.
2. Zmluva nadobúda platnosť dňom podpisu oboma zmluvnými stranami a účinnosť dňom
nasledujúcim po jej zverejnení v Centrálnom registri zmlúv vedenom Úradom vlády
Slovenskej republiky.
3. Zmluva zaniká
a) písomnou dohodou zmluvných strán,
b) písomnou výpoveďou zo strany DTCA z titulu porušenia ustanovení tejto Zmluvy zo
strany Odberateľa,
c) písomnou výpoveďou zo strany Odberateľa, kedykoľvek aj bez uvedenia dôvodu,
d) odstúpením od Zmluvy zo strany Odberateľa v prípade akéhokoľvek porušenia tejto
Zmluvy zo strany DTCA. Právne účinky odstúpenia od Zmluvy nastávajú dňom
doručenia odstúpenia DTCA. Zmluva sa zrušuje ex nunc.
4. Výpovedná lehota pre obe zmluvné strany je 1 mesiac a začína plynúť prvým dňom
kalendárneho mesiaca nasledujúceho po doručení výpovede druhej zmluvnej strane.
5. Zmluva sa môže meniť výlučne formou písomných dodatkov podpísaných oboma
zmluvnými stranami s výnimkami upravenými v tejto Zmluve.
6. Zánikom Zmluvy nezaniká povinnosť zmluvných strán vyrovnať všetky záväzky vzniknuté
na základe tejto Zmluvy a bezodkladne uskutočniť všetky úkony, nutné k zabráneniu
vzniku škody druhej zmluvnej strane.
7. Vzájomné vzťahy zmluvných strán neupravené touto Zmluvou sa riadia príslušnými
ustanoveniami PCP, Obchodného zákonníka, Nariadenia Európskeho parlamentu a Rady
Európskej únie č.910/2014 (eIDAS), zákona o dôveryhodných službách a ostatnými
všeobecne záväznými právnymi predpismi platnými na území Slovenskej republiky.
8. Táto Zmluva je vyhotovená v 5 rovnopisoch, z ktorých štyri obdrží Odberateľ a jeden
DTCA.
9. Zmluvné strany vyhlasujú, že ich vôľa vyjadrená touto Zmluvou je vážna, slobodná a
určitá, ich zmluvné prejavy sú dostatočne zrozumiteľné, že Zmluvu uzatvorili nie v tiesni
ani za nápadne nevýhodných podmienok a na znak súhlasu ju podpisujú.
10. Zmluvné strany sa dohodli, že písomná komunikácia podľa tejto Zmluvy alebo v súvislosti
s touto zmluvou sa bude doručovať doporučene poštou, kuriérom alebo osobne na adresu
uvedenú v záhlaví tejto zmluvy alebo na inú adresu písomne oznámenú druhej zmluvnej
strane počas trvania tejto Zmluvy. Za deň doručenia sa považuje deň prevzatia
písomnosti. V prípade, ak adresát odmietne písomnosť prevziať, za deň doručenia sa
považuje deň odmietnutia prevzatia písomnosti. V prípade, ak si adresát neprevezme
písomnosť v odbernej lehote, písomnosť sa považuje za doručenú tretí (3) deň odo dňa jej
uloženia na pošte, a to aj vtedy, ak sa adresát o tom nedozvie. V prípade, ak sa
písomnosť vráti odosielateľovi s označením pošty „adresát neznámy“ alebo „adresát sa
odsťahoval“ alebo s inou poznámkou podobného významu, za deň doručenia sa považuje
deň vrátenia zásielky odosielateľovi.
11. V prípade, že akékoľvek ustanovenie tejto Zmluvy je, alebo sa stane neplatným,
neúčinným a/alebo nevykonateľným, nie je tým dotknutá platnosť, účinnosť a/alebo

4/7

vykonateľnosť ostatných ustanovení tejto Zmluvy, pokiaľ to nevylučuje v zmysle
príslušných právnych predpisov samotná povaha takého ustanovenia. Zmluvné strany sa
zaväzujú bez zbytočného odkladu po tom, ako zistia, že niektoré z ustanovení tejto
zmluvy je neplatné, neúčinné a/alebo nevykonateľné, nahradiť dotknuté ustanovenie
ustanovením novým, ktorého obsah bude v čo najväčšej miere zodpovedať vôli
zmluvných strán v čase uzatvorenia tejto Zmluvy.

Za DTCA:

Za Odberateľa:

V Bratislave, dňa

V Bratislave, dňa

………………………………………

………………………………………

D. Trust Certifikačná Autorita, a.s.

Ministerstvo životného prostredia Slovenskej
republiky

Ing. Július Lintner
predseda predstavenstva

JUDr. Ľubomíra Kubišová
generálna tajomníčka služobného úradu

………………………………………
D. Trust Certifikačná Autorita, a.s.
Ing. Anna Záhorčáková
člen predstavenstva

5/7

Príloha č. 1
DTCA v mene První certifikační autorita, a.s., , ktorá je poskytovateľom dôveryhodných
služieb v zmysle Nariadenia Európskeho parlamentu a Rady Európskej únie č.910/2014
o elektronickej identifikácii a dôveryhodných službách pre elektronické transakcie na
vnútornom trhu a o zrušení smernice 1999/93/ES (eIDAS) a zákona Národnej rady Slovenskej
republiky č. 272/2016 Z. z. o dôveryhodných službách pre elektronické transakcie na
vnútornom trhu a o zmene a doplnení niektorých zákonov v znení neskorších predpisov
(zákon o dôveryhodných službách) zaručuje pre Odberateľa služby časových pečiatok podľa
Zmluvy (v ďalšom „Služba“) v zmysle platnej Politiky časových pečiatok I.CA (ďalej len
„PCP“), najmä:
-

prístup k Službe:
- nepretržitý, s výnimkou plánovaných (vopred zverejnených) časových prerušení
- za podmienok uvedených v písomnej zmluve

-

autentizovaný prístup k Službe na základe písomnej zmluvy

-

striktné dodržiavanie platnej legislatívy vzťahujúce sa k celému procesu vydávania
časových pečiatok, vrátane neporušovania autorských ani licenčných práv

-

poskytovanie Služby osobou s odbornými znalosťami a kvalifikáciou potrebnou na
poskytovanie tejto Služby a oboznámenými s príslušnými bezpečnostnými postupmi

-

používanie bezpečných systémov a bezpečných nástrojov, zabezpečenie dostatočnej
bezpečnosti postupov, ktoré tieto systémy a nástroje podporujú vrátane dostatočnej
kryptografickej bezpečnosti týchto nástrojov

-

dostatočnosť finančných zdrojov alebo iných finančných zaistení na prevádzku v súlade s
požiadavkami uvedenými v platnej legislatíve pre služby vytvárajúce dôveru a s ohľadom
na riziko vzniku zodpovednosti za škodu po celú dobu svojej činnosti

-

písomné informovanie žiadateľa o vydávaní časových pečiatok o presných podmienkach
pre využívanie tejto Služby pred uzavretím zmluvy, vrátane prípadných obmedzení pre
jej použitie, a o podmienkach reklamácií a riešenie vzniknutých sporov a o tom, či je
alebo nie je kvalifikovaným poskytovateľom Služby

-

mlčanlivosť kmeňových zamestnancov, prípadne iných fyzických osôb, ktoré prichádzajú
do styku s osobnými údajmi o týchto údajoch a dátach ako bezpečnostných opatreniach,
ktorých zverejnenie by ohrozilo zabezpečenie týchto údajov a dát (povinnosť
mlčanlivosti trvá aj po skončení pracovného alebo iného obdobného pomeru alebo po
vykonaní príslušných prác)

6/7

spojených s

Príloha č. 2
Balík/platnosť 3 roky
50
100
200
500
1 000
2 000
5 000
10 000
20 000
50 000
100 000

Cena TSA bez DPH
11,00 €
21,00 €
35,00 €
70,00 €
106,00 €
176,00 €
404,00 €
702,00 €
1054,00 €
2810,00 €
4350,00 €

7/7

