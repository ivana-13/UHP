1/2018

ZMLUVA
o zabezpečení monitorovania médií v reálnom čase
uzatvorená podľa § 269 ods. 2 zákona č. 513/1991 Zb. Obchodného zákonníka v znení
neskorších predpisov
Čl. 1
Zmluvné strany
Odberateľ:
Sídlo:
Zastúpená:
IČO:
IČ DPH:
Zápis v registri:

Všeobecná zdravotná poisťovňa, a.s.
Panónska cesta 2, 851 04 Bratislava – mestská časť Petržalka
Mgr. Miroslav Kočan, predseda predstavenstva
doc. JUDr. Michal Ďuriš, PhD., člen predstavenstva
35 937 874
SK 2022027040
Obchodný register Okresného súdu Bratislava I,
oddiel Sa, vl. č. 3602/B
Štátna pokladnica, Bratislava

Bankové spojenie:
Číslo účtu / IBAN:
Osoba oprávnená rokovať vo veciach zmluvy:

(ďalej len „odberateľ“)
a
Dodávateľ':
Sídlo:
Zastúpený:
IČO:
DIČ:
IČ DPH:
Zápis v registri:

NEWTON Media, spol. s r.o.
Ševčenkova 34, 851 01 Bratislava - Petržalka
Ing. Peter Herian, konateľ
44 253 320
2022639795
SK2022639795
Obchodný register Okresného súdu Bratislava I,
odd. Sro, vložka č.: 53163/B

Bankové spojenie: Tatra Banka, a.s.
Číslo účtu / IBAN:
Osoba oprávnená rokovať vo veciach zmluvy:

(ďalej len „dodávateľ“),
uzatvárajú túto Zmluvu o zabezpečení monitorovania médií v reálnom čase v zmysle
ustanovenia zákona č. 343/2015 Z. z. o verejnom obstarávaní v znení neskorších
predpisov, ako výsledok verejného obstarávania (ďalej len „zmluva“).

Čl. 2
Predmet zmluvy
2.1 Predmetom zmluvy je, záväzok dodávateľa, vykonávať pre odberateľa nepretržitý 24
hodinový monitoring, (ďalej aj ako „on-line monitoring“) v rozsahu médií, ktoré sú
špecifikované v článku 3.1 tejto zmluvy.

2.1.1 On-line monitoring médií predstavuje špecifickú aktivitu dodávateľa, spočívajúcu
v sledovaní médií definovaných v článku 3.1 tejto zmluvy na základe dodaných
kľúčových slov a následnú notifikáciu o publikovaní článku na dohodnutú e-mailovú
adresu do 1 hodiny od výskytu kľúčového slova v monitorovanom médiu.
2.2 Predmetom tejto zmluvy je zároveň záväzok odberateľa uhradiť dodávateľovi cenu za
poskytnuté plnenie (služby) v zmysle článku 5.1 tejto zmluvy.
Čl. 3
Práva a povinnosti zmluvných strán
3.1 Dodávateľ sa zaväzuje vyhotovovať on-line monitoring médií minimálne z rozsahu médií,
ktorý je nasledovný:
• všetky relevantné spravodajské portály podľa rebríčka AIM monitoru;
• aktívne slovenské blogy (blogy s verejným dosahom);
• portály s tematikou zdravia a lifestyle - minimálne v rozsahu špecifikovanom v prílohe
č.1 Zoznam monitorovaných zdrojov;
• český portál www.medicalnews.cz;
• regionálne spravodajské portály.
3.1.1 Kľúčové slová, z ktorých sa vyhotovuje on-line monitoring médií, sú:
• Všeobecná zdravotná poisťovňa, VšZP, Miroslav Kočan, štátna poisťovňa. (ďalej len
„kľúčové slová“)
• Uvedené kľúčové slová sa vzťahujú aj na ich gramatické tvary.
3.2 Dodávateľ je povinný zabezpečiť dodržiavanie zákona č. 185/2015 Z. z. (Autorský zákon)
v platnom znení (ďalej len „zákon č. 185/2015 Z. z.“). Predovšetkým a najmä uzatvoriť
zmluvy a vysporiadať vzťahy s držiteľmi autorských práv k plneniam špecifikovaným
v článku 2, ktoré majú charakter diela, podľa autorského zákona.
3.3 Zmluvné strany sa zaväzujú zachovávať mlčanlivosť o všetkých skutočnostiach, o
ktorých sa dozvedeli v súvislosti s plnením tejto zmluvy, príslušné ustanovenia zákona č.
211/2000 Z.z. o slobodnom prístupe k informáciám a o zmene a doplnení niektorých
zákonov (zákon o slobode informácií) však nie sú týmto článkom dotknuté.
Čl. 4
Spôsob čas a miesto plnenia
4.1 Dodávateľ sa zaväzuje najneskôr do jednej hodiny od zverejnenia článku, ktorý
obsahoval aspoň jedno z definovaných kľúčových slov, v médiu / médiách, ktorý/ktoré
je/sú uvedený/uvedené v bode 3.1 tejto zmluvy, notifikáciu o zverejnení článku, na
vopred určenú e-mailovú adresu.
4.2 Odberateľ je oprávnený kedykoľvek zmeniť e-mailovú adresu/adresy, na ktoré sú on-line
monitoringy médií zasielané. Takúto zmenu je povinný dodávateľovi oznámiť minimálne 3
pracovné dni vopred, pričom dodávateľ je povinný akceptáciu žiadosti potvrdiť
odberateľovi e-mailom bezodkladne po jej vybavení. Žiadosť o zmenu je v tomto prípade
povinný dodávateľ prijať aj formou e-mailovej žiadosti.
4.3 Odberateľ môže na základe e-mailovej požiadavky kedykoľvek rozšíriť alebo znížiť počet
kľúčových slov, prípadne zmeniť kľúčové slová, ktoré sú predmetom on-line monitoringu
médií. Takúto zmenu je povinný dodávateľovi oznámiť minimálne 3 pracovné dni vopred,
pričom dodávateľ je povinný akceptáciu žiadosti potvrdiť odberateľovi e-mailom
bezodkladne po jej vybavení.
Čl. 5
Cena a platobné podmienky
5.1 Cena za riadne a včas vykonaný predmet tejto zmluvy, je dohodnutá vo výške 150 eur
bez DPH mesačne (slovom stopäťdesiat ). K tejto cene bude pripočítaná príslušná

2

sadzba DPH vo výške podľa všeobecne záväzných právnych predpisov platných v čase
poskytnutia zdaniteľného plnenia. V prípade zmeny výšky sadzby DPH sa nevyžaduje
úprava formou dodatku k tejto zmluve, ale dodávateľ bude automaticky účtovať výšku
sadzby DPH platnej v čase poskytnutia zdaniteľného plnenia.
5.2 Cena za poskytnuté plnenie sa bude účtovať mesačne, spätne, vždy najneskôr do 10.
dňa nasledujúceho mesiaca, formou faktúry – daňového dokladu, vystaveného v zmysle
účtovných štandardov. Splatnosť faktúry je 14 pracovných dní odo dňa jej doručenia
odberateľovi.
5.3 Ak faktúra nebude obsahovať náležitosti vyžadované príslušnými všeobecne záväznými
právnymi predpismi, odberateľ je oprávnený faktúru vrátiť dodávateľovi. V takomto
prípade sa preruší plynutie lehoty splatnosti a nová lehota splatnosti začne plynúť odo
dňa doručenia opravenej alebo novo vystavenej faktúry odberateľovi .

Čl. 6
Sankcie
6.1 Odberateľ má právo na náhradu škody, ktorá mu preukázateľne vznikla nesplnením
vlastnej daňovej povinnosti dodávateľa, platcu DPH, v zmysle § 78 zákona č. 222/2004
Z. z. o dani z pridanej hodnoty v znení neskorších predpisov a následne uplatnením
ručenia za daň voči dodávateľovi v zmysle § 69b tohto zákona. Odberateľ má zároveň
právo uplatniť u dodávateľa i trovy konania, ktoré mu vzniknú v konaní podľa § 69b
zákona č. 222/2004 Z. z. pred príslušným daňovým úradom.
6.2 Odberateľ je oprávnený jednostranne započítať svoje pohľadávky voči dodávateľovi,
ktoré mu vznikli z dôvodu uplatnenia ručenia za daň voči odberateľovi v zmysle § 69b
zákona č. 222/2004 Z. z. o dani z pridanej hodnoty v znení neskorších predpisov, vrátane
trov konania, ktoré mu vznikli v konaní s príslušným daňovým úradom.
6.3 Odberateľ je oprávnený odstúpiť od zmluvy ak zistí, že dodávateľ je zverejnený v
zozname osôb, u ktorých nastali dôvody na zrušenie registrácie dane z pridanej hodnoty
podľa § 81 ods. 4 písm. b) druhého bodu zákona č. 222/2004 Z.z. o dani z pridanej
hodnoty v znení neskorších predpisov, ktorý v zmysle § 69 ods. 15 tohto zákona
zverejňuje Finančné riaditeľstvo Slovenskej republiky na portáli Finančnej správy
Slovenskej republiky. Zmluva zaniká dňom písomného doručenia oznámenia o odstúpení
od zmluvy dodávateľovi. V prípade ak zásielku nie je možné doručiť, považuje sa za
doručenú prvým dňom uloženia na pošte.
6.4 Odberateľ je oprávnený od zmluvy odstúpiť v prípade, ak zistí, že dodávateľ nemá
dostatočne vysporiadané zmluvy a vzťahy s držiteľmi autorských práv v zmysle zákona č.
185/2015 Z.z. Zmluva v tomto prípade zaniká dňom písomného doručenia oznámenia o
odstúpení od zmluvy dodávateľovi. V prípade ak sa zásielku nepodarí doručiť, považuje
sa za doručenú prvým dňom uloženia na pošte. Odberateľ má nárok na náhradu škody,
ktorá by mu takouto činnosťou mohla vzniknúť.
6.5 Odberateľ je oprávnený od zmluvy odstúpiť, ak bol dodávateľovi uložený jeden, alebo
viacero trestov, uvedených v § 10 zákona č. 91/2016 Z.z. o trestnej zodpovednosti
právnických osôb. Účinky odstúpenia nastanú dňom doručenia písomnosti druhej
zmluvnej strane, alebo k inému termínu, ktorý VšZP v odstúpení uvedie. V prípade ak
odstúpenie nie je možné doručiť druhej zmluvnej strane, považuje sa odstúpenie podľa
tohto ustanovenia za doručené prvým dňom uloženia zásielky na pošte
6.6 Odberateľ je oprávnený odstúpiť od zmluvy v prípade, ak sa dodávateľ stane dlžníkom
poistného na zdravotné poistenie voči odberateľovi.
6.7 Ak je odberateľ v omeškaní s plnením svojho peňažného záväzku voči dodávateľovi, je
povinný zaplatiť dodávateľovi úrok z omeškania vo výške stanovenej Obchodným
zákonníkom v platnom znení.

3

Čl. 7
Trvanie zmluvy a zmena zmluvných podmienok
7.1 Táto zmluva sa uzatvára na dobu určitú od 01.01.2018 do 31.12.2018.
7.2 Pred uplynutím doby platnosti zmluvy možno jej platnosť ukončiť dohodou zmluvných
strán alebo výpoveďou i bez udania dôvodu s mesačnou výpovednou lehotou.
7.3 Výpoveď v zmysle bodu 7.2 musí byť preukázateľne - písomne doručená druhej zmluvnej
strane, pričom výpovedná doba začína plynúť prvým dňom nasledujúceho mesiaca po
doručení výpovede. V prípade ak sa zásielku nepodarí doručiť, považuje sa za doručenú
prvým dňom uloženia na pošte.
7.4 V prípade ak si dodávateľ nebude plniť riadne a včas záväzky vyplývajúce mu z tejto
zmluvy, odberateľ ho písomnou formou vyzve na odstránenie nedostatkov. Ak
nedostatky nebudú odstránené v lehote do 15 kalendárnych dní odo dňa doručenia výzvy
dodávateľovi, je odberateľ oprávnený odstúpiť od zmluvy. Zmluva zaniká dňom
písomného doručenia oznámenia o odstúpení od zmluvy dodávateľovi. V prípade ak sa
zásielku nepodarí doručiť, považuje sa za doručenú prvým dňom uloženia na pošte.
7.5 Zmluvné strany sa dohodli, že túto zmluvu je možné meniť výlučne na základe
písomného dodatku, podpísaného obidvoma zmluvnými stranami, s výnimkou zmien,
definovaných v článkoch 4.2 a 4.3 kedy sa dodatok k zmluve nevyžaduje.
Čl. 8
Záverečné ustanovenia
8.1 Vzťahy zmluvných strán neupravené touto zmluvou sa riadia príslušnými ustanoveniami
obchodného zákonníka a ďalšími všeobecne záväznými právnymi predpismi, podľa
práva Slovenskej republiky.
8.2 Táto zmluva sa vyhotovuje v 4 rovnopisoch, pričom 2 rovnopisy dostane odberateľ a dva
dodávateľ.
8.3 Zmluva nadobúda platnosť dňom podpisu oboch zmluvných strán a účinnosť dňom
01.01.2018, po jej predchádzajúcom zverejnení v Centrálnom registri zmlúv, v zmysle §
47a zákona č. 40/1964 Zb. Občiansky zákonník v znení neskorších predpisov.
8.4 Zmluvné strany vyhlasujú, že ich zmluvná voľnosť nebola obmedzená, zmluvu uzatvorili
na základe slobodnej vôle, zmluva nebola uzatvorená v tiesni za nápadne nevýhodných
podmienok, zmluvu si prečítali, jej obsahu rozumejú a na znak súhlasu ju podpisujú.

Za odberateľa

Za dodávateľa

V Bratislave, dňa

V ....................., dňa ................

.............................................................

......................................................

Mgr. Miroslav Kočan
predseda predstavenstva
Všeobecná zdravotná poisťovňa, a.s.

Ing. Peter HERIAN
konateľ
NEWTON Media, spol. s r.o.

...........................................................
doc. JUDr. Michal Ďuriš, PhD.
člen predstavenstva
Všeobecná zdravotná poisťovňa, a.s.

4

