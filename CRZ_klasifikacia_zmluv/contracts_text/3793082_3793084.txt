ZMLUVA O POSKYTNUTÍ SLUŽIEB
uzatvorená podľa § 269 ods. 2 Zákona č. 513/1991 Zb. Obchodného zákonníka v znení
neskorších predpisov
Číslo zmluvy objednávateľ: 53/DOD/2018/40/8087
Číslo zmluvy poskytovateľ: 2018/VÚVH/SZ/002

I. ZMLUVNÉ STRANY
Objednávateľ:

Výskumný ústav vodného hospodárstva
Nábr. arm. gen. L. Svobodu 5
812 49 Bratislava 1

V zastúpení:
IČO:
DIČ:
IČ DPH:
Bankové spojenie:
Číslo účtu – IBAN:
Zapísaný v :

00 156 850

/ďalej len ,,Objednávateľ“/

a
Poskytovateľ:

JTS spol. s r.o.
Stará Vajnorská cesta 16
831 04 Bratislava 3

V zastúpení:
IČO:
DIČ:
IČ DPH:
Bankové spojenie:
Číslo účtu - IBAN:
Zapísaný v :

356 811 28

/ďalej len ,,Poskytovateľ“/

1

PREAMBULA
Zhotoviteľ je autorom diela „Aplikačné programové vybavenie (APV)
DUSIČNANY, databázový design k databáze DUSIČNANY v zmysle zák. č. 185/2015 Z.z.
v znení neskorších predpisov, na ktorom je založená databáza VÚVH „DUSIČNANY“
zameraná na zabezpečenie úloh v oblasti vodného hospodárstva a v oblasti vodohospodársko
– ekologických problémov v celom komplexe.

II. PREDMET ZMLUVY
1. Poskytovateľ sa touto zmluvou zaväzuje poskytovať objednávateľovi služby spočívajúce
vo vykonaní:
Monitorovanie a hodnotenie znečistenia vôd dusičnanmi v zmysle smernice
91/676/EHS
a. Špecifikácia služby:
Monitorovanie a hodnotenie znečistenia vôd dusičnanmi v zmysle smernice 91/676/EHS s
výstupom do CSV a XLSX formátu bude mať tieto základné funkcionality:










Štatistika
o Min,Max,Avg sledovaného chemického ukazovateľa
o Počet odberov sledovaného chemického ukazovateľa
 pod detekčný limit
 podľa triedy kvality (intervalový rozsah množstva nameranej látky,
napr. NO3)
o Prvý a posledný odber v rámci vrtu
Časové hľadisko
o od konkrétneho dátumu ku konkrétnemu dátumu
o podľa obdobia JAR, LETO, JESEŇ, ZIMA roku XXXX napr. 2017
Priestorové hľadisko
o celá SR
o všetky zraniteľné oblasti
o podľa útvaru podzemných vôd
o podľa administratívneho členenia: Kraj, Okres, Obec, Lokalita
Rozsah atribútov
o typ hladiny (bez zvodnenia, voľná, napätá, kras)
o typ stanice podľa hĺbky hladiny podzemnej vody:
 0 - voľná hladina (plytká) 0 - 5m ( vrátane prameňov)
 1 - voľná hladina ( hlboká )
 1a - 5 - 15m
 1b - 15 - 30m
 1c - > 30m
 2 - kaptívna hladina (napätá )
 3 - kras ( vrátane krasových prameňov )
o vlastník ( všetci, VÚVH, SHMÚ )
Reporty pre správu o stave implementácie smernice Rady 91/676/EHS:
o stav monitorovacích prác v roku XXXX napr. 2016:
 Účelová monitorovacia sieť VÚVH na sledovanie znečistenia
podzemných vôd na dusíkaté látky
 Štátna hydrologická sieť monitorovania kvantity podzemných vôd

2

o Prehľad čiastočne funkčných a nefunkčných monitorovacích vrtov účelovej
monitorovacej siete VÚVH na dusíkaté látky
o Zoznam zničených vrtov účelovej monitorovacej siete VÚVH na dusíkaté
látky, stav z jesene XXXX, napr. 2017
o Zoznam poškodených vrtov účelovej monitorovacej siete VÚVH na dusíkaté
látky, stav z jesene XXXX, napr. 2017
o Zoznam dlhodobo suchých vrtov účelovej monitorovacej siete VÚVH na
dusíkaté látky, stav z jesene XXXX, napr. 2017 (algoritmus pre vyhodnotenie
dlhodobo suchého vrtu dodá VÚVH)
o Zoznam monitorovacích objektov VÚVH osadených označovacou tyčou
o Počet monitorovacích objektov VÚVH v jednotlivých tiedach koncentrácie
NO3 v mg/l podľa obdobia JAR, LETO, JESEŇ, ZIMA XXXX, napr. 2017 :
 0 - 24,99 - farba zelená
 25 - 39,99 - farba žltá
 40 - 50 - farba oranžová
 > 50 - farba červená
o Počet monitorovacích objektov SHMÚ v jednotlivých triedach koncentrácie
NO3 v mg/l podľa obdobia LETO XXXX, napr. 2017:
 0 - 24,99 - farba zelená
 25 - 39,99 - farba žltá
 40 - 50 - farba oranžová
 > 50 - farba červená
o Zoznam monitorovacích objektov účelovej monitorovacej siete VÚVH na
sledovanie znečistenia a štátnej hydrologickej siete monitorovania kvality
podzemných vôd s nameranými koncentráciami nad 50 mg/l
o Počet monitorovacích objektov vhodných pre účely dusičnanovej smernice
o Počet monitorovacích objektov v zraniteľných oblastiach vhodných pre účely
dusičnanovej smernice
o Zoznam monitorovacích objektov podľa triedy kvality maximálnych a
priemerných koncentrácií dusičnanov v podzemných vodách za dané obdobie
reportingu
o Zoznam monitorovacích objektov s maximálnou koncentráciou dusičnanov
nad 40 mg/l mimo zraniteľných oblastí SR za dané obdobie

2. Objednávateľ sa zaväzuje poskytnúť poskytovateľovi potrebnú súčinnosť v zmysle tejto
zmluvy a zaplatiť mu za poskytnuté služby odplatu.

III. ČAS A MIESTO PLNENIA
1. Služba bude realizovaná do 31.12.2018.
2. Miestom plnenia tejto zmluvy je VÚVH Bratislava, Nábr. arm. gen. L. Svobodu 5, 812 49
Bratislava.
3. Poskytovateľ sa zaväzuje zabezpečiť vykonanie služby na serveri VÚVH
(hostname: bodove-zdroje.vuvh.sk) cez vzdialený prístup alebo osobne v mieste plnenia.

3

IV. CENA PREDMETU ZMLUVY
1. Cena za vykonanie služby v rozsahu uvedenom v čl. II. tejto zmluvy je stanovená
dohodou zmluvných strán v zmysle zákona č. 18/1996 Z.z. o cenách v znení doplňujúcich
predpisov ako cena maximálna. Zmena stanovenej ceny je možná len v prípade zmeny
predpisov upravujúcich DPH alebo písomnou dohodou zmluvných strán.
Cena celkom bez DPH:
20% DPH:
Cena celkom s DPH:

8.000,00 EUR
1.600,00 EUR
9.600,00 EUR

slovom: deväťtisícšesťsto EUR s DPH
2. V prípade, že dôjde k zmene právnej úpravy upravujúcej výšku DPH, použije sa vždy
platná sadzba DPH. Z uvedeného dôvodu sa môže výška konečnej ceny zmeniť bez
písomnej dohody zmluvných strán.

V. ÚDAJE O FINANCOVANÍ A FAKTUROVANÍ
1. Fakturácia sa uskutoční po riadnom poskytnutí služieb, ktoré sú predmetom zmluvy na
základe faktúry vystavenej vo výške podľa čl. IV. tejto zmluvy.
2. Poskytovateľ vystaví faktúru najskôr dňom nasledujúcim po dni vykonaní služieb, ktoré
sú predmetom tejto zmluvy.
3. Faktúra bude doložená preberacím protokolom potvrdeným zodpovedným zástupcom
VÚVH.
4. Splatnosť faktúry je stanovená do 30 dní od jej doručenia.

VI. SPÔSOB ODOVZDÁVANIA A PREBERANIA
1. Služby podľa tejto zmluvy sa považujú za poskytnuté ich riadnym vykonaním
v dohodnutom termíne na dohodnutom mieste.
2. Poskytovateľ je povinný poskytovať objednávateľovi služby s odbornou starostlivosťou.
3. Objednávateľ je povinný poskytovať poskytovateľovi súčinnosť potrebnú pre
poskytovanie služieb. Za súčinnosť podľa tejto zmluvy sa považuje najmä umožnenie
plnenia tejto zmluvy v dohodnutom rozsahu, na dohodnutom mieste a v dohodnutom čase.
4. Odovzdanie a prebranie predmetu zmluvy sa uskutoční na základe protokolu o odovzdaní
a prevzatí predmetu zmluvy, potvrdeného zodpovednými zástupcami oboch zmluvných
strán.

4

5. Funkčnosť úprav za objednávateľa potvrdzuje Seman Andrej, Ing. alebo Cibulka Roman,
Ing.

VII. REKLAMÁCIE
1. Reklamácie je poskytovateľ povinný vybaviť v lehote najviac 10 dní od poskytnutia
služby. Poskytovateľ vydá objednávateľovi doklad o prijatí reklamácie a spôsobe jej
vybavenia.
2.

VIII. SANKCIE
1. Pri omeškaní úhrady faktúry sa určujú úroky z omeškania objednávateľovi podľa § 369a
Obchodného zákonníka a § 1 ods. 2 nar. vlády č. 21/2013 Z.z., v zmysle ktorého Sadzba
úrokov z omeškania sa rovná základnej úrokovej sadzbe Európskej centrálnej banky
platnej k prvému dňu príslušného kalendárneho polroka omeškania zvýšenej o deväť
percentuálnych bodov; takto určená sadzba úrokov z omeškania sa použije počas celej
doby omeškania.
2. Objednávateľ je oprávnený od zmluvy odstúpiť v prípade, že poskytovateľ si neplní svoje
povinnosti, ktoré mu vyplývajú z tejto zmluvy. Pred odstúpením od zmluvy je
objednávateľ povinný písomne vyzvať poskytovateľa, aby si splnil svoje zmluvné
povinnosti. V prípade, ak si poskytovateľ svoje zmluvné povinnosti nesplní ani v lehote
15 kalendárnych dní od doručenia výzvy, je objednávateľ oprávnený za podmienok
uvedených v tejto zmluve od zmluvy odstúpiť.
3. Poskytovateľ je povinný zaplatiť objednávateľovi zmluvnú pokutu vo výške 0,25%
z celkovej ceny poskytnutej služby za každý omeškaný deň, ak služba, ktorá je
predmetom zmluvy nebude poskytnutá v dohodnutom čase, na dohodnutom mieste
a v požadovanej kvalite, maximálne do výšky 1.500,00 EUR.

IX. ZÁVEREČNÉ USTANOVENIA
1. Táto zmluva je vyhotovená v štyroch exemplároch, pričom poskytovateľ obdrží jedno
vyhotovenie a objednávateľ tri vyhotovenia zmluvy. Všetky exempláre zmluvy majú
rovnakú platnosť. Zmluva je platná odo dňa podpisu obidvomi zmluvnými stranami a
účinná dňom nasledujúcim po dni jej zverejnenia.
2. Túto zmluvu možno zmeniť, upraviť alebo doplniť jedine písomnými dodatkami k nej
potvrdenými obidvoma zmluvnými stranami. V prípade, ak sa niektorá zo zmluvných strán
dozvie o skutočnostiach vyžadujúcich zmenu, úpravu alebo doplnenie tejto zmluvy, je
povinná o tom obratom informovať druhú zmluvnú stranu.
3. Poskytovateľ sa zaväzuje poskytnúť službu, ktorá je predmetom zmluvy s náležitou
starostlivosťou a odbornosťou, v súlade
s požiadavkami objednávateľa v rámci
dohodnutého predmetu zmluvy a stanovených termínov.

5

4. Za zmluvnú stranu objednávateľa sú oprávnení rokovať:
v technických otázkach:
v zmluvných otázkach:
5. Za zmluvnú stranu poskytovateľa sú oprávnení rokovať:
v technických otázkach:
v zmluvných otázkach:
6. Pre vzťahy medzi objednávateľom a poskytovateľom platia dojednania stanovené v tejto
zmluve. Záležitosti, ktoré neboli výslovne dojednané v tejto zmluve sa riadia príslušnými
ustanoveniami Obchodného zákonníka.
7. Zmluvné strany vyhlasujú, že s touto zmluvou boli riadne oboznámené, že nebola uzavretá
v tiesni, ani za iných, jednostranne nevýhodných podmienok.
8. Poskytovateľ berie na vedomie, že v zmysle platnej právnej úpravy je VÚVH ako
príspevková organizácia povinná túto zmluvu zverejniť v Centrálnom registri zmlúv.
9. Poskytovateľ sa zaväzuje, že umožní, strpí výkon kontroly /auditu/ overovania na serveri
bodove-zdroje.vuvh.sk súvisiaceho s dodávanými službami kedykoľvek počas platnosti
a účinnosti zmluvy a to oprávnenými osobami a poskytne im všetku potrebnú súčinnosť.
V Bratislave, dňa

V Bratislave, dňa

Za objednávateľa:

Za poskytovateľa:

...................................................
Ing. Ľubica Kopčová, PhD.
generálna riaditeľka

...................................................
Ing. Anton Sucha
konateľ

6

