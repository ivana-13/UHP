ZMLUVA O POSKYTNUTÍ KONZULTAČNÝCH A PORADENSKÝCH SLUŽIEB
č. 4600002938/PT/2016
uzatvorená v zmysle ustanovení § 269, § 536 a nasl. a § 566 a nasl. Obchodného zákonníka v znení
neskorších predpisov
Zmluvné strany
Objednávateľ:
Obchodné meno:
Sídlo:
Právna forma:
Registrácia:

Železnice Slovenskej republiky, Bratislava v skrátenej forme "ŽSR"
Klemensova 8, 813 61 Bratislava
Iná právnická osoba
Zápis v Obchodnom registri Okresného súdu Bratislava I,
Oddiel: Po, Vložka č. 312/B
Mgr. Martin Erdössy, generálny riaditeľ

Štatutárny orgán:
Osoba oprávnená rokovať:
- Vo veciach zmluvných
Ing. Branislav Vavrinčík, riaditeľ ŽSR - Centrum logistiky a
obstarávania
Bankové spojenie:
VÚB, a.s.
IBAN:
SK11 0200 0000 3500 0470 0012
SWIFT:
SUBASKBX
IČO:
31 364 501
IČ DPH:
SK 2020480121
DIČ:
2020480121
Adresa pre doručovanie písomností: Železnice Slovenskej republiky, Centrum logistiky a obstarávania,
Klemensova 8, 813 61 Bratislava
(ďalej len „objednávateľ“)
Poskytovateľ:
Obchodné meno:
Sídlo:
Právna forma:
Registrácia:

Centrálna obstarávacia agentúra, s.r.o. skrátený názov COA, s.r.o.
Kozmonautov 3/A, 949 01 Nitra
spoločnosť s ručením obmedzeným
zápis v Obchodnom registri Okresného súdu Nitra,
Oddiel: Sro, Vložka č. 20850/N
Ing. Peter Sládečka, konateľ
VÚB, a.s.
SK8902000000003039754954
SUBASKBX
36 847 488
SK2022470923
2022470923

Štatutárny orgán:
Bankové spojenie:
IBAN:
SWIFT:
IČO:
IČ DPH:
DIČ:
(ďalej len „ poskytovateľ“)
(ďalej spolu objednávateľ a poskytovateľ len „zmluvné strany“)

Zmluvné strany sa dohodli na uzavretí tejto Zmluvy o poskytnutí konzultačných a poradenských služieb
(ďalej len „Zmluva“) v nasledovnom znení:

ČI. I
Predmet Zmluvy
1.1.

Predmetom tejto Zmluvy je záväzok poskytovateľa:
1.1.1 pre objednávateľa na jeho účet pripraviť a zrealizovať kompletné verejné obstarávanie
podľa požiadaviek objednávateľa v rozsahu podľa prílohy č. 1 tejto Zmluvy
1.1.2 poskytovať podporu a poradenstvo v oblasti verejného obstarávania podľa požiadaviek
objednávateľa
1.1.3 poskytovať podporu a poradenstvo pri zavedení procesov nákupného controllingu
zameraného na zefektívnenie fungovania procesov obstarávania
1.1.4 pre objednávateľa na jeho účet pripraviť a zrealizovať kompletné obstarávanie podľa
požiadaviek objednávateľa podľa interného predpisu objednávateľa SR 1011
1.1.5 poskytovať podporu a poradenstvo v oblasti obstarávania podľa interného predpisu
objednávateľa SR 1011.
(ďalej spolu len „služby“ alebo jednotlivo „služba“ alebo „dielo“).

1.2.

Objednávateľ sa zaväzuje za riadne poskytnutú službu zaplatiť poskytovateľovi cenu v súlade s
touto Zmluvou.

1.3.

Na požadovanú službu podľa bodu 1.1.1 a bodu 1.1.4 sa v prípadoch neupravených touto Zmluvou
budú primerane vzťahovať ustanovenia § 566 a nasl. Obchodného zákonníka upravujúce mandátnu
zmluvu.

1.4.

V prípade ak požadovaná služba podľa bodov 1.1.2, 1.1.3 a 1.1.5 spĺňa definičné znaky diela
podľa § 536 ods. 2 Obchodného zákonníka, sa na zmluvný vzťah budú primerane aplikovať
ustanovenia upravujúce zmluvu o dielo podľa § 536 a nasl. Obchodného zákonníka.
Čl. II
Podmienky poskytovania služieb

2.1.

Táto Zmluva má povahu rámcovej zmluvy. Poskytovateľ je povinný a zároveň oprávnený
poskytovať služby po doručení podpísanej požiadavky zo strany oprávnených osôb objednávateľa,
ktorými sú: riaditeľ CLaO alebo zamestnanec ním poverený

2.2.

Objednávateľ bude požiadavku na službu doručovať na emailovú adresu poskytovateľa:
zsr@centralna.sk. Zmenu emailovej adresy bude poskytovateľ oznamovať písomne na adresu
objednávateľa uvedenú v záhlaví tejto Zmluvy.

2.3.

V požiadavke na službu podľa bodu 1.1.1 alebo bodu 1.1.4 objednávateľ uvedie najmä:
špecifikáciu požadovanej služby, , osobu a jej kontaktné údaje, ktorá bude za objednávateľa
poskytovať poskytovateľovi súčinnosť, osobu oprávnenú na prevzatie služby, miesto a čas kde si
poskytovateľ vyzdvihne podklady potrebné pre poskytnutie požadovanej služby, ak už nie sú
súčasťou/prílohou požiadavky.

2.4.

Poskytovateľ je povinný po získaní podkladov v zmysle bodu 2.3 v mieste a čase uvedenom
v požiadavke tieto preštudovať a najneskôr do 5 pracovných dní od ich prevzatie požiadať o ich
doplnenie, ak je potrebné.

2.5.

Objednávateľ je povinný poskytnúť do 5 pracovných dní odo dňa doručenia žiadosti
poskytovateľa podľa bodu 2.5 alebo inej žiadosti poskytovateľa o poskytnutie súčinnosti
vyžiadané údaje, informácie, vysvetlenia a dokumenty potrebné pre plnenie požiadavky, ktorými
objednávateľ reálne disponuje alebo ktorými by pri rozumnom usporiadaní veci disponovať mal a
ktoré poskytovateľ nemôže získať z verejne dostupných zdrojov. Zmluvné strany sú oprávnené
2

písomne dohodnúť inú lehotu na vyžiadanie informácií, údajov a dokumentov a/alebo inú lehotu
na ich poskytnutie. Ak sa zmluvné strany písomne nedohodnú inak, žiadosti na poskytnutie
súčinnosti budú zasielané na emailovú adresu osoby, ktorá má za objednávateľa podľa požiadavky
poskytnúť súčinnosť a odpoveď na žiadosť bude zasielaná na emailovú adresu, z ktorej bola
žiadosť odoslaná.
2.6.

Odovzdávanie dokumentov v rámci poskytovania súčinnosti zo strany objednávateľa sa bude
vykonávať zaslaním na emailovú adresu uvedenú v bode 2.2. V prípade nemožnosti odoslania
dokumentov na email, budú dokumenty odovzdané protokolárne. Protokol bude obsahovať taký
popis jednotlivých odovzdávaných dokumentov, aby pri vrátení odovzdaných dokumentov
nevznikali pochybnosti o ich úplnosti, zreteľne vyznačené meno, priezvisko a funkciu osoby
dokumenty odovzdávajúcej a osoby preberajúcej.

2.7.

Služba podľa bodu 1.1.1 a bodu 1.1.4 sa považuje za riadne poskytnutú a požiadavka za splnenú
ukončením postupu verejného obstarávania. Ukončením postupu sa na účely tejto zmluvy chápe
odovzdanie dokumentu (napr. zmluva, alebo zrušenie postupu (nie však zrušenie postupu z viny
Poskytovateľa) a pod.) ukončujúceho postup na podpis oprávnenej osobe objednávateľa.. Pre
účely fakturácie vystaví poskytovateľ výkaz odvedených prác, ktorý musí byť podpísaný
oprávneným zamestnancom objednávateľa..

2.8.

Služba podľa bodov 1.1.2, 1.1.3 a 1.1.5 sa považuje za riadne poskytnutú a požiadavka za splnenú
podpísaním riadne vyplneného výkazu práce oprávneným zamestnancom objednávateľa. Výkaz sa
považuje za riadne vyplnený ak obsahuje jednotlivo pre každého zamestnanca alebo pracovníka
poskytovateľa zvlášť popis úkonov pri vykonávaní služby, lehotu poskytovania služby, počet
skutočne odpracovaných hodín. Oprávnená osoba objednávateľa posúdi, či uvádzaný počet
odpracovaných hodín zodpovedá skutočnému počtu hodín objednávateľovi poskytovanej služby.
Ak oprávnená osoba objednávateľa vyhodnotí výkaz ako riadne vyplnený, podpíše ho s tým, že
čitateľne uvedie svoje meno, priezvisko, funkciu a dátum podpísania.

2.9.

Poskytovateľ je povinný do 10 pracovných dní odo dňa splnenia požiadavky, zániku požiadavky
alebo zániku Zmluvy vrátiť objednávateľovi všetky dokumenty, ktoré od objednávateľa prevzal
v rámci poskytovania súčinnosti a všetky dokumenty, ktoré pri plnení požiadavky získal od tretích
strán.
Čl. III
Práva a povinnosti

3.1.

Poskytovateľ zodpovedá za kvalitu a úplnosť ním poskytnutých služieb a je povinný s odbornou
starostlivosťou, čestne, svedomito, hospodárne, riadne, včas a v súlade so všetkými známymi
záujmami objednávateľa plniť požadované služby.

3.2.

Poskytovateľ je povinný bezodkladne oboznamovať objednávateľa so všetkými novými
skutočnosťami, o ktorých sa dozvie pri svojej činnosti, ktoré sú alebo môžu byť v priamom alebo
nepriamom vzťahu k požadovanej službe.

3.3.

Poskytovateľ je povinný riadne a včas objednávateľa písomne upozorniť na akékoľvek a všetky
neodkladné úkony, ktoré je potrebné vykonať vo vzťahu k príslušným konaniam Úradu pre
verejné obstarávanie, ktoré v súvislosti s plnením požiadavky môžu byť vedené. Za riadne a
včasné upozornenie sa považuje upozornenie obsahujúce všetky informácie nevyhnutné na
vykonanie úkonu v príslušných konaniach, doručené na adresu objednávateľa uvedenú v záhlaví
tejto Zmluvy s tým, že z lehoty určenej Úradom pre verejné obstarávanie na vykonanie úkonu
neuplynulo viac ako 10 %.

3.4.

Poskytovateľ nezodpovedá za nesplnenie požiadavky, ak k nesplneniu došlo v dôsledku porušenia
3

povinností objednávateľa, ktorých splnenie bolo nevyhnutné na riadne poskytnutie služby. V
takomto prípade nezaniká právo poskytovateľa na odmenu za poskytnuté služby, ktorá sa určí
pomernou časťou rozsahu poskytnutých služieb k celkovému plánovanému objemu požadovaných
služieb s prihliadnutím na kvalitu poskytnutých služieb. Ak sa zmluvné strany nedohodnú na
odmene, určí odmenu za rozpracovanosť znalec.
3.5.

Poskytovateľ je povinný zachovávať dôvernosť všetkých dokumentov a informácií získaných od
objednávateľa alebo od tretích osôb pri plnení alebo v súvislosti s plnením požiadavky, a to počas
plnenia požiadavky i po zániku požiadavky alebo zániku Zmluvy.

3.6.

Objednávateľ je povinný bezodkladne oboznamovať poskytovateľa so všetkými novými
skutočnosťami, o ktorých sa dozvie alebo sa mal dozvedieť pri svojej činnosti a ktoré sú alebo
môžu byť v priamom alebo nepriamom vzťahu k plneniu požiadavky.

3.7.

Poskytovateľ je povinný bez zbytočného odkladu upozorniť objednávateľa na nevhodnú povahu
podkladov prevzatých od objednávateľa alebo pokynov daných mu objednávateľom na splnenie
požiadavky, ak poskytovateľ mohol túto nevhodnosť zistiť pri vynaložení odbornej starostlivosti.
Ak nevhodné podklady alebo pokyny prekážajú v riadnom plnení, je poskytovateľ povinný
vykonávanie príslušných plnení v nevyhnutnom rozsahu prerušiť do doby výmeny podkladov
alebo zmeny pokynov objednávateľa alebo písomného oznámenia, že objednávateľ trvá na
vykonávaní plnenia s použitím odovzdaných podkladov a daných pokynov. Poskytovateľ
zodpovedá za vady plnenia spôsobené použitím nevhodných podkladov odovzdaných
objednávateľom alebo pokynov daných mu objednávateľom, ak si nesplnil svoju oznamovaciu
povinnosť.

3.8.

Poskytovateľ zodpovedá objednávateľovi za poškodenie a/alebo stratu vecí zverených mu
objednávateľom alebo vecí, ktoré prevzal v mene objednávateľa od tretích strán v súvislosti
s plnením požiadavky podľa tejto Zmluvy.

3.9.

Poskytovateľ je zodpovedný za správnosť, úplnosť a presnosť informácií poskytnutých
poskytovateľom objednávateľovi pri plnení predmetu tejto Zmluvy. V prípade, ak objednávateľ
zistí počas trvania tejto Zmluvy nesprávnosť, neúplnosť alebo nepresnosť týchto informácií, je
poskytovateľ povinný vykonať vhodné opatrenia na odstránenie nedostatkov čo najskôr ako to
bude prakticky možné.

3.10. Poskytovateľ sa zaväzuje, že žiaden dokument, vytvorený na základe tejto Zmluvy, neporuší
autorské práva ani iné práva duševného vlastníctva.
Čl. IV
Miesto plnenia
4.1.

Miestom plnenia je podľa tejto Zmluvy sídlo objednávateľa na ulici Klemensova 8, 813 61
Bratislava, pracoviská poskytovateľa ako aj ďalšie inštitúcie v Slovenskej republike v súlade s
potrebami vyplývajúcimi z požadovanej služby.
Čl. V
Maximálny finančný objem, cena a platobné podmienky

5.1.

Maximálny finančný objem tejto Zmluvy je vo výške 290 000 EUR bez DPH.

5.2.

Objednávateľ sa zaväzuje za riadne poskytnutú službu v zmysle bodu 1.1.1 zaplatiť
poskytovateľovi odmenu vo výške:
5.2.1.
10.000.- EUR bez DPH za prípravu a realizáciu nadlimitnej zákazky podľa zákona
5.2.2.
3.500.- EUR bez DPH za prípravu a realizáciu podlimitnej zákazky podľa zákona
4

5.2.3.

2.500.- EUR bez DPH za prípravu a realizáciu EKS podľa zákona

5.3.

Objednávateľ sa zaväzuje za riadne a včas poskytnutú službu podľa bodov 1.1.2, 1.1.3,
1.1.4alebo 1.1.5 zaplatiť poskytovateľovi cenu vo výške 100.- EUR bez DPH za jednu
človekohodinu poskytovania služby. Na požiadavku objednávateľa je poskytovateľ povinný mu
oznámiť aktuálny ako aj predpokladaný stav čerpania človekohodín pre dopytovanú službu.

5.4.

Odmena podľa bodov 5.2 až 5.3 zahŕňa všetky náklady a hotové výdavky poskytovateľa.
Poskytovateľ nemá nárok na úhradu žiadnych ďalších nákladov alebo hotových výdavkov.

5.5.

Objednávateľ neposkytne poskytovateľovi žiadne preddavky ani zálohy. Objednávateľ cenu podľa
bodov 5.2 až 5.3 uhradí na základe riadne vystavenej a doručenej faktúry na adresu uvedenú
v bode 5.6. Za riadne vystavenú faktúru sa považuje faktúra s náležitosťami a prílohami podľa
bodu 5.7 tohto článku. Poskytovateľ je oprávnený vystaviť faktúru najskôr v deň riadneho
poskytnutia služby v zmysle článku 2tejto Zmluvy.

5.6.

Poskytovateľ zašle vystavenú faktúru buď v elektronickej podobe na emailovú adresu
e-faktura.dodavatel@zsr.sk pričom informácie o možnosti elektronického zasielania faktúr
poskytovateľ získa na webovej stránke www.zsr.sk alebo v listinnej podobe vo dvoch
vyhotoveniach na adresu: Železnice Slovenskej republiky, Centrum logistiky a obstarávania,
Klemensova 8, 813 61 Bratislava.

5.7.

Faktúra musí spĺňať predpísané náležitosti v zmysle zákona číslo 222/2004 Z. z. o DPH v znení
neskorších predpisov. Okrem toho musí obsahovať:
- označenie služby resp. diela
- obchodné meno a IČO zmluvných strán
- číslo tejto Zmluvy podľa evidencie objednávateľa
- údaj pre zúčtovanie faktúry objednávateľom
- čiastku k úhrade spolu
- splatnosť faktúry
Povinnou prílohou faktúry sú v závislosti od požadovanej služby nasledovné dokumenty:
- potvrdenie objednávateľa podľa bodu 2.8
- oprávnenou osobou objednávateľa podpísaný preberací protokol podľa bodu 2.9
- oprávnenou osobou objednávateľa potvrdený pracovný výkaz podľa bodu 2.10
- potvrdenie objednávateľa podľa bodu 2.11

5.8.

Úhrada faktúry bude realizovaná bezhotovostným platobným stykom na účet poskytovateľa
uvedený v záhlaví tejto Zmluvy. Akákoľvek zmena účtu sa považuje za zmenu tejto Zmluvy, ktorú
je možné vykonať len na základe dodatku uzatvoreného v súlade s touto Zmluvou.

5.9.

Objednávateľ nie je v omeškaní s úhradou faktúry, ak v posledný deň lehoty splatnosti zadá príkaz
na jej úhradu svojmu peňažnému ústavu. V prípade, že splatnosť faktúry pripadne na deň
pracovného voľna alebo pracovného pokoja, bude sa za deň splatnosti považovať najbližší
nasledujúci pracovný deň.

5.10. Objednávateľ si vyhradzuje právo faktúru, ktorá nebola vystavená riadne v zmysle bodu 5.7 tretia
veta vrátiť, pričom lehota splatnosti takejto faktúry začína plynúť od začiatku počnúc dňom
vrátenia opravenej a/alebo doplnenej faktúry objednávateľovi.
5.11. Lehota splatnosti každej faktúry je 30 dní odo dňa doručenia faktúry objednávateľovi. V prípade
faktúry zaslanej elektronickou formou sa za deň doručenia považuje deň prijatia elektronickej
faktúry na e-mailovej adrese: e-faktura.dodavatel@zsr.sk.
5.12. Poskytovateľ nie je oprávnený jednostranným úkonom započítať akúkoľvek svoju pohľadávku
vyplývajúcu z tejto Zmluvy proti pohľadávke objednávateľa.
5

5.13. Ak bude poskytovateľ zverejnený v Zozname platiteľov DPH, u ktorých nastali dôvody na
zrušenie registrácie v zmysle zákona o DPH č. 222/2004 Z. z. v znení neskorších predpisov,
objednávateľ uhradí poskytovateľovi sumu zníženú o čiastku rovnajúcu sa výške DPH uvedenej
na faktúre. Túto nezaplatenú sumu uhradí objednávateľ poskytovateľovi na základe preukázania
úhrady DPH daňovému úradu za príslušné obdobie čestným vyhlásením, že DPH uvedená na
faktúre pre objednávateľa bola v lehote splatnosti uhradená daňovému úradu, fotokópiou
daňového priznania a fotokópiou výpisu o zaplatení DPH.
5.14. Poskytovateľ ku dňu podpisu tejto Zmluvy predložil objednávateľovi vyhlásenie o tom či je
závislou osobou voči objednávateľovi v zmysle § 2 písm. n) zákona č. 595/2003 Z. z. o dani
z príjmov v znení neskorších predpisov. Každú zmenu súvisiacu s personálnym, ekonomickým
alebo iným prepojením voči objednávateľovi v súvislosti s ustanovením § 2 písm. n) zákona č.
595/2003 Z. z. o dani z príjmov v znení neskorších predpisov je poskytovateľ povinný
objednávateľovi písomne oznámiť a to do 5 dní odo dňa vzniku zmeny. V prípade porušenia tejto
povinnosti je poskytovateľ povinný uhradiť objednávateľovi zmluvnú pokutu vo výške 1000 EUR,
za každé takéto porušenie.
5.15. Zmluvné strany sa dohodli, že postúpenie a založenie pohľadávok a záväzkov vyplývajúcich z
tejto Zmluvy na tretiu osobu je možné len po predchádzajúcom písomnom súhlase obidvoch
zmluvných strán.
Čl. VI
Zodpovednosť za vady a škodu
6.1. Poskytovateľ zodpovedá za to, že všetky ním realizované úkony, ktoré vykoná pri plnení požiadavky
podľa bodu 1.1.1., budú v súlade so zákonom č. 343/2015 Z. z. o verejnom obstarávaní a
vykonávacími predpismi k tomuto zákonu. Poskytovateľ zodpovedá za to, že všetky ním realizované
úkony, ktoré vykoná pri plnení požiadavky podľa bodu 1.1.4, budú v súlade s interným predpisom
SR 1011.
6.2.

Ak poskytnutá služba nezodpovedá požiadavke objednávateľa, plnenie má vady. Ak vadu plnenia
objednávateľ zistí pri preberaní, vadné plnenie objednávateľ neprevezme a vráti poskytovateľovi
na prepracovanie/doplnenie. Ak odmena za službu závisí od počtu hodín, do odmeny sa nezaráta
čas prepracovania/doplnenia vadného plnenia.

6.3.

Ak vadu plnenia objednávateľ zistí po prevzatí, je povinný vady plnenia bezodkladne po zistení
poskytovateľovi oznámiť na adresu poskytovateľa COA, s.r.o., Kozmonautov 3/A, 949 01 Nitra.
Poskytovateľ sa zaväzuje vady plnenia bezplatne odstrániť v dohodnutej, inak v primeranej lehote.
V prípade, že poskytovateľ v podľa predchádzajúcej vety vady neodstráni objednávateľ je
oprávnený vady plnenia odstrániť prostredníctvom tretej osoby na náklady poskytovateľa.

6.4.

Zodpovednosť za škodu spôsobenú porušením povinností v súvislosti s touto Zmluvou
ktoroukoľvek zmluvnou stranou sa spravuje ustanoveniami § 373 a nasl. Obchodného zákonníka
a ďalšími právnymi predpismi o náhrade škody. Formou úhrady vzniknutej škody je peňažná
náhrada vzniknutej škody.

6.5.

Ak škodu spôsobila tretia osoba, ktorej poskytovateľ zveril plnenie svojej povinnosti, za škodu
zodpovedá poskytovateľ.

6.6.

V prípade ak v dôsledku zjavného porušenia povinností poskytovateľa bude zo strany orgánov
štátnej správy objednávateľovi právoplatným rozhodnutím uložená sankcia, je poskytovateľ
povinný túto objednávateľovi nahradiť najneskôr do 10 pracovných dní odo dňa doručenia
písomnej výzvy na úhradu uloženej sankcie. Objednávateľ je oprávnený jednostranným právnym
úkonom takúto pohľadávku voči akejkoľvek pohľadávke poskytovateľa započítať. V prípade
6

výkonu kontroly orgánom štátnej správy poskytne poskytovateľ objednávateľovi súčinnosť.
Čl. VII
Sankcie
7.1.

V prípade omeškania objednávateľa s úhradou faktúry môže zhotoviteľ účtovať objednávateľovi
úroky z omeškania v zmysle príslušných ustanovení Obchodného zákonníka.

7.2.

V prípade omeškania poskytovateľa s plnením predmetu Zmluvy je poskytovateľ povinný zaplatiť
objednávateľovi zmluvnú pokutu vo výške 0,5 % z ceny požadovaného plnenia za každý i začatý
deň omeškania až do jeho splnenia, najmenej však 25 EUR za každý i začatý deň omeškania až do
jeho splnenia. Poskytovateľ sa nedostane do omeškania, ak nesplnenie termínu spočíva
v neposkytnutí včasnej súčinnosti zo strany objednávateľa.

7.3.

V prípade omeškania poskytovateľa s odstránením vady v lehote podľa bodu 6.3., poskytovateľ je
povinný zaplatiť objednávateľovi zmluvnú pokutu vo výške 0,5 % z ceny požadovaného plnenia
za každý i začatý deň omeškania až do jeho splnenia, najmenej však 15 EUR za každý i začatý deň
omeškania až do jeho splnenia.

7.4.

Ak Úrad pre verejné obstarávanie SR uloží objednávateľovi ako obstarávateľovi pokutu za
spáchaný správny delikt v súvislosti s verejným obstarávaním, ktoré na základe požiadavky
objednávateľa vykonáva poskytovateľ, a rozhodnutie nadobudne právoplatnosť, je poskytovateľ
povinný zaplatiť objednávateľovi zmluvnú pokutu vo výške 20 % z ceny za realizáciu zákazky
podľa bodu 5.2 tejto zmluvy, ktorej sa konanie týka, ak bude zrejmé, že došlo k pochybeniu na
strane poskytovateľa.

7.5.

Ak Úrad pre verejné obstarávanie SR v konaní o preskúmanie úkonov kontrolovaného pred
uzatvorením zmluvy rozhodnutím nariadi vo vzťahu k zákazke, ktorú realizuje poskytovateľ
v zmysle zadanej požiadavky odstrániť protiprávny stav alebo zrušiť použitý postup zadávania
zákazky alebo postup zadávania časti zákazky, a toto rozhodnutie nadobudne právoplatnosť,
poskytovateľ je povinný zaplatiť objednávateľovi zmluvnú pokutu vo výške 20 % z ceny za
realizáciu zákazky podľa bodu 5.2 tejto Zmluvy, ktorej sa konanie týka, ak bude zrejmé, že došlo
k pochybeniu na strane poskytovateľa.

7.6.

Ak Úrad pre verejné obstarávanie SR v konaní o preskúmanie úkonov kontrolovaného po uzavretí
zmluvy vydá rozhodnutie, že postupom kontrolovaného bol porušený zákon a porušenie malo
alebo mohlo mať vplyv na výsledok verejného obstarávania, poskytovateľ je povinný zaplatiť
objednávateľovi zmluvnú pokutu vo výške 15 % z ceny za realizáciu zákazky podľa bodu 5.2 tejto
Zmluvy, ktorej sa konanie týka, ak bude zrejmé, že došlo k pochybeniu na strane poskytovateľa.

7.7.

Ak poskytovateľ poruší povinnosť zachovávať dôvernosť podľa bodu 3.5, je povinný zaplatiť
objednávateľovi zmluvnú pokutu vo výške 1 % z ceny podľa bodu 5.1 tejto zmluvy, za každú
vyzradenú informáciu alebo vyzradený/sprístupnený dokument.

7.8.

Poskytovateľ sa zaväzuje, že svoje pohľadávky voči objednávateľovi nepostúpi (ani s nimi nebude
inak obchodovať) tretej strane bez písomného súhlasu objednávateľa a to pod sankciou zmluvnej
pokuty vo výške 20% z hodnoty postúpenej pohľadávky. Pre vylúčenie akýchkoľvek pochybností
týmto nie je dotknutá neplatnosť takéhoto úkonu. Právo objednávateľa na náhradu škody tým nie
je dotknuté.

7.9.

Všetky sankcie v zmysle tohto článku Zmluvy je povinná uhradiť porušujúca zmluvná strana na
základe faktúry vystavenej druhou zmluvnou stranou do 30 dní odo dňa preukázateľného
doručenia faktúry. Platby budú uhrádzané výlučne bezhotovostne a na bankové účty uvedené na
faktúre, ktoré budú rovnaké ako bankové účty uvedené v tejto Zmluve.
7

Čl. VIII
Doba, na ktorú sa zmluva uzatvára a predčasné ukončenie zmluvy
8.1.

Táto Zmluva sa uzatvára na dobu určitú a to do vyčerpania maximálneho finančného objemu
podľa bodu 5.1 tejto Zmluvy najneskôr však do uplynutia 12 mesiacov odo dňa účinnosti tejto
Zmluvy.

8.2.

Každá zo zmluvných strán je oprávnená túto Zmluvu písomne vypovedať aj bez uvedenia dôvodu.
Výpovedná lehota je trojmesačná a začína plynúť dňom doručenia výpovede druhej zmluvnej
strane. Výpoveď musí byť podpísaná štatutárnym orgánom odstupujúcej zmluvnej strany.

8.3.

V prípade podstatného porušenia tejto Zmluvy je odstupujúca strana oprávnená od Zmluvy
odstúpiť, ak to písomne oznámi druhej zmluvnej strane bez zbytočného odkladu po tom, čo sa
o tomto porušení dozvedela. Zmluvné strany označujú porušenie tejto Zmluvy za podstatné:
8.3.1.
8.3.2.

8.3.3.
8.3.4.

8.3.5.

8.3.6.

ak je voči jednej zo zmluvných strán vyhlásené konkurzné konanie alebo ak jedna zo
zmluvných strán vstúpila do likvidácie,
ak poskytovateľ mešká z dôvodov spočívajúcich na jeho strane s vyhlásením verejného
obstarávania alebo obstarávania v lehote podľa požiadavky o viac ako 14 kalendárnych
dní alebo so splnením požiadavky na služby podľa bodov 1.1.2, 1.1.3 alebo 1.1.5 o viac
ako 14 kalendárnych dní,
ak je objednávateľ v omeškaní s úhradou riadne vystavenej faktúry a doručenej na adresu
uvedenú v bode 5.6 o viac ako 60 kalendárnych dní po lehote splatnosti faktúry,
ak objednávateľ neposkytol poskytovateľovi primeranú súčinnosť, ktorú v súlade s touto
Zmluvou možno od neho rozumne požadovať a v dôsledku čoho poskytovateľ nemôže
splniť požadovanú službu,
ak bol poskytovateľ zverejnený v Zozname platiteľov DPH, u ktorých nastali dôvody na
zrušenie registrácie v zmysle zákona o DPH č.222/2004 Z.z. v znení neskorších
predpisov,
ak Úrad pre verejné obstarávanie SR po uzavretí zmluvy vydá rozhodnutie, že bol
porušený zákon, a toto rozhodnutie nadobudne právoplatnosť.

8.4.

V prípade, že dôjde k porušeniu tejto Zmluvy, ktoré zmluvné strany neoznačili ako podstatné,
platia pri odstúpení od tejto Zmluvy pravidlá upravené príslušnými ustanoveniami Obchodného
zákonníka.

8.5.

Oznámenie o odstúpení musí byť podpísané štatutárnym orgánom odstupujúcej zmluvnej strany
a nadobúda účinnosť dňom jeho doručenia na adresu sídla druhej zmluvnej strany uvedenej v tejto
Zmluve.

8.6.

Zmluvné strany sú oprávnené odstúpiť z dôvodov podľa bodu 8.3 aj jednotlivo od zadaných
požiadaviek.

8.7.

Požiadavky, ktoré boli zadané v čase platnosti a účinnosti tejto Zmluvy a neboli do zániku Zmluvy
z akéhokoľvek dôvodu splnené sa budú ustanoveniami tejto Zmluvy spravovať aj po zániku tejto
Zmluvy až do ich splnenia.

8

Čl. IX
Záverečné ustanovenia
9.1.

Prípadné spory vyplývajúce z tejto Zmluvy sa zmluvné strany zaväzujú riešiť prioritne vzájomnou
dohodou. V prípade neúspešnej vzájomnej dohody prípadný spor bude riešiť príslušný súd
Slovenskej republiky.

9.2.

Táto Zmluva je vyhotovená v štyroch vyhotoveniach, z ktorých poskytovateľ obdrží jedno
vyhotovenie a objednávateľ tri vyhotovenia.

9.3.

Neoddeliteľnou prílohou tejto Zmluvy je Príloha č. 1 - Rozsah predmetu zmluvy v časti prípravy
a realizácie verejného obstarávania

9.4.

Zmluva je uzavretá podľa slovenského práva ako zmluva obchodná a vzťahujú sa na ňu príslušné
ustanovenia Obchodného zákonníka.

9.5.

Zmluvu je možné meniť a dopĺňať iba na základe vzostupne očíslovaných písomných dodatkov
odsúhlasených zmluvnými stranami a podpísanými oprávnenými osobami zmluvných strán,
pričom takto uzatvorené dodatky budú tvoriť neoddeliteľnú súčasť tejto Zmluvy. Spôsob
uskutočnenia zmien a doplnkov sa netýka tých zmien, ktoré táto Zmluva predpokladá.

9.6.

Táto Zmluva nadobúda platnosť dňom jej podpísania oboma zmluvnými stranami a účinnosť
dňom nasledujúcim po dni jej zverejnenia v Centrálnom registri Úradu vlády Slovenskej republiky
v zmysle zákona č. 40/1964 Zb. Občiansky zákonník v znení neskorších predpisov a zákona č.
211/2000 Z.z. o slobodnom prístupe k informáciám a o zmene a doplnení niektorých zákonov v
znení neskorších predpisov. V prípade, že zmluvné strany nepodpíšu túto Zmluvu v rovnaký deň,
Zmluva nadobudne platnosť dňom podpisu tej zmluvnej strany, ktorá Zmluvu podpíše neskôr.

9.7.

Zmluvné strany berú na vedomie, že Zmluva bude zverejnená v celom rozsahu v zmysle zákona č.
211/2000 Z. z. o slobodnom prístupe k informáciám a o zmene a doplnení niektorých zákonov v
znení neskorších predpisov v Centrálnom registri zmlúv Úradu vlády SR.

9.8.

Zmluvné strany sa dohodli, že písomnosti podľa tejto Zmluvy doručované poštou sa pokladajú za
doručené i keď:
9.8.1.
zmluvná strana odmietne prevziať poštovú zásielku, a to dňom odmietnutia prevzatia
zmluvnou stranou,
9.8.2.
poštová zásielka sa vráti ako nedoručiteľná alebo neprevzatá v odbernej lehote, a to
dňom vrátenia odosielateľovi a to i v prípade, že sa o nej adresát nedozvie.

9.9.

Písomnosti doručované poštou podľa tejto Zmluvy budú zmluvné strany zasielať na adresu sídla
druhej zmluvnej strany uvedenú v záhlaví tejto Zmluvy

9.10. Zmluvné strany vyhlasujú, že si Zmluvu riadne prečítali, porozumeli jej obsahu, že ju uzatvárajú
slobodne a vážne a na znak súhlasu s ňou ju potvrdzujú svojimi vlastnoručnými podpismi.
V Bratislave dňa 27.02.2017
V mene objednávateľa:

V Nitre dňa 01.03.2017
V mene poskytovateľa:

.....................................................
Mgr. Martin Erdössy, v. r.
generálny riaditeľ ŽSR

....................................................
Ing. Peter Sládečka, v. r.
konateľ
9

Príloha č. 1 – Rozsah predmetu zmluvy v časti prípravy a realizácie verejného obstarávania
I.

Zákazky zadávané postupom podľa zákona č. 343/2015 Z. z. o verejnom obstarávaní

Poskytovateľ sa zaväzuje splniť požiadavku objednávateľa na prípravu a realizáciu verejného
obstarávania v rozsahu od samotnej prípravy postupu verejného obstarávania vrátane vypracovania
súťažných podkladov až po odovzdanie dokumentu ukončujúceho postup verejného obstarávania, resp.
obstarávania, na podpis objednávateľovi. Bližšie sa tým rozumie najmä, ale nielen:
- kontrola správnosti a úplnosti definovania opisu predmetu zákazky ako ju predložil
objednávateľ, resp. interný zákazník (z pohľadu zákona č. 343/2015 Z.z. v znení jeho
neskorších zmien) s určením kódov CPV, spracovanie špecifikácie predmetu zákazky;
- určenie postupu verejného obstarávania vrátane vypracovania odôvodnenia použitého postupu,
- vypracovanie harmonogramu postupu obstarávania,
- určenie podmienok účasti a definovanie druhov dokladov a podkladov preukazujúcich
splnenie stanovených podmienok, resp. požiadaviek, vrátane vypracovania odôvodnenia ich
požadovania,
- určenie kritérií výberu najvhodnejšieho dodávateľa, s cieľom získať čo najlepšiu ponuku,
vrátane určenia pravidiel uplatňovania kritérií na vyhodnotenie ponúk a spôsobu vyhodnotenia
hodnotenia ponúk,
- určenie postupu pri elektronickej aukcii vrátane kódovania a určenia vzorcov pre elektronickú
aukciu,
- spracovanie kompletného znenia súťažných pokladov, okrem vypracovania obchodných
podmienok pre uzatvorenie zmluvy s úspešným uchádzačom a vrátane zabezpečenia
spripomienkovania návrhov zmlúv a obchodných podmienok uvedených v súťažných
podkladoch v súlade s interným predpisom mandanta – Nariadením generálneho riaditeľa ŽSR
č. 2/2009 „Splnomocnenie k rozhodovaniu a podpisovaniu úkonov s priamym majetkoprávnym dopadom v ŽSR,
- zriaďovanie komisií na vyhodnotenie podmienok účasti a vyhodnotenie ponúk
- vypracovanie a odoslanie všetkých oznámení, napr.: oznámenia o vyhlásení verejného
obstarávania na zverejnenie do Vestníka EÚ na Úrad pre úradné publikácie Európskych
spoločenstiev, oznámenia o vyhlásení verejného obstarávania na zverejnenie do Vestníka
verejného obstarávania na Úrad pre verejné obstarávanie atď.,
- poskytovanie všetkých vysvetlení v súčinnosti s objednávateľom súvisiacich s postupmi
obstarávania v zmysle tejto zmluvy, ako napr. poskytovanie vysvetlení podmienok účasti,
súťažných podkladov, alebo inej sprievodnej dokumentácie záujemcom,
- zabezpečenie komunikácie so záujemcami alebo uchádzačmi a s Úradom pre verejné
obstarávanie
- otváranie a vyhodnotenie predložených ponúk, resp. návrhov, vypracovanie preskúmateľných
zápisníc z otvárania a vyhodnotenia,
- vypracovanie a odosielanie informácií o výsledku vyhodnotenia ponúk,
- realizácia elektronickej aukcie v zmysle zákona o VO v platnom znení, ak to bude potrebné
pre riadne splnenie predmetu zákazky,
- zabezpečenie všetkých činností súvisiacich s vybavením prípadných revíznych postupov, resp.
vybavením kontroly od UVO,
- zabezpečenie, aby dokumentácia ku každému predmetu obstarávania bola úplná a riadne
zaregistrovaná, a archivovaná v súlade s internými predpismi mandanta a v súlade so zákonom
o VO (t.j. zabezpečiť si od objednávateľa pridelenie spisového čísla na každý postup
10

-

obstarávania v súlade s internými predpismi mandanta, ďalej zabezpečiť aby spisová
dokumentácia z každého postupu obstarávania obsahovala všetky náležitosti a dokumenty
v súlade s interným predpisom objednávateľa „SR 1011“ a ustanoveniami zákona o VO),
vybavenie žiadostí o nápravu
všetky činnosť v rámci konania o preskúmanie úkonov kontrolovaného vrátane podávania
vysvetlení, až do jeho právoplatného skončenia
všetky ďalšie činnosti vyššie neuvedené súvisiace s verejným obstarávaním/obstarávaním
potrebné pre úspešný výber dodávateľa uvedených predmetov zákaziek a riadny výkon
predmetu tejto zmluvy.

Tento rozsah sa primeraným spôsobom vzťahuje aj na požiadavky na prípravu a realizáciu podlimitných
zákaziek postupom podľa zákona o verejnom obstarávaní.

11

