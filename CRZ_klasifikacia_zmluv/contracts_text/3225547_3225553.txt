ZMLUVA O POSKYTOVANÍ SLUŽIEB
uzatvorená podľa ustanovení § 269 ods. 2 zákona č. 513/1991 Zb. Obchodný zákonník v znení

neskorších

predpisov (ďalej aj len ako "Obchodný zákonník" v príslušnom gramatickom tvare)
medzi týmito zmluvnými stranami
(ďalej aj len ako "zmluva" v príslušnom gramatickom tvare)
Objednávateľ:
Sídlo:
Konajúca prostredníctvom:

TIPOS, národná lotériová spoločnosť, a. s.
Brečtanová 1, 830 07 Bratislava
Ing. Ján Barczi, generálny riaditeľ

IČO:
DIČ:
IČ DPH:

31 340 822
2020341455
SK2020341455

Bankové spojenie:

TATRA BANKA, a.s., Bratislava

Číslo účtu:
SK17 1100 0000 0026 2102 0708
Zápis v Obchodnom registri Okresného súdu Bratislava I, oddiel: Sa, vložka č. 499/B (ďalej aj len
ako "Objednávateľ" v príslušnom gramatickom tvare)
a
Poskytovateľ:
Sídlo:

NEWTON Media, spol. s r. o.
Ševčenková 34, 851 01 Bratislava
Konajúca prostredníctvom:
Ing. Petr Herian, konateľ
Telefón/fax, e-mail:
+421 905 321 015, Branislav.Vaniher@newtonmedia.sk
IČO:
44 253 320
IČ DPH:
SK2022639795
Bankové spojenie:
Tatra banka a.s.
Číslo účtu:
SK06 1100 0000 0026 2576 2266, TATRSKBX
Zápis v Obchodnom registri Okresného súdu Bratislava I, oddiel: Sro, vložka č. 53163/B
(ďalej aj len ako "Poskytovateľ" v príslušnom gramatickom tvare)
(Objednávateľ a Poskytovateľ ďalej aj len ako "zmluvné strany" alebo jednotlivo "zmluvná strana"
v príslušnom gramatickom tvare)

PREAMBULA
1.

Objednávateľ vyhlásil výzvu na predloženie cenovej ponuky na poskytnutie služby, predmetom ktorej je
"Monitoring médií na dennej báze, monitoring webu, dodávka fotografií (hlavne zo športových udalostí) a
využívanie fotobanky, resp. fotoarchívu".

2.

Do predmetného postupu zadávania zákazky predložil súťažnú ponuku aj Poskytovateľ. Na základe
vyhodnotenia súťažných ponúk predložených do predmetného postupu zadávania

zákazky bola ponuka Poskytovateľa vyhodnotená vo verejnom obstarávaní ako úspešná a zmluvné strany
uzavretím tejto zmluvy (zmluva o poskytovaní služieb) prejavujú svoju vôľu dohodnúť podmienky a spôsob
realizácie predmetu zákazky.
3.

Zmluvné strany vyhlasujú, že ich prioritou je riadne a včasné plnenie tejto zmluvy a akékoľvek prípadné spory
medzi zmluvnými stranami budú riešiť tak, aby žiadnym spôsobom nebolo narušené jej riadne a včasné
plnenie.

4.

Zmluvné strany vyhlasujú, že táto zmluva je uzatvorená v súlade s právnym poriadkom Slovenskej republiky
a že súhlasia so všetkými podmienkami uvedenými v tejto zmluve.

ČLÁNOK 1
PREDMET ZMLUVY
1.1

Poskytovateľ sa voči Objednávateľovi zaväzuje, že pre Objednávateľa výlučne podľa pokynov
Objednávateľa a v súlade s podmienkami tejto zmluvy:
1.1.1 zabezpečí prečítanie, odsleduje, vyberie, vytriedi, zhromaždí a spracuje do elektronickej podoby databázy, všetky informácie o Objednávateľovi a informácie obsahujúce kľúčové slová podľa
špecifikácie kľúčových slov uvedených v prílohe č. 1 tejto zmluvy zverejnené v nasledovných zdrojoch:
- v periodickej tlači slovenskej a zahraničnej (všetky a akékoľvek celoštátne a regionálne denníky,
týždenníky, dvojtýždenníky, mesačníky),
- v rozhlasových programoch,
- v televíznych programoch,
- v agentúrnom spravodajstve (najmä, ale nielen: SITA, TASR),
- na WEB stránkach elektronických informačných sietí (a to najmä, ale nielen, web stránky všetkých
a akýchkoľvek vydavateľov periodickej tlače, blogy a pod.)
(ďalej aj len ako "monitoring" v príslušnom gramatickom tvare);
1.1.2 z uskutočneného monitoringu vytvorí databázu v elektronickej podobe s obsahom všetkých
informácií získaných podľa bodu 1.1.1 (ďalej aj len ako "Databáza" v príslušnom gramatickom tvare).
Poskytovateľ vo vytvorenej Databáze uvedie jednotlivé použité zdroje a prepisy úplného znenia
príspevkov alebo relácií rozhlasového a televízneho vysielania súvisiace s vykonaným monitoringom,
resp. podľa operatívnych požiadaviek Objednávateľa; Poskytovateľ je povinný vytvorenú Databázu
priebežne, najmenej však na dennej báze, aktualizovať;
1.1.3 uskutočňuje aj monitoring na on-line báze v reálnom čase pomocou nástrojov typu Cyberwatcher,
WebReport alebo iného podobného nástroja;
1.1.4

1.2

poskytovateľ zabezpečí Objednávateľovi online prístup do agentúrneho spravodajstva, menovite
domáci, ekonomický, športový a foto servis, prostredníctvom internetu a na účel doručí
Objednávateľovi prístupové údaje do agentúrneho servisu e-mailom bezodkladne po podpise zmluvy.

Databázu zhotovenú podľa bodu 1.1 tohto článku zmluvy bude Poskytovateľ odovzdávať
Objednávateľovi:
1.2.1 umiestnením na web stránku http://newtonone.newtonmedia.eu. Poskytovateľ pridelí
Objednávateľovi prístupové meno a heslo na užívanie Databázy zaslaním na adresy:
cechova@tipos.sk; cepe@tipos.sk a zabezpečí Objednávateľovi počas trvania tejto zmluvy on-line
prístup k vytvorenej a priebežne aktualizovanej Databáze, ako aj do archívnej Databázy obsahujúcej
všetky zhromaždené informácie z monitorovania médií od podpisu tejto zmluvy, ktorá
prostredníctvom internetového prehliadača umožňuje vyhľadávanie, triedenie,

spracovanie a archivovanie výstupov podľa individuálnych požiadaviek Objednávateľa. Každý
pracovný deň, najneskôr do 7:30 hod. Poskytovateľ pripraví a na importuje do Databázy informácie
z monitoringu za predchádzajúci kalendárny deň.
1.2.2

1.2.3

zasielaním elektronickou poštou (e-mailom) na
elektronickú adresu Objednávateľa
monitoring@tipos.sk vo formáte (html - v tele emailu, word dokument), a to tak, že Poskytovateľ
bude zasielať každý pracovný deň do 8.00 hod. vytvorenú Databázu za obdobie bezprostredne
nadväzujúce na obdobie pokryté predchádzajúcim monitoringom, z ktorého bola Objednávateľovi
zaslaná bezprostredne predchádzajúca Databáza, ktorá bude obsahovať prehľad všetkých správ a
článkov k zadaným kľúčovým slovám podľa prílohy č. 1 ako aj plné znenia všetkých správ a článkov
nájdených v zdrojoch podľa bodu 1.1.1 tejto zmluvy, s uvedením ich zdroja a dátumu ich uverejnenia,
pričom články a správy z denníkov, rozhlasu, televízie, agentúrneho spravodajstva a web stránok
nemôžu byť staršie ako 1 (jeden) pracovný deň odo dňa ich uverejnenia, články a správy z
týždenníkov, dvojtýždenníkov, magazínov a regionálnych novín nemôžu byť staršie ako 2 (dva)
pracovné dni odo dňa ich uverejnenia; tým nie sú dotknuté ustanovenia bodu 1.2.3 tohto článku.
monitoring z web stránok elektronických informačných sietí bude Poskytovateľom uskutočňovaný
tak, aby Objednávateľ obdržal prehľad všetkých správ a článkov k zadaným kľúčovým slovám podľa
prílohy č. 1 ako aj plné znenia všetkých správ a článkov nájdených v zdrojoch podľa bodu 1.1.1 podľa
článku 1 tejto zmluvy, s uvedením ich zdroja a dátumu ich uverejnenia zasielaním elektronickou
poštou (e-mailom) na elektronickú adresu Objednávateľa monitoring@tipos.sk vo formáte (html - v
tele emailu,) a to najneskôr do 1 (jednej) hodiny od ich sprístupnenia na príslušnej web stránke.

1.3

Objednávateľ je oprávnený kedykoľvek, aj bez súhlasu Poskytovateľa doplniť alebo zameniť, a to aj
opakovane, všetky a/alebo akékoľvek kľúčové slová uvedené v prílohe č. 1 tejto zmluvy a to až do
dosiahnutia počtu 150 (stopäťdesiat) kľúčových slov. Takéto doplnenie a/alebo zámena sa stáva účinným
dňom jeho oznámenia Poskytovateľovi. Pre vylúčenie akýchkoľvek pochybností platí, že takéto doplnenie
a/alebo zámena nemá vplyv na výšku peňažnej odmeny podľa tejto zmluvy.

1.4

Objednávateľ môže Databázu a všetky a akékoľvek v nej obsiahnuté zložky (informácie), ako aj fotografie
poskytnuté podľa bodu 1.1.4 zmluvy využívať pre svoje informačné, reklamné alebo marketingové účely v
neobmedzenom rozsahu, a to akýmkoľvek spôsobom a v akomkoľvek rozsahu.

ČLÁNOK 2
PODMIENKY POSKYTOVANIA DATABÁZY A FOTOGRAFIÍ
2.1

Poskytovateľ je povinný s odbornou starostlivosťou dohliadať na to, aby monitoring a tvorba Databázy
počas celého obdobia trvania zmluvy optimálne pokrývali informačné potreby Objednávateľa podľa
podmienok definovaných v bode 1.1 tejto zmluvy a v prílohe č. 1.

2.2

Poskytovateľ vyhlasuje a zaručuje sa Objednávateľovi, že má vysporiadané všetky práva k Databáze ako aj
k jednotlivým autorským dielam, ktoré sú obsiahnuté v Databáze a že ku dňu sprístupnenia Databázy
Objednávateľovi je jediným a výlučným vykonávateľom práv zhotoviteľa k Databáze a má právo poskytnúť
túto Databázu vrátane v nej obsiahnutých autorských diel Objednávateľovi. Poskytovateľ sa zaväzuje na
vlastné náklady a zodpovednosť vysporiadať najneskôr ku dňu sprístupnenia Databázy Objednávateľovi
nároky akýchkoľvek a všetkých osôb, ktoré sa budú podieľať na vytvorení Databázy ako aj všetkých autorov,
ktorých autorské diela

boli použité pri tvorbe Databázy a zaväzuje sa, aby pri poskytovaní Databázy Objednávateľovi nedochádzalo
k porušovaniu zákona č. 185/2015 Z. z. Autorský zákon v platnom znení (ďalej aj len ako "Autorský zákon"
v príslušnom gramatickom tvare). Za akékoľvek nároky tretích osôb za sprístupnenie a použitie Databázy
Objednávateľom zodpovedá Poskytovateľ a v prípade, ak by si takéto nároky uplatnila tretia osoba priamo
voči Objednávateľovi, Poskytovateľ sa zaväzuje nahradiť Objednávateľovi akúkoľvek škodu, zmluvnú pokutu
alebo inú sankciu, ktorú bude Objednávateľ zaviazaný uhradiť tretej osobe, z takéhoto dôvodu.
2.3

Poskytovateľ vyhlasuje a zaručuje sa Objednávateľovi, že má vysporiadané všetky práva k fotografiám, ktoré
poskytne Objednávateľovi podľa bodu 1.1.4 tejto zmluvy, a že ku dňu sprístupnenia týchto fotografií
Objednávateľovi mu bola autorom alebo inou oprávnenou osobou udelená licencia, resp. sublicencia k
predmetným fotografiám a Poskytovateľ má právo poskytnúť tieto predmetné fotografie formou sublicencie
Objednávateľovi. Poskytovateľ sa zaväzuje na vlastné náklady a zodpovednosť vysporiadať najneskôr ku dňu
sprístupnenia uvedených fotografií Objednávateľovi nároky akýchkoľvek a všetkých osôb, ktoré udelili
Poskytovateľovi k týmto fotografiám licenciu alebo sublicenciu a zaväzuje sa, aby pri poskytovaní fotografií
Objednávateľovi nedochádzalo k porušovaniu Autorského zákona. Za akékoľvek nároky tretích osôb za
sprístupnenie a použitie fotografií Objednávateľom zodpovedá Poskytovateľ a v prípade, ak by si takéto
nároky uplatnila tretia osoba priamo voči Objednávateľovi, Poskytovateľ sa zaväzuje nahradiť
Objednávateľovi akúkoľvek škodu, zmluvnú pokutu alebo inú sankciu, ktorú bude Objednávateľ zaviazaný
uhradiť tretej osobe, z takéhoto dôvodu.

2.4

Poskytovateľ ako zhotoviteľ Databázy udeľuje Objednávateľovi touto zmluvou právo používať Databázu
vrátane v nej obsiahnutých autorských diel, sprístupnenú podľa tejto zmluvy Objednávateľovi zo strany
Poskytovateľa bez časového a teritoriálneho obmedzenia výhradne pre svoju potrebu. Poskytovateľ ako
osoba oprávnená na použitie fotografií uvedených v bode 1.1.4 zmluvy udeľuje Objednávateľovi touto
zmluvou právo používať (sublicencia) tieto fotografie sprístupnené podľa tejto zmluvy Objednávateľovi zo
strany Poskytovateľa bez časového a teritoriálneho obmedzenia.

2.5

Poskytovateľ vyhlasuje a zaručuje sa Objednávateľovi, že akákoľvek a každá fotografia poskytnutá
Objednávateľovi v súlade s bodom 1.1.4 tejto zmluvy bola vyhotovená a smie sa použiť podľa § 12 zákona č.
40/1964 Zb. Občiansky zákonník v znení neskorších predpisov, a že poskytnutím fotografie/fotografií
Objednávateľovi Poskytovateľ neporušuje akékoľvek práva a oprávnené záujmy ktorejkoľvek tretej osoby a
v prípade, že sa takéto porušenie zistí, Poskytovateľ zodpovedá za porušenie týchto práv a oprávnených
záujmov a zaväzuje sa nahradiť Objednávateľovi akúkoľvek škodu alebo inú ujmu, ktorá Objednávateľovi v
súvislosti s porušením týchto práv a oprávnených záujmov tretích osôb vznikla.

ČLÁNOK 3
ODMENA A PLATOBNÉ PODMIENKY
3.1

Objednávateľ sa zaväzuje zaplatiť Poskytovateľovi za poskytovanie zmluvného plnenia podľa ustanovení
článku 1 tejto zmluvy peňažnú odmenu vo výške EUR 600,- bez DPH (slovom: šesťsto eur) mesačne, ktorej
súčasťou je aj odmena za poskytnutie práva na použitie Databázy a fotografií podľa bodu 2.3 a 2.4 tejto
zmluvy.

3.2

Celková hodnota predmetu plnenia za celé obdobie trvania tejto zmluvy je maximálne do výšky EUR
7 200,- (slovom: sedemtisíc dvesto eur) bez DPH.

3.3

Zmluvné strany sa dohodli, že Objednávateľ bude uhrádzať odmenu Poskytovateľovi na základe faktúr, ktoré
Poskytovateľ vystaví vždy v mesačných intervaloch, najneskôr do 10 (desiateho) dňa mesiaca nasledujúceho
po mesiaci, za ktorý sa odmena uhrádza. Zmluvné strany sa dohodli, že Poskytovateľ vystaví a doručí
Objednávateľovi faktúru za poskytované služby, a to na základe potvrdenia riadneho plnenia zmluvy
vydaného Objednávateľom, ktorý bude prílohou faktúry. Splatnosť faktúry je 30 (tridsať) dní odo dňa jej
doručenia Objednávateľovi. Pre tento účel sa za deň úhrady považuje dátum odpísania fakturovanej sumy z
účtu Objednávateľa.

3.4

Faktúra musí obsahovať všetky náležitosti daňového a účtovného dokladu podľa ustanovení zákona č.
431/2002 Z.z. o účtovníctve v znení neskorších predpisov a náležitostí daňového dokladu podľa ustanovení
§ 71 zákona č. 222/2004 Z. z. o dani z pridanej hodnoty v znení neskorších predpisov a evidenčné číslo
zmluvy, pod ktorou je zmluva evidovaná u Objednávateľa. V prípade, ak faktúra nebude spĺňať tieto
náležitosti, je Objednávateľ oprávnený vrátiť faktúru Poskytovateľovi na dopracovanie resp. opravu. Nová
lehota splatnosti začína plynúť momentom doručenia opravenej faktúry Objednávateľovi.

3.5

Objednávateľ je oprávnený zadržať časť peňažnej sumy uvedenú vo vystavenej faktúre prislúchajúcej k
odmene ako daň z pridanej hodnoty (ďalej aj len ako "časť peňažnej sumy" v príslušnom gramatickom tvare)
pred úhradou faktúry, ak z okolností prípadu vyplýva, že Objednávateľ bude povinný ako ručiteľ uhradiť daň
za Poskytovateľa v zmysle § 69b zákona č. 222/2004 Z. z. o dani z pridanej hodnoty v znení neskorších
predpisov, a to najmä podľa § 69 ods. 14 zákona č. 222/2004 Z. z. o dani z pridanej hodnoty v znení
neskorších predpisov.

3.6

Zadržanie časti peňažnej sumy podľa predchádzajúceho bodu tohto článku zmluvy vyplýva z možného
ručenia za daň z predchádzajúceho stupňa bez ohľadu na deň vystavenia faktúry.

3.7

Zadržanie časti peňažnej sumy nie je porušením zmluvnej povinnosti Objednávateľa a nie je možné
považovať takéto konanie Objednávateľa za neuhradenie faktúry v plnej výške a Objednávateľ nie je preto
v omeškaní s úhradou faktúry podľa bodu 3.3 tohto článku tejto zmluvy.

3.8

Objednávateľ oznámi Poskytovateľovi zadržanie časti peňažnej sumy v zmysle bodu 3.5 tohto článku tejto
zmluvy. Poskytovateľ nemá nárok na úhradu akejkoľvek možnej škody, ako ani akýchkoľvek úrokov z
omeškania, spojených so zadržaním časti peňažnej sumy.

3.9

Objednávateľ uvoľní zadržanú časť peňažnej sumy nasledovne:
3.9.1

v prospech Poskytovateľa, ak sa preukáže, že pominuli skutočnosti, ktoré k zadržaniu časti peňažnej
sumy viedli;
3.9.2 v zmysle rozhodnutia daňového úradu miestne príslušného Poskytovateľovi, pričom dňom zadania
príkazu na úhradu časti peňažnej sumy z bankového účtu Objednávateľa sa táto úhrada započítava
voči účtovnej pohľadávke Poskytovateľa, s čím Poskytovateľ výslovne súhlasí.
3.10 V prípade, ak došlo k úhrade nezaplatenej dane alebo jej časti aj Poskytovateľom a zároveň aj
Objednávateľom a daňový úrad miestne príslušný Poskytovateľovi vráti v zmysle zákona č.
222/2004 Z. z. o dani z pridanej hodnoty v znení neskorších predpisov úhradu dane alebo jej časti
Objednávateľovi, je Objednávateľ povinný takto vrátenú peňažnú sumu poukázať na bankový
účet Poskytovateľa uvedený v záhlaví tejto zmluvy, a to v prípade, ak sa jedná o peňažnú sumu
zadržanú podľa bodu 3.5 tohto článku tejto zmluvy.

3.11 Zmluvné strany sa dohodli, že v prípade omeškania s plnením zmluvných povinností na strane Objednávateľa
si stanovujú úrok z omeškania vo výške 0,02% z fakturovanej čiastky za každý aj začatý deň omeškania.

ČLÁNOK 4
DÔVERNÉ INFORMÁCIE
4.1

Dôvernými informáciami sa na účely tejto zmluvy rozumejú všetky informácie, údaje alebo iné skutočnosti,
o ktorých sa zmluvná strana dozvedela na základe a/alebo v spojení s touto zmluvou a/alebo pri plnení
povinností podľa tejto zmluvy.

4.2

Dôverné informácie nemôžu byť sprístupnené tretej osobe bez výslovného predchádzajúceho písomného
súhlasu druhej zmluvnej strany, ak táto zmluva neustanovuje inak alebo ak z tejto zmluvy nevyplýva inak, a
to tak počas trvania tejto zmluvy ako aj po jej ukončení. Poskytovateľ berie na vedomie, že táto zmluva ako
aj faktúry vystavené v súlade s touto zmluvou budú zverejnené v súlade s platnou právnou úpravou.

4.3

Každá zmluvná strana je povinná, ak z tejto zmluvy nevyplýva inak, zachovávať mlčanlivosť o dôverných
informáciách a je povinná zabezpečiť, aby žiadna dôverná informácia nebola sprístupnená bez súhlasu
druhej zmluvnej strany, a to či už úplne alebo čiastočne, tretej osobe; tým nie sú dotknuté povinnosti
Objednávateľa v oblasti sprístupňovania informácií podľa platnej právnej úpravy.

4.4

V prípade, ak zmluvná strana má v úmysle dôvernú informáciu sprístupniť, je povinná o tom bez zbytočného
odkladu informovať vopred druhú zmluvnú stranu a vyžiadať si jej súhlas.

4.5

Za porušenie povinnosti mlčanlivosti sa nepovažuje, ak je dôverná informácia sprístupnená v potrebnom
rozsahu právnemu zástupcovi, daňovému poradcovi alebo audítorovi zmluvnej strany, ak tieto osoby budú
preukázateľne zaviazané zmluvnou stranou k povinnosti mlčanlivosti alebo ak sa informácia stala verejne
známa. Za porušenie povinnosti mlčanlivosti sa rovnako nepovažuje zverejnenie Poskytovateľa ako
subjektu, s ktorým Objednávateľ uzatvoril túto zmluvu a súčasne zverejnenie výšky odmeny určenej na
základe tejto zmluvy.

4.6

Ak si zmluvné strany pri rokovaní o uzavretí tejto zmluvy navzájom poskytli informácie označené ako
dôverné, nesmie ich zmluvná strana, ktorej sa tieto informácie poskytli, prezradiť tretej osobe a ani ich
použiť v rozpore s ich účelom pre svoje potreby.

4.7

V prípade porušenia tejto povinnosti mlčanlivosti ktorákoľvek zmluvná strana zodpovedá dotknutej
zmluvnej strane za spôsobenú škodu, ktorá preukázateľne vznikla prezradením vyššie uvedených informácií
v plnom rozsahu.

ČLÁNOK 5
DORUČOVANIE
5.1

Akékoľvek oznámenia a ostatná nevyhnutná alebo dobrovoľná korešpondencia, uskutočnená v súlade s
touto zmluvou (ďalej aj len ako "Oznámenia" v príslušnom gramatickom tvare), bude vykonaná v písomnej
podobe.

5.2

S ohľadom na dôležitosť, tieto Oznámenia môžu byť doručované nasledovným spôsobom:

5.2.1 osobne,
5.2.2 kuriérom,
5.2.3 doporučenou poštou,
5.2.4 faxom,
5.2.5 e-mailom,
použitím kontaktných údajov uvedených pri určení zmluvných strán alebo písomne oznámených zmluvnou
stranou.
5.3

Pre účely tejto zmluvy, Oznámenia alebo iná korešpondencia budú považované za doručené
dňom:
5.3.1 potvrdenia doručenia adresátom alebo odmietnutia prevzatia, ak sú doručované osobne,
5.3.2 potvrdenia doručenia adresátom alebo odmietnutia prevzatia, ak sú doručované kuriérom,
5.3.3 potvrdenia doručenia adresátom alebo odmietnutia prevzatia, ak sú doručované doporučenou
poštou,
5.3.4 potvrdenia prenosu faxovej správy, ak sú doručované faxom,
5.3.5 potvrdenia odoslania e-mailovej správy, ak sú doručované e-mailom.

5.4

V prípade akýchkoľvek pochybností o doručení Oznámenia sa Oznámenie bude považovať za
doručené uplynutím odbernej lehoty v trvaní 5 (päť) kalendárnych dní pre vyzdvihnutie
Oznámenia u poštového prepravcu Slovenská pošta, a.s. so sídlom Partizánska cesta 9, 975 99
Banská Bystrica, IČO: 36 631 124.

ČLÁNOK 6
DOBA TRVANIA A ZÁNIK ZMLUVY
6.1 Táto zmluva sa uzatvára na dobu určitú od 1.1.2018 do 31.12.2018.
6.2

Pred uplynutím dohodnutej doby platnosti a účinnosti tejto zmluvy možno túto zmluvu ukončiť:
6.2.1 písomnou dohodou zmluvných strán,
6.2.2 odstúpením od zmluvy,
6.2.3 výpoveďou,
6.2.4 zánikom zmluvnej strany bez právneho nástupcu,
6.2.5 nemožnosťou plnenia.

6.3

Každá zo zmluvných strán je oprávnená od tejto zmluvy odstúpiť výlučne iba v prípade,
závažného porušenia podstatných zmluvných povinností druhou zmluvnou stranou alebo aspoň
niektorej z nich, pričom za podstatné porušenie sa na účely tejto zmluvy považuje ak :
6.3.1

Poskytovateľ poruší svoju povinnosť spojenú s poskytovaním služieb podľa tejto zmluvy a takéto
porušenie je spôsobilé ohroziť alebo poškodiť dobrú povesť Objednávateľa, alebo
6.3.2 Poskytovateľ poruší svoju povinnosť spojenú s poskytovaním služieb podľa tejto zmluvy a k náprave
nedôjde ani po predchádzajúcom písomnom upozornení, alebo
6.3.3 Poskytovateľ je v úpadku alebo mu preukázateľne úpadok hrozí, alebo
6.3.4 zmluvná strana poruší povinnosť mlčanlivosti.
6.4

Odstúpenie od zmluvy je účinné dňom nasledujúcim po doručení oznámenia o odstúpení od zmluvy druhej
zmluvnej strane.

6.5

Každá zo zmluvných strán môže túto zmluvu vypovedať kedykoľvek počas trvania zmluvného vzťahu aj bez
uvedenia dôvodu, pričom výpovedná doba zo strany Poskytovateľa je trojmesačná

a výpovedná doba zo strany Objednávateľa jednomesačná a začína plynúť prvým dňom mesiaca
nasledujúceho po doručení výpovede.
6.6

Dohoda podľa bodu 6.2.1 tohto článku sa uzatvára v písomnej forme. Za deň zániku tejto zmluvy sa považuje
deň určený zmluvnými stranami v dohode, ak tento deň chýba, považuje sa deň ukončenia zmluvy deň
podpisu poslednou zmluvnou stranou.

6.7

Za nemožnosť plnenia sa považuje, ak niektorá zo zmluvných strán svoj záväzok nemôže splniť v dôsledku
zmeny právnych predpisov, ktoré zakazujú alebo podstatne obmedzujú činnosť, ku ktorej sa touto zmluvou
zaviazala alebo vyžadujú osobitné povolenie, o ktoré zmluvná strana neúspešne usilovala, prípadne vedú k
zmene podmienok, v dôsledku ktorých dochádza k sťaženiu plnenia záväzku zmluvnej strany podľa tejto
zmluvy, prípadne umožňuje plniť záväzky len pri neprijateľne zvýšenom úsilí alebo pri neprijateľnom zvýšení
nákladov, s ktorými sa v dobe uzavretia tejto zmluvy nepočítalo a ani nebolo možné takéto náklady v čase
uzatvorenia tejto zmluvy predpokladať. V takomto prípade zmluva zaniká dňom doručenia písomného
oznámenia druhej zmluvnej strane.

6.8

Zánik zmluvy po nadobudnutí účinnosti tejto zmluvy z akéhokoľvek dôvodu a/alebo zrušenie zmluvy sa v
žiadnom rozsahu nedotkne ustanovení, z ktorých obsahu vyplýva, že majú vyvolávať právne účinky aj v
prípade takéhoto zániku/zrušenia.

ČLÁNOK 7
SANKCIE
7.1

Poskytovateľ je povinný uhradiť Objednávateľovi na základe jeho výzvy zmluvnú pokutu za omeškanie s
dodaním akýchkoľvek jednotlivých predmetov plnenia podľa bodu 1.2 tejto zmluvy, a to vo výške EUR 500
(slovom: päťsto eur) za každý deň omeškania s poskytnutím akýchkoľvek jednotlivých predmetov plnenia, a
to aj opakovane.

7.2 Zaplatením zmluvnej pokuty podľa bodu 7.1 tejto zmluvy nie je dotknutý nárok Objednávateľa na náhradu
škody. Objednávateľ je súčasne oprávnený domáhať sa náhrady škody presahujúcej zmluvnú pokutu.
7.3 Zmluvné strany vyhlasujú, že zmluvné pokuty dohodnuté v tomto článku považujú, vrátane ich výšky, za
obvyklé a primerané s prihliadnutím na hodnotu a význam zabezpečovanej povinnosti.

ČLÁNOK 8
ZÁVEREČNÉ USTANOVENIA
8.1 Zmluvné strany podpisom tejto zmluvy súhlasia so zverejňovaním tejto zmluvy, vrátane dodatkov,
objednávok a faktúr, vystavených na jej základe s výnimkou informácií, ktoré sú obchodným tajomstvom v
zmysle § 17 Obchodného zákonníka a informácií chránených právnymi predpismi.
8.2 Táto zmluva nadobúda platnosť dňom jej podpísania oprávnenými zástupcami obidvoch zmluvných strán a
účinnosť dňom nasledujúcim po dni jej zverejnenia v Centrálnom registri zmlúv.

8.3

Zmluvné strany sa dohodli na tom, že v prípade, ak by sa niektoré ustanovenie alebo bod tejto zmluvy stal
alebo ukázal neplatným, táto skutočnosť nemá vplyv na celkovú platnosť zmluvy a ostatné ustanovenia tejto
zmluvy budú i naďalej záväzné a v plnom rozsahu platné a účinné.

8.4 Zmluvné strany sa dohodli, že táto zmluva bude zaväzovať i právnych nástupcov oboch zmluvných strán.
Všetky právne vzťahy, ktoré nie sú upravené touto zmluvou sa budú spravovať ustanoveniami Obchodného
zákonníka, Autorského zákona a ostatných všeobecne záväzných právnych predpisov Slovenskej republiky.
8.5

Zmluvné strany sa zaväzujú, že všetky spory vyplývajúce z tejto zmluvy, budú riešiť rokovaním o možnej
dohode. Zmluvné strany sa dohodli, že vzťahy vzniknuté medzi nimi na základe tejto zmluvy sa riadia
právnym poriadkom Slovenskej republiky. Prípadné spory, o ktorých sa strany nedohodli, budú postúpené
na rozhodnutie vecne a miestne príslušnému súdu.

8.6

Zmluvu je možné meniť alebo dopĺňať po vzájomnej dohode zmluvných strán formou písomných
číslovaných dodatkov, ktoré budú podpísané zmluvnými stranami a budú tvoriť neoddeliteľnú súčasť
zmluvy.

8.7 Táto zmluva je vyhotovená v 4 (štyroch) rovnopisoch, po 2 (dva) rovnopisy pre každú zmluvnú
stranu.
8.8 Zmluvné strany vyhlasujú, že obsah zmluvy je prejavom ich slobodnej vôle, zmluva nebola uzatvorená v tiesni
a ani za zvlášť nevýhodných podmienok. Súčasne vyhlasujú, že si ju riadne a dôsledne prečítali, jej obsahu
porozumeli a na znak súhlasu ju vlastnoručne podpísali.

Za Objednávateľa:

Za Poskytovateľa:

V Bratislave, dňa:

V Bratislave, dňa:

Ing. Ján Barczi

Ing. Petr Herian

generálny

konateľ

riaditeľ

TIPOS, národná lotériová spoločnosť, a. s.
Brečtanová 1, 830 07 Bratislava 37

Príloha č.1 k ZMLUVE O POSKYTOVANÍ SLUŽIEB
Cena

Cena bez DPH

Cena s DPH

Mesačná odmena za poskytovanie služby

600

720,-

Celková odmena za poskytovanie služby za kalendárny rok

7 200,-

8 640,-

Kľúčové slová (v akomkoľvek gramatickom tvare, bez rozlišovania veľkých a malých písmen):
-

