Kúpna zmluva č. 627/2018
uzavretá podľa ust. § 409 a nasl. zákona č. 513/1991 Zb. - Obchodný zákonník
v znení neskorších predpisov
Článok I.
Zmluvné strany
1. TransData s.r.o.
Sídlo: M.R. Štefánika 139, 010 01 Žilina
Štatutárny orgán: Ing. Branislav Jurčišin - konateľ
Ing. Karol Gogolák, MBA - konateľ
IČO: 35741236
IČ DPH: SK2020242763
Osoba zodpovedná za plnenie zmluvy: Mgr. František Štefanka
Bankové spojenie: Tatra Banka, a.s., Bratislava,
Číslo účtu: 262 519 0579/1100
IBAN: SK42 1100 0000 0026 2519 0579
Spoločnosť je zapísaná v Obchodnom registri Okresného súdu Žilina v odd.: Sro
vložka č. 69536/L
Kontakt - email: transdata@transdata.sk

- tel. č.:
(ďalej len „predávajúci“)
a
2.

Univerzita Pavla Jozefa Šafárika v Košiciach
Sídlo: Šrobárova 2, 041 80 Košice
Štatutárny orgán: prof. RNDr. Pavol Sovák, CSc., rektor
Zástupca na jednanie v právnych veciach: JUDr. Zuzana Gažová
Osoba zodpovedná za plnenie zmluvy: Ing. Jozef Jantošovič
IČO: 00397768
IČ DPH SK: 2021157050
Bankové spojenie: Štátna pokladnica
Číslo účtu: 7000074351/8180
IBAN: SK6481800000007000074351
Kontakt - email:
jozef.jantosovic@upjs.sk
- tel. č.:
(ďalej len „kupujúci“)
(ďalej spolu aj „zmluvné strany“)

Článok II.
Podklady pre uzatvorenie zmluvy
Táto kúpna zmluva je uzatvorená ako výsledok zadávania zákazky s nízkou hodnotou podľa
ust. § 117 zákona č. 343/2015 Z. z. o verejnom obstarávaní a o zmene a doplnení niektorých
zákonov v znení neskorších predpisov s názvom predmetu „Dodávka personálnych
identifikačných kariet (PIK)“ (ďalej len „kúpna zmluva“ alebo „zmluva“).

Článok III.
Právne predpisy
Vzájomné vzťahy oboch zmluvných strán sa riadia ust. zákona č. 513/1991 Zb. - Obchodný
zákonník v znení neskorších predpisov (ďalej len „Obchodný zákonník“), ust. zákona
č. 18/1996 Z. z. o cenách v znení neskorších predpisov (ďalej len „zák. č. 18/1996 Z. z.“)
a vyhláškou Ministerstva financií SR č. 87/1996 Z. z., ktorou sa vykonáva zákon NR SR č.
18/1996 Z. z. o cenách v znení neskorších predpisov (ďalej len „vyhl. č. 87/1996 Z. z.“),
ustanovení zákona č. 343/2015 Z. z. o verejnom obstarávaní a o zmene a doplnení niektorých
zákonov v znení neskorších predpisov (ďalej len „zákon o verejnom obstarávaní“) a ďalšími
zákonmi, ktoré upravujú oblasť predmetu tejto zmluvy.
Článok IV.
Predmet zmluvy
1. Predmetom zmluvy je záväzok predávajúceho dodávať kupujúcemu bezkontaktné čipové
karty typu BČK Mifare Desfire ev1 8kB, inicializovaná , formát karty podľa normy ISO 7816
s pamäťou a s možnosťou zápisu pre automatizovaný modulový systém kupujúceho, ktoré
umožnia nezávislú implementáciu subsystémov v rôznych oblastiach s použitím jednej
bezkontaktnej čipovej karty (ďalej len „tovar“, „predmet zmluvy“ alebo „predmet plnenia“),
v množstve bližšie uvedenom v písomnej objednávke kupujúceho, a previesť vlastnícke
právo k predmetu zmluvy na kupujúceho.
2. Pokiaľ nie je v objednávke uvedené inak, karty budú v zmysle tejto zmluvy dodávané vo
vyhotovení s dizajnom ISIC a ITIC s naformátovaným a komunikačne i funkčne
vyskúšaným a inicializovaným čipom. Konečnú podobu dodávaných kariet určuje kupujúci
písomnou objednávkou.
3. Obsah a výsledná grafická podoba písomne objednanej potlače bude v legislatívne
upravenej podobe ISIC Association a to ako medzinárodný identifikačný preukaz študenta
(ďalej „ISIC“) a ako medzinárodný učiteľský/profesorský identifikačný preukaz (preukaz
„ITIC“), pričom licenčne chránená vizuálna ISIC/ITIC podoba a jej cena nie je predmetom
tohto zmluvného vzťahu, ale predmetom osobitného zmluvného vzťahu medzi kupujúcim
a združením CKM SYTS.
4. V prípade požiadavky kupujúceho na zabezpečenie externých aplikácií poskytovaných
v rámci systému TransCard, bude súčasťou vizuálnej podoby každej karty jej identifikačné
jedinečné sériové číslo čipu vytlačené na spodnej lícnej strane karty a logo Transdata
vytlačené na rubovej strane karty, ktoré oprávňuje držiteľa k použitiu karty aj v iných
systémoch uvedených v tejto zmluve.
5. Podmienkou pre personalizáciu kariet je dodanie korektnej databázy kupujúcim
v príslušnom formáte, ktorý upresní predávajúci a takisto loga kupujúceho v dohodnutom
formáte. Pri preukazoch s vlastným vizuálom je podmienkou dodanie požadovaných
grafických podkladov.
6. Predávajúci ručí za kompatibilitu ním dodávaných vyššie špecifikovaných bezkontaktných
čipových kariet v súčasnom systéme TransCard spoločnosti TransDatas.r.o., pričom

realizácia aplikácie externých funkcionalít karty je predmetom osobitného zmluvného
vzťahu.
7. Predávajúci neručí v žiadnom prípade za čipové karty dodané iným dodávateľom a
následne ani za funkčnosť a spoľahlivosť celého systému.
8. Kupujúci sa zaväzuje predmetné karty špecifikované v čl. IV tejto zmluvy prevziať a
zaplatiť za nich predávajúcemu kúpnu cenu dohodnutú podľa čl. V tejto zmluvy.
9. Špecifikácia a vlastnosti karty sú dané Metodickým usmernením MŠVVŠ SR č.16/2014
o použití, štruktúre údajov a technickom vyhotovení preukazu študenta, pričom karta je
plne kompatibilná so systémom EMBASE®, ako je popísané v špecifikácii predmetu
zákazky.
Článok V.
Kúpna cena a spôsob platby
1. Kúpna cena je stanovená dohodou zmluvných strán v zmysle ust. zák. č.18/1996 Z. z.
a vyhl. č. 87/1996 Z. z. Kúpna cena obsahuje ekonomicky oprávnené náklady a primeraný
zisk vychádzajúci zo stavu a vývoja obvyklého podielu zisku v danej komodite na trhu SR.
2. Kúpna cena predmetu zmluvy predstavuje maximálnu sumu 46 893,- EUR bez DPH,
čo je 56 271,60 EUR s DPH (slovom: päťdesiatšesťtisícdvestosedemdesiatjeden eur
a šesťdesiat centov) a zahŕňa manipulačné, balné a poštové náklady predávajúceho za
dodanie predmetu zmluvy. Uvedené platí aj pri objednávkach duplikátov kariet – riešenie
mimoriadnych udalostí v priebehu akademického roka.
Článok VI.
Spôsob, termíny a miesto plnenia zmluvy
1. Dodávky predmetu zmluvy resp. jeho časti budú vykonávané predávajúcim na základe
písomných objednávok kupujúceho, ktoré musia obsahovať nasledovné náležitosti:
a) číslo objednávky;
b) dátum vystavenia objednávky;
c) identifikačné údaje kupujúceho;
d) identifikačné údaje predávajúceho;
e) označenie predmetu dodávky podľa Prílohy č. 1 k tejto zmluve s uvedením počtu
kusov;
f) pečiatka a podpis zodpovednej osoby kupujúceho.
2. Predávajúci sa zaväzuje dodať časť predmetu zmluvy kupujúcemu na základe objednávky,
a to na miesta ním určeného, najneskôr do 30 kalendárnych dní od doručenia písomnej
objednávky predávajúcemu.
3. Predmet plnenia podľa čl. IV tejto zmluvy predávajúci dodá kupujúcemu poštovou
doporučenou zásielkou, poštovou doručovateľskou službou alebo osobne na miesto
určené kupujúcim. Miestom doručenia predmetu zmluvy je sídlo Univerzity Pavla Jozefa
Šafárika v Košiciach, Šrobárova 2, Košice, pričom konkrétna dodávka (množstvo, druh,
akosť, vyhotovenie) tovaru závisí od písomného upresnenia kupujúceho v objednávke.
Predmet zmluvy resp. jeho časť bude zabalený obvyklým spôsobom tak, aby nedošlo
k jeho poškodeniu počas prepravy. Použité obaly sú určené na jednorazové použitie.
4. Kontaktná osoba za kupujúceho bude vo veciach predmetu tejto zmluvy: Ing. Jozef
Jantošovič, ........, jozef.jantosovic@upjs.sk.
5. Kontaktnou osobou zo strany predávajúceho bude: Mgr. František Štefanka, .......
e-mail: stefanka@transdata.sk.

Článok VII.
Platobné podmienky a zmluvné sankcie
1. Právo na zaplatenie kúpnej ceny predávajúcemu vzniká riadnym a včasným splnením
záväzku v súlade s touto zmluvou.
2. Kúpnu cenu za uskutočnené plnenie uhradí kupujúci po prevzatí predmetu plnenia podľa
tejto zmluvy a po predložení faktúry, ktorá musí obsahovať všetky potrebné náležitosti
v súlade s ust. zákona č.222/2004 Z. z. o dani z pridanej hodnoty v znení neskorších
predpisov (ďalej len „zákon o DPH“), pričom jej súčasťou bude rozpis dodaného predmetu
plnenia a riadne potvrdený preberací protokol oboma stranami.
3. Kupujúci neposkytuje preddavok alebo zálohu na plnenie predmetu zmluvy.
4. Splatnosť faktúry je 30 dní odo dňa jej doručenia kupujúcemu.
5. Faktúra vystavená predávajúcim musí obsahovať:
a) údaje podľa zákona o DPH,
b) číslo faktúry,
c) číslo zmluvy vrátane dodatkov,
d) predmet fakturácie,
e) deň vystavenia faktúry,
f) termín splatnosti faktúry,
g) dátum dodania tovaru alebo služby,
h) označenie peňažného ústavu a číslo účtu predávajúceho, IČO, IČ DPH,
j) forma úhrady,
k) výška plnenia celkom,
l) suma k úhrade,
m) dodací list s potvrdením o prevzatí.
6. Pre prípad, že faktúra nebude obsahovať zmluvne dohodnuté a zákonom o DPH
ustanovené náležitosti, bude vystavená v neúplnom a v neprehľadnom stave, je kupujúci
oprávnený najneskôr do dňa jej splatnosti nesprávnu faktúru vrátiť predávajúcemu na
prepracovanie, pričom v sprievodnom liste uvedie vady faktúry. Po doručení opravenej
faktúry začína plynúť nová lehota splatnosti faktúry, do doby splatnosti prepracovanej
faktúry nie je objednávateľ v omeškaní s jej úhradou.
7. Pre prípad, že predávajúci nedodá predmet zmluvy resp. jeho časť kupujúcemu v lehote
podľa článku VI ods. 2 tejto zmluvy, kupujúci je oprávnený uplatniť u predávajúceho
zmluvnú pokutu vo výške 0,1 % z kúpnej ceny nedodanej časti predmetu zmluvy za každý
aj začatý deň omeškania. Tým nie je dotknutý nárok kupujúceho na náhradu škody
v rozsahu prevyšujúcom zmluvnú pokutu.
8. V prípade omeškania so zaplatením kúpnej ceny predmetu zmluvy resp. jeho časti
v termíne splatnosti faktúry riadne dodaného predmetu zmluvy resp. jeho časti má
predávajúci právo uplatniť voči kupujúcemu zmluvnú pokutu vo výške 0,1 % z fakturovanej
sumy za každý aj začatý deň omeškania.
9. Zmluvné strany sa dohodli, že peňažné plnenia sa považujú za splnené dňom pripísania
jednotlivých platieb na účet predávajúceho.
10. Kupujúci nezodpovedá za omeškanie úhrady faktúry, ktorá je spôsobená nepripísaním
finančných prostriedkov na účet predávajúceho zo strany jeho finančného ústavu.

Článok VIII.
Zodpovednosť za vady tovaru s spôsob reklamačného konania
1. Pre nároky zo zodpovednosti za vady platia ustanovenia § 422 a nasl. Obchodného
zákonníka. Predávajúci poskytuje na dodaný tovar záruku 24 mesiacov odo dňa dodania
predmetu zmluvy na miesto určeného kupujúcim v objednávke. Zodpovednosť za vady sa
nevzťahuje na mechanické, elektronické alebo akékoľvek iné poškodenie násilnej povahy,
vzniknutej po termíne odovzdania predmetu zmluvy resp. jeho časti.

2. V záručnej dobe sa predávajúci zaväzuje vykonať posúdenie oprávnenosti reklamácie do
troch pracovných dní od doručenia reklamácie a reklamovaného tovaru a dodať opravený,
resp. nový tovar najneskôr do 7 (siedmych) pracovných dní od rozhodnutia o oprávnenosti
reklamácie.
3. Pri riešení mimoriadnych udalostí v priebehu akademického roka sa predávajúci zaväzuje
dodať duplikát najneskôr do 7 (siedmich) pracovných dní od doručenia objednávky
a podkladovej databázy kupujúcim.
4. V rámci podmienok, stanovených platnými právnymi úpravami, konkretizovanými touto
zmluvou, si uplatňuje kupujúci reklamácie písomne v lehote do 35 kalendárnych dní od
zistenia vady, najneskôr však do konca záručnej lehoty.
5. Každá oprávnená reklamácia bude vyriešená dodaním opravených alebo nových kariet
v lehote najneskôr do 14 kalendárnych dní od predloženia písomnej reklamácie
predávajúcemu.
Článok IX.
Nadobudnutie vlastníctva predmetu zmluvy
Vlastníctvo k predmetu zmluvy resp. k jeho časti (na základe kupujúcim vystavenej
objednávky) nadobudne kupujúci až úplným zaplatením kúpnej ceny príslušnej časti predmetu
zmluvy špecifikovanej v objednávke, pričom riziko spojené s predmetom zmluvy, napríklad
poškodenie, odcudzenie a podobne prechádza na kupujúceho momentom prevzatia
predmetu zmluvy objednávateľom v súlade s čl. VI tejto zmluvy.
Článok X.
Zmena zmluvy
1.

2.

3.

Túto zmluvu je možné počas jej trvania zmeniť iba vzostupne číslovanými písomnými
dodatkami, ktoré sa po podpísaní zmluvnými stranami stávajú jej nedeliteľnou súčasťou,
ak tieto nebudú v rozpore s ust. § 18 zákona o verejnom obstarávaní.
Túto zmluvu je možné počas jej trvania zmeniť bez nového verejného obstarávania
dodatkom k tejto zmluve, avšak maximálne do 10% hodnoty pôvodnej zmluvnej ceny
uvedenej v čl. V ods. 2 tejto zmluvy.
Túto zmluvu je kupujúci oprávnený zmeniť vo forme písomného dodatku k tejto zmluve
počas jej trvania v nasledovných prípadoch, ak:
a) nastane potreba dodania doplňujúcich tovarov alebo služieb, ktoré sú nevyhnutné pre
splnenie predmetu zmluvy, avšak nie sú zahrnuté v tejto zmluve, nakoľko ich
poskytuje pôvodný predávajúci a zmena predávajúceho nie je možná z ekonomických
alebo technických dôvodov, pričom ide najmä o požiadavku vzájomnej zameniteľnosti
alebo interoperability s existujúcimi tovarmi alebo službami a spôsobí kupujúcemu
významné ťažkosti alebo podstatnú duplicitu nákladov, pričom hodnota všetkých
oprávnených zmien nepresiahne 50% hodnoty pôvodnej zmluvy podľa čl. V ods. 2
tejto zmluvy,
b) potreba zmeny zmluvy vyplynie z okolností, ktoré kupujúci nemohol pri vynaložení
náležitej starostlivosti predvídať,
c) v prípade vzniku skutočností definovaných ako vyššia moc alebo nepredvídaných
prekážok zo strany kupujúceho,
d) nastane potreba vykonať formálne alebo administratívne zmeny zmluvy (napr. zmena
v osobe štatutárneho orgánu, sídla, zmena čísla bankového účtu a pod.),
e) to ustanovuje táto zmluva.

Článok XI.
Ukončenie zmluvy
1.

Zmluvné strany sa dohodli, že zmluvu je možné skončiť:
a)
písomnou dohodou zmluvných strán, a to dňom uvedeným v takejto dohode;
v dohode o skončení dohody sa súčasne upravia nároky zmluvných strán vzniknuté
na základe alebo v súvislosti s touto zmluvou,
b)
písomným odstúpením od zmluvy v prípadoch stanovených zákonom alebo touto
zmluvou,
c)
písomnou výpoveďou.

2.

Predávajúci je oprávnený od tejto zmluvy odstúpiť v prípade, ak kupujúci je v omeškaní
so zaplatením riadne vystavenej a doručenej faktúry za dodaný tovar po dobu dlhšiu ako
60 dní. Ak je kupujúci v omeškaní so zaplatením faktúry, predávajúci nie je povinný
realizovať plnenie podľa tejto zmluvy.

3.

Kupujúci je oprávnený od zmluvy odstúpiť, ak
a)
predávajúci je v omeškaní s dodaním predmetu zmluvy o viac ako 30 dní,
b)
kúpna cena bola fakturovaná v rozpore s touto zmluvou,
c)
parametre dodaného predmetu zmluvy sú v rozpore s touto zmluvou,
d)
proti predávajúcemu sa začalo konkurzné konanie alebo reštrukturalizácia,
e)
predávajúci vstúpil do likvidácie,
f)
predávajúci koná v rozpore s touto zmluvou a/alebo všeobecne záväznými
právnymi predpismi platnými a účinnými na území SR a na písomnú výzvu
kupujúceho toto konanie a jeho následky v určenej primeranej lehote neodstráni,
g)
je to uvedené v tejto zmluve.

4.

Túto zmluvu je možné vypovedať ktoroukoľvek zmluvnou stranou písomnou výpoveďou
bez udania dôvodu. Výpovedná doba je 3 mesiace a začína plynúť od 1. dňa mesiaca
nasledujúceho po mesiaci, v ktorom bola výpoveď druhej zmluvnej strane doručená.
Článok XII.
Záverečné ustanovenia

1. Zmluvné strany sa dohodli, že akékoľvek písomnosti vyplývajúce z právneho vzťahu
založeného touto zmluvou (napríklad faktúry, uplatnenie náhrady škody, uplatnenie
zmluvnej pokuty, uplatnenie úroku z omeškania, odstúpenie od tejto zmluvy) sa budú
považovať za doručené aj v prípade, ak sa doporučená zásielka adresovaná na adresu
sídla druhej zmluvnej strany vráti odosielateľovi ako neprevzatá (napríklad z dôvodu
odopretia prevzatia písomnosti alebo neprevzatia písomnosti v odbernej lehote, prípadne
z dôvodu neznámeho adresáta); v uvedenom prípade sa písomnosť považuje za doručenú
dňom, keď bola kupujúcemu listová zásielka vrátená, i keď sa adresát o tom nedozvedel
2. Táto kúpna zmluva sa uzatvára na obdobie 36 mesiacov odo dňa nadobudnutia jej
účinnosti, alebo do vyčerpania finančného limitu uvedeného v čl. V ods. 2 tejto zmluvy,
podľa toho, ktorá skutočnosť nastane skôr.
3. Zmluvné strany sú v prípade záujmu kupujúceho oprávnené písomným dodatkom predĺžiť
trvanie tejto zmluvy o 12 mesiacov v prípade, ak v dobe podľa ods. 2 tohto článku zmluvy
nedôjde k vyčerpaniu finančného limitu uvedeného v čl. V ods. 2 tejto zmluvy.
4. Táto kúpna zmluva je vyhotovená v 5 vyhotoveniach rovnakej právnej sily, z ktorých
predávajúci dostane 2 a kupujúci 3 vyhotovenia.
5. V prípade, ak niektoré ustanovenie tejto kúpnej zmluvy je alebo sa stane neplatným alebo
neúčinným, nedotýka sa to ostatných ustanovení tejto kúpnej zmluvy, ktoré zostávajú
platné a účinné. Zmluvné strany sa v takom prípade zaväzujú dodatkom k tejto kúpnej
zmluve nahradiť neplatné alebo neúčinné ustanovenie ustanovením platným alebo

účinným znením, ktoré čo najlepšie zodpovedá pôvodne zamýšľanému účelu ustanovenia
neplatného alebo neúčinného.
6. Neoddeliteľnou súčasťou tejto zmluvy sú:
Príloha č. 1 – ocenený zoznam položiek bezkontaktných čipových kariet Mifare Desfire
7. Táto kúpna zmluva nadobúda platnosť dňom jej podpísania oboma jej stranami a účinnosť
dňom nasledujúcim po dni jej zverejnenia v Centrálnom registri zmlúv Úradu vlády SR.
8. Kúpna zmluva bola uzatvorená slobodne, vážne, určite a zrozumiteľne, nie v tiesni a za
nápadne nevýhodných podmienok, pod psychickým, či fyzickým nátlakom. Zmluvné strany
si zmluvu prečítali, s jej obsahom súhlasia, čo potvrdzujú svojimi vlastnoručnými podpismi.
V Žiline, dňa

Za predávajúceho:

.......................
Ing. Branislav Jurčišin
konateľ TransData s.r.o

.......................
Ing. Karol Gogolák, MBA
konateľ TransData s.r.o

V Košiciach, dňa

Za kupujúceho:

.....................
prof. RNDr. Pavol Sovák, CSc.
rektor UPJŠ

Príloha č. 1 k zmluve

Ocenený zoznam položiek

Jednotková
merná cena bez
Celková cena
počet jednotka DPH v €
bez DPH v €

Názov položky
BČK Mifare Desfire ev1 8kB,inicializovaná, bez
licencie TransCard, vizuál ISIC
BČK Mifare Desfire ev1 8kB,inicializovaná, bez
licencie TransCard, vizuál ITIC
BČK Mifare Desfire ev1 8kB,inicializovaná, bez
licencie TransCard, vizuál bez potlače
Obaly

6 000

ks

5,5

33 000,00

600

ks

6,7

4 020,00

1500

ks

4,8

7 200,00

8 100

ks

0,33

2 673,00

Celková cena bez DPH
DPH 20%
Celková cena s DPH

V Žiline, dňa
Za predávajúceho:

.......................
Ing. Branislav Jurčišin
konateľ TransData s.r.o.

.......................
Ing. Karol Gogolák, MBA
konateľ TransData s.r.o.

46 893,00
9 378,60
56 271,60

V Košiciach, dňa
Za kupujúceho:

.....................
prof. RNDr. Pavol Sovák, CSc.
rektor UPJŠ

