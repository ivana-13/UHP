Zmluva o dielo
uzatvorená v zmysle § 536 a nasl. zákona č. 513/1991 Zb. Obchodný zákonník v znení
neskorších predpisov
(ďalej len „zmluva“)
medzi zmluvnými stranami
Objednávateľ:

Ministerstvo pôdohospodárstva a rozvoja vidieka Slovenskej
republiky

Sídlo:

Dobrovičova 12, 812 66 Bratislava

Zastúpené:

Ing. Gabriela Matečná, ministerka

Bankové spojenie:

Štátna pokladnica

IBAN:

SK66 8180 0000 0070 0008 1105

IČO:

00156621

DIČ:

2021291382

Číslo zmluvy:

183/2017-120/MPRV SR

Kontaktná osoba:

Mgr. Vladimír Machalík

Kontaktné údaje:

vladimir.machalik@land.gov.sk

(ďalej ako „objednávateľ“)

Zhotoviteľ
Obchodné meno:

L R Media s.r.o.

Sídlo:

Rampová 5, Košice - mestská časť Staré Mesto 040 01

Zastúpený:

Róbert Lukáč

Bankové spojenie:

ČSOB

IBAN:

SK13 7500 0000 0040 2411 9696

IČO:

47462574

IČ DPH:

SK2023884478

Kontaktná osoba:

Róbert Lukáč

Kontaktné údaje:

info@lrmedia.sk

ďalej ako „zhotoviteľ“
(objednávateľ a zhotoviteľ ďalej spolu aj ako „zmluvné strany“)

Článok 1.
Úvodné ustanovenie
1.1 Táto zmluva sa uzatvára v súlade s § 117 zákona č. 343/2015 Z. z. o verejnom obstarávaní
a o zmene a doplnení niektorých zákonov v znení neskorších predpisov (ďalej len „ZVO“).
Článok 2.
Predmet zmluvy
2.1 Predmetom zmluvy je výroba a dodanie jedného televízneho a jedného rozhlasového
spotu pre účely ,,Informovania a zabezpečenia publicity Integrovaného regionálneho
operačného programu (ďalej len „IROP“)“ (ďalej len „dielo“).
2.2 Zhotoviteľ sa zaväzuje vytvoriť pre objednávateľa dielo bližšie špecifikované v tomto
bode zmluvy, ako aj v technickej špecifikácie bližšie uvedenej v prílohe č. 1 tejto zmluvy
nasledovne:
2.2.1

Kreatívne práce – copytext: námet a scenár 40 sek TV a rozhlasového spotu,
úprava copytextu podľa požiadaviek objednávateľa

2.2.2

Výroba a dodanie 40 sek TV spotu vrátane vysporiadania autorských práv

2.2.3

Výroba a dodanie 40 sek rozhlasového spotu vrátane vysporiadania autorských
práv

2.3 Zhotoviteľ sa zaväzuje riadne a včas vykonať a zabezpečiť dielo podľa tohto článku bod
2.1 a 2.2 tejto zmluvy vo vlastnom mene a na vlastnú zodpovednosť. Ak zhotoviteľ
zabezpečuje vykonanie diela prostredníctvom tretích osôb, zodpovedá objednávateľovi
akoby dielo vykonával sám.
2.4 Objednávateľ sa zaväzuje dielo prevziať a zaplatiť zhotoviteľovi za vykonanie diela podľa
tohto článku bod 2.1 a 2.2 dohodnutú zmluvnú cenu podľa čl. 3. bod 3.1 tejto zmluvy a
v zmysle podmienok tejto zmluvy.
2.5 Všetka dokumentácia, TV aj rozhlasový spot – doklady, dokumenty, budú vypracované
v slovenskom jazyku.
2.6 Zhotoviteľ sa zaväzuje vykonať dielov súlade s článkami čl. 4., čl. 5, a čl. 7. tejto zmluvy.
Článok 3.
Zmluvná cena
3.1 Zmluvná cena za dielo špecifikované v čl. 2. tejto zmluvy je výsledkom postupu verejného
obstarávania podľa čl. 1. tejto zmluvy a je stanovená v zmysle zákona č. 18/1996 Z .z. o
cenách v znení neskorších predpisov, pričom sa považuje za cenu maximálne platnú
počas doby trvania zmluvy, s výnimkou skutočností predpokladaných v bodoch 3.3 tejto
zmluvy. Cena je tvorená nasledovnými čiastkami:

3.1.1 cena bez DPH

24 050,- EUR

3.1.2 DPH

04 810,- EUR

3.1.3 cena spolu s DPH

28 860,- EUR

3.2 V závislosti na zdroji financovania predmetu zmluvy bude zmluvná cena za riadne a včas
vykonané dielo uhradená aj zo zdrojov Európskeho fondu regionálneho rozvoja a zo
štátneho rozpočtu.
3.3 Zmluvná cena uvedená v bode 3.1. tohto článku zmluvy je konečná a zahŕňa všetky
výdavky zhotoviteľa spojené s vykonaním diela podľa čl. 2. tejto zmluvy a kalkulácie
podľa prílohy č. 2, ktorá tvorí neoddeliteľnú súčasť tejto zmluvy, udelením licencii podľa
čl. 11 tejto zmluvy a môže byť upravovaná len v dôsledku zmeny všeobecne záväzných
právnych predpisov SR ovplyvňujúcich cenu diela (daňové predpisy, DPH a pod.).
Článok 4.
Čas a miesto plnenia
4.1

Táto zmluva sa uzatvára na dobu určitú. Zmluvné strany dohodli nasledovné termíny
plnenia:
4.1.1 začatie realizácie dňom účinnosti tejto zmluvy,
4.1.2 dátum dodania predmetu zmluvy špecifikovaného v článku 2. bod 2.2 zmluvy sa
realizuje nasledovne: oba 40 sek spoty je zhotoviteľ povinný dodať
objednávateľovi do 10 pracovných dní od účinnosti tejto zmluvy.
4.1.3 ukončenie realizácie nastane po doručení faktúry podľa čl. 6, bod 6.2 tejto
zmluvy objednávateľovi.

4.2

Zmluvné termíny uvedené v bode 4.1 sú termíny najneskoršie prípustné
a neprekročiteľné s výnimkou:
4.2.1 vyššej moci ako napr. neočakávané prírodné a iné javy,
4.2.2 v prípade zmien a rozsahu podľa pokynov objednávateľa,
4.2.3 vydania príkazov a zákazov vládnych alebo miestnych správnych orgánov alebo
zmenou vyvolanou Európsku komisiou, ak neboli vyvolané situáciou
u objednávateľa.

4.3

Predĺžené lehoty plnenia, ktoré vzniknú z dôvodov uvedených v bode 4.2.1 a 4.2.3 sa
predĺžia iba o lehotu, počas ktorej zhotoviteľ preukázateľne nemohol pokračovať
v prácach a podľa bodu 4.2.2 o lehotu, ktorá bola dohodnutá v dodatku k tejto zmluve.

4.4

Miestom odovzdania diela, resp. častí diela je Ministerstvo pôdohospodárstva a
rozvoja vidieka SR, Račianska cesta 153/A, 830 03 Bratislava 33. Dielo bude prevzaté na
základe preberacieho protokolu podľa prílohy č. 3 tejto zmluvy, ktorý podpíše
zhotoviteľ a zodpovedný zamestnanec objednávateľa. Dňom podpísania preberacieho
protokolu prechádza vlastníctvo predmetu zmluvy na objednávateľa.

Článok 5.
Výstupy
5.1

Zhotoviteľ sa zaväzuje vykonať dielo v požadovanom množstve a kvalite podľa čl. 2.
bodu 2.1 a 2.2 tejto zmluvy a pokynov objednávateľa s nasledujúcimi výstupmi:
a) návrh námetu TV spotu, návrh scenára spotu a finálny návrh spotu budú
odovzdané v termíne určenom objednávateľom, a to elektronicky na mailovú
adresu: press@land.gov.sk;
b) návrh námetu rozhlasového spotu, návrh scenára spotu a finálny návrh spotu
budú odovzdané v termíne určenom objednávateľom, a to elektronicky na mailovú
adresu: press@land.gov.sk;
c) finálna verzia diela bude predložená objednávateľovi podľa čl. 4 bod 4.1.2 tejto
zmluvy v počte 5 exemplárov na DVD – 40 sek TV spot a 5xDVD – 40 sek rozhlasový
spot, podľa prílohy č. 3 tejto zmluvy.
Článok 6.
Platobné podmienky a fakturácia

6.1
6.2

Objednávateľ neposkytne zhotoviteľovi žiadny preddavok.
Zmluvná cena bude objednávateľom uhradená jednorázovo podľa predloženej faktúry
a na základe podpísaného preberacieho protokolu podľa prílohy č. 3 tejto zmluvy.
6.3 Lehota splatnosti faktúry je 60 dní odo dňa jej doručenia objednávateľovi.
6.4 Faktúra musí obsahovať údaje v zmysle ustanovenia § 3a ods. 1 zákona č. 513/1991 Zb.
Obchodného zákonníka v znení neskorších predpisov a budú predkladané v štyroch
vyhotoveniach. Ak faktúra nebude úplná alebo bude obsahovať nesprávne údaje
vrátane príloh k faktúre, bude takáto faktúra zhotoviteľovi vrátená. Zhotoviteľ je
povinný predložiť novú faktúru, v takom prípade sa bude lehota splatnosti faktúry
odvíjať od termínu predloženia novej faktúry. Objednávateľ nie je v omeškaní
s úhradou faktúry po dobu, kým mu nebola doručená nová opravená faktúra.
6.5 Zhotoviteľom predložená faktúra na úhradu musí ďalej obsahovať náležitosti
predpísané v zmysle zákona č. 222/2004 Z. z. o DPH v znení neskorších predpisov. Musí
obsahovať čiastku DPH. Okrem toho musí obsahovať:
-

názov zákazky,

-

predmet úhrady,

-

IČO, DIČ objednávateľa, názov objednávateľa,

-

číslo tejto zmluvy (dodatku k tejto zmluve),

-

čiastku k úhrade spolu,

-

číslo účtu zhotoviteľa vo formáte IBAN,

-

splatnosť faktúry (60 dní).

Predložená faktúra musí byť označená textom „Spolufinancované z prostriedkov
ERDF(EFRR)“.
6.6

Dodací list a podpísaný preberací protokol podľa prílohy č. 3 tejto zmluvy je
neoddeliteľnou súčasťou faktúry a musí byť potvrdený oboma zmluvnými stranami
(objednávateľ/zhotoviteľ) a musí obsahovať rozpis vrátane jednotkových cien,
množstva a celkových cien, samostatne DPH. Dodací list je vyhotovený v štyroch
vyhotoveniach.
Článok 7.
Práva a povinnosti zmluvných strán

7.1
7.2

7.3

7.4

7.5

7.6

7.7

7.8

Zhotoviteľ ručí za to, že dielo v zmysle čl. 2. tejto zmluvy má v dobe prevzatia zmluvne
dohodnuté podmienky a zodpovedá požiadavkám objednávateľa.
Zhotoviteľ je povinný na základe požiadavky objednávateľa podľa čl. 5., bod 5.1. písm.
a) a b) tejto zmluvy zaslať na e-mailovú adresu objednávateľa press@land.gov.sk návrh
copytextu (námet a scenár) na korektúru a schválenie. Až po písomnom schválení
návrhu spotov (formou e-mailu) zo strany objednávateľa je zhotoviteľ oprávnený
postupovať podľa čl. 5. bod 5.1. písm. c) tejto zmluvy a pokynov objednávateľa.
Zhotoviteľ je povinný umožniť objednávateľovi kontrolovať dielo v každej fáze jeho
vytvárania a súčasne je povinný prijímať objednávateľove pripomienky k vytváranému
dielu a akceptovať ich zapracovaním do diela.
Zhotoviteľ sa zaväzuje umožniť objednávateľovi a oprávneným kontrolným
zamestnancom vykonávať u seba kontrolu obchodných dokumentov, vecnú a finančnú
kontrolu v súvislosti s realizáciou aktivity financovanej z technickej pomoci IROP pre
programové obdobie 2014-2020, ako aj po ukončení zmluvného vzťahu 5 rokov.
Zhotoviteľ sa zaväzuje dodať požadované dielo v zmysle čl. 2. tejto zmluvy na takom
nosiči, ktorý bude kompatibilný pre všeobecné použitie v televíznych a rozhlasových
médiách (elektronickej forme – DVD) podľa požiadaviek objednávateľa. Výstupy podľa
čl. 5. tejto zmluvy budú vyhotovené v slovenskom jazyku a odovzdané objednávateľovi
riadne a včas v zmysle ustanovení tejto zmluvy.
Ak objednávateľ prevezme predmet zmluvy podľa čl. 2. tejto zmluvy, má právo na
dodatočné bezplatné odstránenie vadných zistení tejto zmluvy, bez zbytočného
odkladu.
Objednávateľ sa zaväzuje poskytnúť zhotoviteľovi potrebné údaje a podklady
k zabezpečeniu vykonania diela napr.: logá, fotografie, text podľa bodu 7.8. tohto
článku.
Všetku dokumentáciu súvisiacu s predmetom zmluvy je zhotoviteľ povinný podľa
pokynov objednávateľa viditeľne označiť. Objednávateľ je povinný pre uvedený účel
oznámiť zhotoviteľovi vzory log a ostatné informácie, ktoré má použiť, a to v
dostatočnom predstihu pred odovzdaním diela podľa čl. 4 bod 4.1.2 tejto zmluvy,
elektronicky na e-mailovú adresu zhotoviteľa info@lrmedia.sk

7.9

Zhotoviteľ nesmie bez súhlasu objednávateľa poskytnúť akékoľvek výsledky, ani
čiastkové výsledky vykonávania diela iným subjektom, ak sa s objednávateľom písomne
nedohodne inak.
7.10 Zhotoviteľ zodpovedá za vady diela v zmysle príslušných ustanovení Obchodného
zákonníka. Zhotoviteľ sa zaväzuje odstrániť vadu Diela, ktorá sa stane zjavnou
v záručnej dobe, ktorá začína plynúť dňom nasledujúcim po dni, v ktorom bol Preberací
protokol podľa prílohy č. 3 tejto zmluvy podpísaný zmluvnými stranami, a ktorá končí
uplynutím 24 mesiacov odo dňa podpísania Preberacieho protokolu medzi
Objednávateľom a Zhotoviteľom na celé riadne vykonané Dielo. Zhotoviteľ sa zároveň
zaväzuje Objednávateľovi nahradiť akúkoľvek škodu, ktorá mu vznikne v súvislosti
s vadami diela, hoci sa tieto stanú zjavné v záručnej dobe.
7.11 Zhotoviteľ sa zaväzuje, že dielo umiestnené na DVD nosičoch bude po technickej
stránke funkčné aj po ukončení platnosti a účinnosti tejto zmluvy a bude možné ho
používať.
7.12 Ak má dielo neodstrániteľné nedostatky alebo nezodpovedá tejto zmluve, má
objednávateľ právo odstúpiť od zmluvy podľa čl. 10. bod 10.2 tejto zmluvy.
7.13 Zhotoviteľ bez predchádzajúceho písomného súhlasu objednávateľa nemá právo
previesť práva a povinnosti z tejto zmluvy na tretiu osobu. Zmluvné strany sa výslovne
dohodli, že bez predchádzajúceho písomného súhlasu objednávateľa nie je zhotoviteľ
oprávnený ani postúpiť akékoľvek pohľadávky tretej osobe, ktoré mu vznikli voči
objednávateľovi podľa alebo na základe tejto zmluvy.
7.14 V prípade, ak zhotoviteľ alebo jeho subdodávateľ majú povinnosť byť zapísaný
v registri partnerov verejného sektora (ďalej len „register“)v zmysle zákona č.
315/2016 Z.z. o registri partnerov verejného sektora a o zmene a doplnení niektorých
zákonov (ďalej len „zákon o registri partnerov“), táto povinnosť musí byť splnená pred
podpisom tejto zmluvy. Zhotoviteľ a jeho subdodávateľ musia spĺňať podmienku zápisu
počas celého trvania zmluvy.
7.15 Zhotoviteľ je povinný oznámiť objednávateľovi každú zmenu v registri, týkajúcu sa tak
zhotoviteľa ako aj jeho subdodávateľa.
7.16 Objednávateľ môže v súlade s § 19 ods. 3 ZVO odstúpiť od zmluvy, ak zhotoviteľ nebol
v čase uzavretia zmluvy zapísaný v registri alebo ak bol vymazaný z registra, v prípade
ak zákon o registri partnerov takýto zápis predpokladá.
Článok 8.
Zmluvné pokuty
8.1

Pri nedodržaní zmluvnej povinnosti zhotoviteľom uvedenej v čl. 4. bod 4.1.2 tejto
zmluvy, môže objednávateľ uložiť zmluvnú pokutu vo výške 0,05 % zo zmluvnej ceny
uvedenej v článku čl. 3 bod 3.1.3 tejto zmluvy za každý aj začatý deň omeškania.

8.2

V prípade porušenia čl. 5. a čl. 7. bod 7.2 tejto zmluvy sa zhotoviteľ zaväzuje zaplatiť
objednávateľovi zmluvnú pokutu vo výške 20 % zo zmluvnej ceny uvedenej v článku čl.
3 bod 3.1.3 tejto zmluvy.

8.3

V prípade porušenia čl. 7. bod 7.8, 7.9, 7.10 tejto zmluvy sa zhotoviteľ zaväzuje zaplatiť

objednávateľovi zmluvnú pokutu vo výške 30 % z ceny faktúry podľa prílohy č. 2 tejto
zmluvy.
8.4

V prípade porušenia čl. 11. sa zhotoviteľ zaväzuje zaplatiť objednávateľovi zmluvnú
pokutu vo výške 30 % z celkovej ceny predmetu zmluvy uvedenej v čl. 3 . bod 3.1.3
tejto zmluvy.

8.5

Splnením záväzku zhotoviteľa zaplatiť objednávateľovi zmluvnú pokutu nezanikajú
povinnosti zhotoviteľa, plnenie ktorých je zabezpečené dohodou o zmluvnej pokute.

8.6

Dohodou o zmluvnej pokute nie je dotknuté právo zmluvných strán na náhradu škody.
V prípade vzniku škody je ktorákoľvek zo zmluvných strán oprávnená nárokovať si jej
náhradu v plnej výške.

8.7

Akúkoľvek zmluvnú pokutu podľa ustanovení tejto zmluvy je objednávateľ oprávnený
uplatniť formou krátenia faktúry za omeškané plnenie alebo výzvou na uhradenie
zmluvnej pokuty, resp. akýmkoľvek právne uplatniteľným spôsobom.

Článok 9.
Riešenie sporov
9.1
9.2
9.3

V prípade sporov, ktoré nebude možné riešiť dohodou zmluvných strán, požiada jedna
zo zmluvných strán o rozhodnutie všeobecný súd SR.
Spory zmluvných strán neoprávňujú zhotoviteľa pozastaviť plnenie predmetu zmluvy
podľa čl. 2. zmluvy.
Zmluvný vzťah upravený touto zmluvou sa riadi právnym poriadkom platným na území
SR. Prípadné spory zmluvných strán vyplývajúce alebo súvisiace s touto zmluvou je
príslušný rozhodovať všeobecný súd SR.

Článok 10.
Ukončenie zmluvy
10.1. Táto Zmluva sa uzatvára na dobu určitú a to do riadneho ukončenia a odovzdania diela
podľa čl. 2 zmluvy.
10.2. Túto zmluvu je možné ukončiť pred skončením jej platnosti podľa bodu 10.1 tohto
článku nasledovne:
10.2.1. písomnou dohodou zmluvných strán,
10.2.2. písomným odstúpením od zmluvy,
10.2.3. písomnou výpoveďou objednávateľa.
10.3. V prípade zániku zmluvy dohodou zmluvných strán, táto zaniká dňom uvedeným
v tejto dohode (ďalej len „deň zániku zmluvy dohodou“). V tejto dohode sa upravia aj
vzájomné nároky zmluvných strán vzniknuté z plnenia zmluvných povinností alebo z ich
porušenia druhou zmluvnou stranou ku dňu zániku zmluvy dohodou.

10.4. V prípade odstúpenia od zmluvy sa zmluvné strany budú riadiť ustanoveniami §344
a nasl. Obchodného zákonníka.
10.5. Zmluvná strana je oprávnená odstúpiť od zmluvy podľa bodu 10.6., 10.7. a 10.8. tohto
článku. Zhotoviteľovi prináleží náhrada iba za skutočne vykonané dielo, resp. jeho
časti. Odstúpenie zmluvnej strany nadobúda účinnosť jeho doručením druhej zmluvnej
strane (ktorá svoju povinnosť porušila).
10.6. Za podstatné porušenie zmluvy oprávňujúce objednávateľa okamžite odstúpiť od tejto
zmluvy sa považuje:
10.6.1. neodôvodnené nedodržanie pokynov Objednávateľa, za predpokladu, že
dotknutý pokyn má podstatný význam pre realizáciu diela podľa tejto zmluvy,
10.6.2. ak na miesto zhotoviteľa vstúpi iná osoba následkom právneho nástupníctva,
10.6.3. podstatné omeškanie (t. j. viac ako 30 dní) s vykonaním diela zavinené
zhotoviteľom, ak v zmluve nie je uvedené inak,
10.6.4. ak nastanú právne skutočnosti majúce za následok zmenu v právnom postavení
zhotoviteľa (napr. vyhlásenie konkurzu, vstup do likvidácie, zmena právnej
formy, zmena v oprávneniach konať v mene zhotoviteľa) alebo akákoľvek iná
zmena majúca priamy vplyv na plnenie zo strany zhotoviteľa,
10.6.5. v prípade porušenia povinnosti podľa čl. 7 bod 7.13 zmluvy,
10.6.6. v prípadoch ustanovených touto zmluvou,
10.6.7. v prípadoch ustanovených právnymi predpismi.
10.7. Objednávateľ môže odstúpiť od zmluvy v prípade nepodstatného porušenia zmluvy
zhotoviteľom, ak zhotoviteľ porušil ustanovenia čl. 2. s výnimkou bodu 2.4, čl. 5.,čl. 7
s výnimkou bodu 7.7 tejto zmluvy. Objednávateľ musí vyzvať zhotoviteľa a určiť
zhotoviteľovi dodatočne primeranú lehotu na splnenie záväzkov vyplývajúcich zo
zmluvy a písomne zhotoviteľa upozorniť, že v prípade neplnenia povinností
vyplývajúcich zo zmluvy po stanovenom termíne od zmluvy odstúpi.
10.8. Zhotoviteľ môže odstúpiť od zmluvy v prípade nepodstatného porušenia zmluvy
objednávateľom, ak objednávateľ neplní svoje zmluvné povinnosti vyplývajúce z čl. 2.
bod 2.4 a z čl. 7. bod 7.7 tejto zmluvy, a tým zhotoviteľovi znemožní vykonávanie diela.
Zhotoviteľ musí vyzvať objednávateľa a určiť objednávateľovi dodatočne primeranú
lehotu na splnenie záväzkov vyplývajúcich zo zmluvy a písomne objednávateľa
upozorniť, že v prípade neplnenia povinnosti vyplývajúcich zo zmluvy po stanovenom
termíne od zmluvy odstúpi.
10.9. Dôsledkom odstúpenia od zmluvy zo strany objednávateľa je uplatnenie zodpovednosti
voči Zhotoviteľovi za porušenie zmluvy a uhradenie všetkých nákladov, ktoré budú
požadované od Objednávateľa v súvislosti so spolufinancovaním predmetu tejto
zmluvy.
10.10. Objednávateľ je oprávnený vypovedať zmluvu bez uvedenia dôvodu. Výpoveď musí
mať písomnú formu. Výpovedná lehota je jeden kalendárny mesiac a začína plynúť

prvým dňom kalendárneho mesiaca, ktorý nasleduje po kalendárnom mesiaci,
v ktorom bola výpoveď doručená do sídla Zhotoviteľa.
10.11. Ukončením zmluvného vzťahu nie je dotknuté právo na náhradu škody a uplatnenia si
zmluvnej pokuty za porušenie, ku ktorému došlo počas trvania zmluvy. To sa netýka
ustanovení, ktoré zostávajú v platnosti aj po uplynutí platnosti tejto zmluvy.
Článok 11.
Autorské práva a licenčné podmienky
11.1.

Zhotoviteľ, ako nositeľ majetkových práv sa zaväzuje autorskoprávne
vysporiadať podľa zákona č. 185/2015 Z. z. autorský zákon v znení neskorších
predpisov (ďalej len „autorský zákon“) dielo uvedené v čl. 2. bod 2.1 a 2.2 tejto zmluvy
a v prílohe č. 1 tejto zmluvy, a že bude disponovať majetkovými a autorskými právami
k nemu; k dielu sa nebudú vzťahovať práva tretích osôb (finančné a iné nároky);
objednávateľ, ako nadobúdateľ je oprávnený dielo používať v rámci udelených licencií.
Súčasťou tohto vysporiadania je najmä súhlas autorov s užívaním ich autorských diel
a ich šírením (udelenie licencií a sublicencií), v rozsahu a za podmienok stanovených
touto zmluvou.
11.2.
Zhotoviteľ vyhlasuje, že podľa autorského zákona je oprávnený udeliť
objednávateľovi výhradnú licenciu. Nepravdivosť tohto vyhlásenia zhotoviteľa zakladá
povinnosť náhrady škody podľa § 373 a nasl. Obchodného zákonníka.
11.3.
Zmluvné strany sa dohodli, že zhotoviteľ udeľuje objednávateľovi súhlas na
použitie diela podľa tohto článku, a to na všetky známe spôsoby použitia diela podľa
autorského zákona, časovo trvajúci po dobu právnej ochrany majetkových práv
a teritoriálne v neobmedzenom rozsahu; výhradný a odplatný súhlas (ďalej len
„licencia“).
Medzi známe spôsoby použitia diela patrí najmä:
a)
vyhotovenie rozmnoženiny diela,
b)
verejné rozširovanie originálu diela alebo jeho rozmnoženiny,
c)
predajom alebo inou formou prevodu,
d)
e)
f)
g)
h)
i)
j)
k)
11.4.

verejné rozširovanie originálu diela alebo jeho rozmnoženiny,
nájmom alebo vypožičaním,
spracovanie, preklad a adaptáciu diela,
zaradenie diela do súborného diela,
verejné vystavenie diela,
verejné vykonanie diela,
verejný prenos diela,
použitie diela na výrobu propagačného a reklamného materiálu akéhokoľvek
druhu za účelom jeho šírenia.

Zhotoviteľ ďalej vyhlasuje, že autorské práva k dielu podľa bodu 11.1 tohto
článku nie sú/nebudú zaťažené inými právami tretích osôb, ktoré by bránili ich

11.5.

11.6.

11.7.

11.8.

riadnemu použitiu objednávateľom, ani inými právnymi vadami. V prípade, že si tretia
osoba uplatní nárok proti objednávateľovi z titulu porušenia autorských práv,
zhotoviteľ sa zaväzuje nahradiť objednávateľovi všetku škodu, ktorá vznikne
objednávateľovi v dôsledku uplatnenia nároku treťou osobou, a to v plnej výške.
Zhotoviteľ touto zmluvou udeľuje objednávateľovi oprávnenie udeliť tretej
osobe súhlas na použitie diela v rozsahu udelenej licencie podľa tejto zmluvy,
t.j. sublicenciu.
Zhotoviteľ berie na vedomie, že udelením výhradnej licencie v zmysle tejto
zmluvy nie je oprávnený udeliť tretej osobe licenciu, resp. sublicenciu na použitie diela
v rozsahu stanovenom touto zmluvou a je povinný sám sa zdržať použitia diela alebo
jeho časti v tomto rozsahu.
Vlastnícke právo k dielu prechádza na objednávateľa dňom podpísania
preberacieho protokolu podľa prílohy č. 3 tejto zmluvy. Objednávateľ je vlastníkom aj
čiastkových výstupov podľa čl. 5. a čl. 7. bod 7.2 tejto zmluvy.
Ustanovenia tohto článku zostávajú v platnosti aj po ukončení platnosti tejto
zmluvy.

Článok 12.
Záverečné ustanovenia
12.1.

Zmluva sa riadi ustanoveniami Obchodného zákonníka, autorským zákonom
a všeobecne záväznými právnymi predpismi SR ako i príslušnými nariadeniami
Európskej únie.
12.2.
Zmluvu možno meniť a dopĺňať iba na základe vzájomnej dohody formou
písomných očíslovaných dodatkov podpísaných obidvoma zmluvnými stranami.
12.3.
Pokiaľ sa akékoľvek ustanovenie zmluvy stane v dôsledku právnych nedostatkov
neplatným, nebude tým dotknutá platnosť ostatných častí zmluvy.
12.4.
Neoddeliteľnou súčasťou tejto zmluvy sú:
Príloha č. 1 – Špecifikácia predmetu zákazky,
Príloha č. 2 – Kalkulácia nákladov,
Príloha č. 3 – vzor Preberací protokol.
12.5.

Zmluva nadobúda platnosť dňom jej podpísania obidvoma zmluvnými stranami
a účinnosť dňom nasledujúcim po dni jej zverejnenia v Centrálnom registri zmlúv
vedenom Úradom vlády SR.
12.6.
Zmluvné strany výslovne súhlasia so zverejnením tejto zmluvy v jej plnom
rozsahu vrátane príloh a dodatkov v Centrálnom registri zmlúv vedenom Úradom vlády
SR.
12.7.
Táto zmluva je vyhotovená v siedmych exemplároch, z toho päť si ponechá
objednávateľ a dva zhotoviteľ.
12.8.
Zmluvné strany vyhlasujú, že si zmluvu prečítali, porozumeli jej obsahu a ako
zrozumiteľný a určitý prejav ich slobodnej a vážnej vôle ju na znak súhlasu podpísali.

V Bratislave dňa

….........................................
Zhotoviteľ

........................................
Objednávateľ
Ing. Gabriela Matečná
ministerka pôdohospodárstva
a rozvoja vidieka SR

Príloha č. 1 k zmluve o dielo
Špecifikácia predmetu zákazky

 Dodanie jedného copytextu o IROP 2014 – 2020 pre televízny spot 40 sek.
a rozhlasový spot 40 sek. v zmysle dodaných podkladov obstarávateľa (textové
podklady, logá, fotografie a pod.),
 copytext bude pojednávať o úspešnej realizácii IROP 2014-2020 (informácie
o zámere operačného programu, o pomoci, o očakávaných výsledkoch či úspešne
zrealizovaných projektoch a pod. ) na základe požiadaviek objednávateľa,
Výroba a dodanie TV spotu v trvaní 40 sek pre IROP 2014-2020 v zmysle nasledovnej
špecifikácie :
- vytvorenie námetu a scenára TV spotov
- kreatívne spracovanie TV spotu – výstup – slovný a obrazový opis, úpravy kreatívneho
návrhu podľa požiadaviek objednávateľa (logá, fotografie) vrátane jazykovej
korektúry
- komplexné realizačné a organizačno-technické zabezpečenie: počítačová animácia TV
spotu v rozsahu 40 sek, réžia, produkcia, zvuková a obrazová postprodukcia, výber
hudby, výber hlasov/su, voicemix, autorské práva, licenčné práva – obraz, zvuk, réžia,
honoráre pre realizačný tím a účinkujúcich, dodanie na DVD, iná produkcia.
Výroba a dodanie rozhlasového spotu v trvaní 40 sek. pre IROP 2014-2020 bude
realizovaná podľa nasledovnej špecifikácie :
 námet a príprava scenára rozhlasového spotu
 úpravy návrhu podľa požiadaviek objednávateľa vrátane jazykovej korektúry
 licenčné práva – zvuk, réžia
 honorár pre realizačný tím a účinkujúcich
 komplexné realizačné a organizačno-technické zabezpečenie výroby spotu
- dopravné a cestovné náklady /ak je to potrebné
- réžia, produkciu a postprodukciu
- zvukové štúdio, výber hudby, výber hlasov/su, voicemix a pod.
- spracovanie a dodanie na DVD nosiči
 iná produkcia.
 autorské práva: vysporiadanie autorských práv a udelenie súhlasu objednávateľovi na
použitie diela na všetky známe spôsoby použitia diela v zmysle autorského zákona,
výhradne a odplatne, časovo a teritoriálne v neobmedzenom rozsahu

Príloha č. 2 k zmluve o dielo

Príloha č. 3 k zmluve o dielo č.
VZOR
PREBERACÍ PROTOKOL

Podľa zmluvy o dielo zo dňa ................ (ďalej len „zmluva“) Zhotoviteľ: ............................,
IČO: ..................... odovzdáva a objednávateľ Ministerstvo pôdohospodárstva a rozvoja
vidieka SR so sídlom Dobrovičova 12, Bratislava, IČO: 00 156 621 preberá plnenie predmetu
citovanej zmluvy o dielo v rozsahu:
a) televízny spot 40 sek - 5 ks na DVD
b) rozhlasový spot 40 sek - 5 ks na DVD

Objednávateľ preberá predmet zmluvy bez vád* s vadami *
.....................................................................................................................................................
.....................................................................................................................................................
.....................................................................................................................................................
...................................................................................................................................................
a termín na odstránenie vád
.....................................................................................................................................................
.....................................................................................................................................................
.....................................................................................................................................................
.....................................................................................................................................................
..............................................................................................................................................
V Bratislave dňa .............................

............................................
Zhotoviteľ
*nehodiace sa prečiarknite

.......................................................
Objednávateľ

