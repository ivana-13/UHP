ZMLUVA O SERVISNEJ PODPORE A UPGRADE DIELA Č. 863
A LICENČNÁ ZMLUVA
ČÍSLO ZMLUVY NA STRANE OBJEDNÁVATEĽA: 01-15-2018
uzavretej podľa § 536 a nasl. zákona č. 513/1991 Zb. Obchodný zákonník a v súlade s príslušnými
ustanoveniami § 40 a nasl. zákona č. 185/2015 Z. z. Autorský zákon
ďalej len ako „Zmluva“

I.

Zmluvné strany

Objednávateľ:

Banka:
IČO:
DIČ:
IČ-DPH:
Zapísaný v:
Zastúpený:
Zástupca oprávnený jednať vo veciach
technických:
Ďalej len „Objednávateľ“
Zhotoviteľ:

Banka
IČO:
IČ DPH:
Obchodný register:
Zastúpený:
Zástupca oprávnený jednať vo veciach
technických:
Ďalej len „Zhotoviteľ“

Verejné prístavy, a. s.
Prístavná 10
821 09 Bratislava 2
VUB a. s., IBAN: SK6102000000002416168551
36 856 541
2022534008
SK2022534008
Obchodný register Okresného súdu Bratislava I, Oddiel:
Sa, vložka č.: 4395/B
Ing. Gabriel Szekeres, predseda predstavenstva
Ing. Jozef Bódi, člen predstavenstva
Ing. Emil Kosiba, člen predstavenstva
Ing. Dezider Gubo

KIOS a.s.
Radlinského 40a
921 01 Piešťany
OTP banka Slovensko, a.s.,
IBAN:SK58 5200 0000 0000 0701 0172
34125302
SK2020389096
OR Okresného súdu Trnava, oddiel Sa, vložka 10642/T
Ing. Viliam Vavro, predseda predstavenstva
Eva Galliková

Objednávateľ a Zhotoviteľ v ďalšom tiež jednotlivo ako „Zmluvná strana“ a spoločne ako „Zmluvné
strany“.

Zmluva o servisnej podpore a upgrade diela a licenčná zmluva č. 01-15-2018

Strana 1 z 8

Preambula:
Zhotoviteľ je v súlade s Autorským zákonom č. 185/2015 Z.z. držiteľom autorských práv
k programovému vybaveniu - aplikácii ISSP (ďalej aj ako „program“), ktorú v priebehu roku 2013
vyhotovil a odovzdal Objednávateľovi v súlade s pravidlami verejného obstarávania a ktorej servisná
starostlivosť je predmetom tejto Zmluvy.

II.
2.1

2.2

Predmet Zmluvy
Predmetom tejto Zmluvy je záväzok Zhotoviteľa zabezpečiť pre Objednávateľa:
a)

práce a služby v rozsahu a v súlade s čl. III tejto Zmluvy v oblasti zabezpečenia prevádzky
a údržby Informačného systému na správu prístavných poplatkov, programu, a to všetko v
súlade s požiadavkami Objednávateľa;

b)

spoluprácu Zmluvných strán pri úpravách a zmenách programu oproti jeho súčasnej (resp.
predchádzajúcej) verzii a použitej technológii v rozsahu a v súlade s čl. III tejto Zmluvy;

c)

práce a služby v rozsahu a v súlade s bodom 3.2 tejto Zmluvy v oblasti správy virtuálneho
servera, na ktorom je program prevádzkovaný;

a súčasne záväzok Objednávateľa zaplatiť za poskytnuté práce a služby Zhotoviteľovi cenu vo
výške, spôsobom a za podmienok stanovených v tejto Zmluve.

III. Povinnosti Zhotoviteľa
3.1

Zhotoviteľ sa zaväzuje uskutočňovať pre Objednávateľa nasledovné práce a služby v oblasti
zabezpečenia prevádzky a údržby programu a jeho prípadných úpravách:
vykonávať nepretržitú technickú údržbu programu v rámci ktorej bude:
 odstraňovať akékoľvek vady programu, na ktoré sa nevzťahuje záruka Zhotoviteľa, najmä
chybové a neštandardné stavy programu;
 vykonávať drobné úpravy programu podľa požiadaviek Objednávateľa. Za drobnú úpravu
programu sa pre účely tejto Zmluvy považuje taká úprava, ktorá nepridáva programu
žiadnu novú funkciu a ani nerozširuje a inak nemení štruktúru programu a súčasne
implementácia takýchto požiadaviek neprekročí svojím rozsahom 10 hodín mesačne;
 vykonávať drobné úpravy programu z vlastnej iniciatívy za podmienky, že ich Objednávateľ
písomne schváli;

a)

 vykonávať odborný dohľad nad prevádzkovaním programu;
 poskytovať podporu Objednávateľovi pri využívaní programu;
 vykonávať nepretržitú pohotovosť k aktualizácii programu a aj takúto aktualizáciu v zmysle
tejto Zmluvy vykonávať;
b)

priebežne na pokyn Objednávateľa aktualizovať program v prípadoch, ak si to vyžiadajú
legislatívne zmeny, pokiaľ nemajú taký vplyv, aby bol nutný tzv. upgrade programu (viď
bod c) tohoto článku);

c)

realizovať rozvojové požiadavky Objednávateľa podľa článku V. Riešenie rozvojových
požiadaviek na upgrade programu;

d)

vykonať zaškolenie zamestnancov Objednávateľa, ktorých určí Objednávateľ, k obsluhe
upgrade programu, v prípade, ak o to Objednávateľ požiada;

e)

zúčastňovať sa na pracovných stretnutiach týkajúcich sa prevádzky, údržby a upgrade
programu;

f)

informovať Objednávateľa o všetkých skutočnostiach dôležitých pre plnenie tejto Zmluvy;
vrátane informácie o akejkoľvek zmene týkajúcej sa zodpovedných osôb Zhotoviteľa
uvedených v čl. XI tejto Zmluvy.

Zmluva o servisnej podpore a upgrade diela a licenčná zmluva č. 01-15-2018

Strana 2 z 8

3.2

Zhotoviteľ sa zaväzuje uskutočňovať pre Objednávateľa nasledovné práce a služby v oblasti
správy virtuálneho servera, na ktorom je program prevádzkovaný:
a)

príprava a migrácia programu, aplikácie a databázy, na zariadenie Objednávateľa, ak o to
Objednávateľ požiada;

b)

správa a aktualizácia databázy PostgreSQL;

c)

správa a aktualizácia aplikačného servera.

IV. Povinnosti Objednávateľa
4.1

Pripraviť vlastný server vrátane jeho príslušenstva (doména, SSL certifikát...) k migrácii programu
na zariadenie, server, Objednávateľa.

4.2

Pribežne zabezpečovať pre Zhotoviteľa prístup na zariadenie, server Objednávateľa, kde bude
program prevádzkovaný.

4.3

Bezodkladne informovať Zhotoviteľa o akejkoľvek zmene týkajúcej sa zodpovedných osôb
Objednávateľa uvedených v čl. XI tejto Zmluvy.

4.4

Definovať a písomne oznamovať požiadavky na údržbu a upgrade programu, alebo inú povinnosť
Zhotoviteľa, a to prostredníctvom elektronického systému Zhotoviteľa na zber požiadaviek a chýb
programu, prípadne písomne.

4.5

Operatívne na základe požiadaviek Zhotoviteľa poskytovať Zhotoviteľovi súčinnosť potrebnú pre
vykonanie prác a služieb podľa tejto Zmluvy.

4.6

Písomne oznamovať Zhotoviteľovi vady programu bezodkladne po ich zistení, a to
prostredníctvom elektronického systému Zhotoviteľa na zber požiadaviek a chýb programu,
prípadne písomne.

4.7

Platiť za práce a služby cenu vo výške podľa čl. VIII. a v zmysle platobných podmienok
uvedených v čl. IX. tejto Zmluvy

4.8

Informovať Zhotoviteľa o všetkých skutočnostiach dôležitých pre plnenie tejto Zmluvy.

V. Riešenie rozvojových požiadaviek na upgrade programu
5.1

Rozvojové požiadavky sú požiadavky na úpravu programu presahujúce charakter prác a služieb
podľa článku III. bod 3.1 písm. a) a b) a to realizovanie požiadavky Objednávateľa k vytvoreniu
vyššej verzie programu (ďalej len „upgrade programu“), pričom za upgrade programu sa
považujú všetky práce súvisiace s vytvorením nových funkcií programu, a/alebo s realizovaním
zmien vo funkčnej štruktúre programu oproti pôvodnej (resp. predchádzajúcej) verzii, a/alebo
zmien programovej, systémovej alebo databázovej platformy programu, a/alebo zmien
grafického designu programu a/alebo prípadne ďalšie zmeny v úžitkových vlastnostiach
programu.

5.2

Rozvojové požiadavky - upgrade programu môžu predložiť len zodpovedné osoby Objednávateľa
zodpovedným osobám Zhotoviteľa a to prostredníctvom elektronického systému Zhotoviteľa na
zber požiadaviek a chýb programu.

5.3

Zhotoviteľ v termíne do 5 pracovných dní po obdržaní zadania rozvojovej požiadavky na upgrade
programu písomne vznesie pripomienky k zadaniu, a to v prípade ak toto zadanie obsahuje
nejasnosti alebo ak obsahuje rozporné požiadavky alebo požiadavky, ktoré sú neuskutočniteľné.
Tieto pripomienky Zhotoviteľ prerokuje s Objednávateľom. Objednávateľ na základe písomných
pripomienok a vzájomnej dohody upraví zadanie rozvojovej požiadavky na upgrade programu a
predloží upravené zadanie Zhotoviteľovi v lehote, ktorú si dohodnú zodpovedné osoby
Zmluvných strán.

Zmluva o servisnej podpore a upgrade diela a licenčná zmluva č. 01-15-2018

Strana 3 z 8

5.4

Zadanie rozvojovej požiadavky na upgrade programu Zmluvné strany schvália podpisom
preberacieho protokolu zadania, ktorý podpíšu zodpovedné osoby Zmluvných strán.

5.5

Po obdržaní zadania rozvojovej požiadavky na upgrade programu Zhotoviteľ vypracuje ponuku
riešenia (ďalej len „Ponuka riešenia“), v ktorej uvedie výsledky vykonanej analýzy náročnosti
upgrade programu, popíše navrhované riešenie, príp. varianty riešení, navrhne termín
(harmonogram) a cenu realizácie rozvojovej požiadavky. Ponuku riešenia je Zhotoviteľ povinný
predložiť Objednávateľovi v lehote, ktorú si dohodnú zodpovedné osoby Zmluvných strán.

5.6

Objednávateľ je povinný do 14 pracovných dní od dátumu preukázateľného doručenia Ponuky
riešenia túto písomne schváliť, príp. odmietnuť. V prípade schválenia Ponuky riešenia
Objednávateľom bude upgrade programu zabezpečený a zmluvne upravený samostatnou
zmluvou.

5.7

V prípade upgradu programu vykonaného na základe samostatnej zmluvy, možno zvýšiť cenu
údržby programu uvedenú v tejto Zmluve a to na základe dodatku k tejto Zmluve, pričom za
štandardné navýšenie ročnej hodnoty servisnej starostlivosti sa považuje 15 % z ceny upgradu
programu, pokiaľ rozsah pôvodného programu nebol súčasne redukovaný.

VI. Riešenie požiadaviek na odstránenie vady programu alebo vykonanie
servisného zásahu
6.1

6.2

Zhotoviteľ sa zaväzuje po nahlásení požiadavky na odstránenie vady programu (okrem vád, na
ktoré sa vzťahuje záruka Zhotoviteľa) alebo požiadavky na vykonanie servisného zásahu
odstrániť vadu, vykonať servisný zásah, v lehotách a v zmysle nasledujúcej tabuľky:
Kategória
požiadavky
na
odstránenie vady programu alebo
požiadavky
na
vykonanie
servisného zásahu

Lehota pre odstránenie vady programu
alebo
vyriešenie
požiadavky
na
vykonanie servisného zásahu po jej
nahlásení a pridelení prístupových práv
Zhotoviteľovi

A. Kritická – program je nefunkčný
ako celok

do 4 hodín (pracovného času, pracovný
čas je na účely tejto Zmluvy čas od
pondelka do piatka od 8,00 hod. do 16,00
hod.)

B. Bežná – nie je ohrozená
prevádzka programu ako celku

do 24 hodín (pracovného času)

Požiadavky na odstránenie vady programu alebo požiadavky na vykonanie servisného zásahu
kategórie A odstráni Zhotoviteľ servisným zásahom a následne urobí zápis do elektronického
systému Zhotoviteľa na zber požiadaviek a chýb, pričom uvedie okrem príčiny vzniku vady aj
všetky zmenené súčasti programu, ako aj zmeny konfigurácie programu a prípadné zmeny
v dátach, ktoré Zhotoviteľ vykonal v priebehu servisného zásahu.

VII. Platnosť a účinnosť Zmluvy
7.1

Zmluva sa uzatvára na dobu určitú, a to na dobu troch (3) rokov odo dňa účinnosti tejto Zmluvy.

7.2

Táto Zmluva nadobúda platnosť dňom jej podpisu zo strany osôb oprávnených konať v mene
oboch Zmluvných strán a účinnosť v súlade s ust. §47a zákona č. 40/1964 Zb. Občiansky
zákonník.

7.3

Túto Zmluvu možno vypovedať bez udania dôvodu zo strany obidvoch Zmluvných strán.
Výpovedná lehota je dva (2) mesiace a začína plynúť prvý deň mesiaca nasledujúceho po

Zmluva o servisnej podpore a upgrade diela a licenčná zmluva č. 01-15-2018

Strana 4 z 8

mesiaci, v ktorom bola výpoveď písomne
prostredníctvom pošty, druhej Zmluvnej strane.

doručená,

formou

doporučenej

zásielky

7.4

Od tejto Zmluvy môže Objednávateľ okamžite odstúpiť v prípadoch uvedených v tejto Zmluve ako
aj v prípadoch a spôsobom uvedeným v § 344 a nasl. Obchodného zákonníka.

7.5

Účinky odstúpenia od Zmluvy podľa bodu 7.4 nastávajú dňom doručenia písomného odstúpenia
Zhotoviteľovi.

7.6

Výpoveď alebo odstúpenie od Zmluvy sa považuje za doručené dňom prevzatia výpovede alebo
odstúpenie druhej Zmluvnej strane alebo dňom ich vrátenia odosielajúcej Zmluvnej strane
z dôvodu neprevzatia zásielky.

VIII. Cena
8.1

Cena prác a služieb zahrnutých v článku III. , bod 3.1 a), b), d), e) a f) a 3.2 b) a c)
je určená dohodou podľa zákona č.18/1996 Z.z. o cenách paušálne spolu vo výške 399,00 €
(slovom: tristodeväťdesiat deväť euro) bez DPH mesačne.

8.2

Cena prác a služieb zahrnutých v článku III. – bod 3.1 písm. a), b), d) e) a f) nad rámec uvedeného
mesačného paušálu (10 hod.) bude účtovaná naviac vo výške 30 € (slovom: tridsať euro) bez
DPH za hodinu.

8.3

Cena prác podľa bodu 3.1 c) a 3.2 a) bude vždy stanovená dohodou Zmluvných strán.

8.4

Ceny v tejto Zmluve sú uvedené bez DPH. K cene prislúcha v zmysle platných právnych
predpisov príslušná sadzba DPH. Cena zahrňuje akékoľvek a všetky prípravné práce Zhotoviteľa
pre výkon jeho povinností, akékoľvek a všetky výdavky, najmä vrátane výdavkov na tuzemské
cestovné, vrátane ceny nosičov nových verzií programu a ceny dokumentácie.

IX. Platobné podmienky
9.1

Zhotoviteľ bude jeden krát mesačne ( najskôr v prvý deň nasledujúceho mesiaca) vystavovať
faktúru obsahujúcu paušálny poplatok za práce a služby uvedený v bode 8.1 vykonané za
predchádzajúci kalendárny mesiac.

9.2

Splatnosť faktúr je vždy tridsať (30) dní od preukázateľného doručenia faktúry Objednávateľovi.

9.3

Faktúry musia obsahovať náležitosti vyžadované platnými a účinnými právnymi predpismi
platnými v Slovenskej republike v čase vystavenia faktúr a musia zodpovedať oprávneným
zmluvným nárokom Zmluvnej strany, ktorá faktúru vystavuje. Ak Objednávateľ obdrží od
Zhotoviteľa faktúru, ktorá nezodpovedá uvedenému, je Objednávateľ oprávnený Zhotoviteľovi
vrátiť faktúru na prepracovanie spolu s uvedenými oprávnenými výhradami voči tejto faktúre.
Splatnosť takejto faktúry začne plynúť až po doručení jej opravenej verzie Objednávateľovi.

9.4

V prípade omeškania Objednávateľa s úhradou faktúr je Zhotoviteľ oprávnený požadovať úrok
z omeškania vo výške 0,05 % z dlžnej čiastky za každý aj začatý deň omeškania.

9.5

Zmluvné pokuty vyfakturované podľa tejto Zmluvy Objednávateľom alebo Zhotoviteľom sú
splatné 15 dňom od preukázateľného doručenia faktúry druhej Zmluvnej strane na adresu sídla
uvedenú v obchodnom registri, prípadne na inú adresu, ktorú jedna Zmluvná strana druhej
Zmluvnej strane preukázateľne písomne oznámila.

9.6

Pokiaľ dôjde v priebehu plnenia k navýšeniu hodnoty aplikácie tak že Zhotoviteľ vyhotoví
upgrade programu dodaním novej funkcionality diela, Objednávateľ berie na vedomie, že
zabezpečenie takejto rozšírenej funkcionality vyžaduje zvýšenú starostlivosť od Zhotoviteľa.

Zmluva o servisnej podpore a upgrade diela a licenčná zmluva č. 01-15-2018

Strana 5 z 8

X. Sankcie
10.1 V prípade omeškania Zhotoviteľa so začatím odstraňovania vád/nezhôd programu alebo
požiadavky na vykonanie servisného zásahu je Objednávateľ oprávnený požadovať za každé
jednotlivé omeškanie zaplatenie zmluvnej pokuty v závislosti podľa kategórie požiadavky, ktorej
sa predmetné omeškanie týka, a to:
a)

pre kategóriu A nezhôd v zmysle bodu 6.1 – zmluvná pokuta vo výške 50 € za každý deň
omeškania, maximálne však do výšky mesačného poplatku starostlivosti o program
v danom období;

b)

pre kategóriu B nezhôd v zmysle bodu 6.1 – zmluvná pokuta vo výške 30 € za každý deň
omeškania, maximálne však do výšky mesačného poplatku starostlivosti o program
v danom období;

pre práce na upgrade programu – zmluvná pokuta vo výške 0,1 % z dojednanej ceny (bez
DPH) upgrade programu za každý deň omeškania.
10.2 Zaplatenie zmluvnej pokuty sa nedotýka nároku na náhradu škody, vrátane škody prevyšujúcej
zmluvnú pokutu.
10.3 V prípade porušenia povinností uvedených v tomto článku Zmluvy je Objednávateľ tiež
oprávnený od tejto Zmluvy odstúpiť. Odstúpenie od Zmluvy sa nedotýka nároku na náhradu
škody, ani nároku na zaplatenie zmluvnej pokuty. Účinky odstúpenia od tejto Zmluvy nastávajú
dňom doručenia písomného odstúpenia od Zmluvy druhej Zmluvnej strane.
c)

XI. Komunikácia Zmluvných strán
11.1 Zmluvné strany sa dohodli, že za odsúhlasené požiadavky Objednávateľom a potvrdené
požiadavky Zhotoviteľom sa považujú iba tie, ktoré sú podpísané osobami oprávnenými jednať
vo veciach technických, prípadne v ich neprítomnosti osobami zodpovednými za veci zmluvné –
obchodné.
11.2 Dojednáva sa, že akékoľvek žiadosti o riešenie požiadavky na odstránenie vady programu bude
Objednávateľ zapisovať do elektronického systému Zhotoviteľa na zber požiadaviek a chýb,
prípadne písomne, a budú sa považovať za doručené v súlade s bodom 11.3 nižšie.
11.3 Dojednáva sa, že akékoľvek žiadosti o riešenie požiadavky na vykonanie servisného zásahu,
a/alebo žiadostí na vykonanie prác a služieb v zmysle tejto Zmluvy budú:
a)

zapísané do elektronického systému Zhotoviteľa na zber požiadaviek a chýb, a budú sa
považovať za doručené momentom zadania tejto požiadavky Objednávateľom do
elektronického systému Zhotoviteľa , alebo

b)

zasielané prostredníctvom e-mailu, a budú sa považovať za doručené momentom
odoslania správy o ich doručení na určené e-mailové adresy, pričom Zmluvné strany sa
zaväzujú nastaviť si svoje poštové servery na vzájomné potvrdzovanie odosielania
a prijímania správ. Na preukázanie odoslania takejto žiadosti postačuje správa o jej
doručení, alebo

zasielané prostredníctvom poštovej služby a budú sa považovať za doručené tretím (3)
dňom odo dňa ich odoslania doporučenou poštou..
11.4
Zmluvné strany sa dohodli, že určujú nasledovné osoby ako oprávnené jednať vo veciach
technických:
a) Za Objednávateľa: Ing. Dezider Gubo, +421 910 915 930, dezider.gubo@vpas.sk
b) Za Zhotoviteľa:
Eva Galliková, +421 905 224 575, eva.gallikova@kios.sk
c)

Zmluva o servisnej podpore a upgrade diela a licenčná zmluva č. 01-15-2018

Strana 6 z 8

XII. Licenčná zmluva
12.1 Zhotoviteľ poskytuje bezplatne Objednávateľovi k programu výhradnú licenciu, a to územne
neobmedzenú, na dobu trvania majetkových práv k programu (ďalej ako „Licencia“).
12.2 Licencia je udelená pre všetky spôsoby využitia.
12.3 Objednávateľ má právo udeliť tretím osobám podlicenciu(e) v plnom alebo čiastočnom rozsahu
Licencie, a to v neobmedzenom počte.
12.4 Zhotoviteľ prehlasuje, že disponuje všetkými právami duševného vlastníctva k poskytnutiu vyššie
uvedených autorských práv k programu.
12.5 Zhotoviteľ nemá právo na akúkoľvek dodatočnú odmenu v súvislosti s autorskými právami k
programu nedohodnutú v tejto Zmluve.
12.6 Objednávateľ nadobúda vlastnícke právo ku všetkým hmotným a v rozsahu umožnenom platnými
a účinnými právnymi predpismi tiež k nehmotným častiam plnenia v zmysle tejto Zmluvy zo strany
Zhotoviteľa v okamihu ich zaplatenia Zhotoviteľovi. Vo vzťahu k častiam plnenia, ktorých povaha
nepripúšťa nadobudnutie do vlastníctva Objednávateľa, a ktoré majú povahu autorského diela,
Objednávateľ získava právo na použitie týchto častí plnenia od okamihu ich odovzdania
Zhotoviteľom.
12.7 Licencia oprávňuje Objednávateľa tiež udeľovať sublicencie, vykonávať údržbu, zmeny a úpravy
plnení - programu, a to aj prostredníctvom tretích osôb, sprístupňovať plnenia – program tretím
osobám a rozmnožovať ich, avšak výlučne pre potreby plnenia úloh Objednávateľa.
12.8 Zhotoviteľ zároveň vyhlasuje, že je oprávnený udeliť súhlas na použitie upgrade programu (aj na
všetky budúce upgrady programu) Objednávateľovi najmä, že s odbornou starostlivosťou
vysporiadal autorské práva so všetkými autormi, resp. že vykonáva vo vlastnom mene a na
vlastnú zodpovednosť autorské a majetkové práva k upgrade programu.

XIII. Osobitné ustanovenia
13.1 V ostatnom, bližšie touto Zmluvou neupravenom, sa riadia právne vzťahy ustanoveniami zákona
č. 513/1993 Zb. Obchodný zákonník a ostatnými všeobecne záväznými právnymi predpismi
platnými na území Slovenskej republiky.
13.2 Zhotoviteľ poskytuje Objednávateľovi na všetky plnenia z tejto Zmluvy záruku vrátane záruky na
právne vady, t.j. na postup a/alebo výsledok činnosti Zhotoviteľa v rozpore s týmto článkom
Zmluvy v súvislosti s autorským právom, a to počas celého trvania Zmluvy a na celý čas trvania
autorských a majetkových práv k programu.

XIV. Záverečné ustanovenia
14.1 Túto Zmluvu možno meniť len formou písomných očíslovaných dodatkov podpísaných zo strany
oprávnených zástupcov oboch Zmluvných strán. Zmluva je vyhotovená v štyroch (4)
exemplároch, ktoré majú hodnotu originálu, pričom tri (3) sú pre Objednávateľa a jeden (1) pre
Zhotoviteľa.
14.2 Zmluva nadobúda platnosť dňom jej podpísania obidvoma Zmluvnými stranami a účinnosť dňom
nasledujúcim po dni jej zverejnenia v centrálnom registri zmlúv vedenom Úradom vlády SR,
najskôr však 01.11.2018.
14.3 Žiadne práva a záväzky vyplývajúce zo Zmluvy alebo vzniknuté na základe Zmluvy nesmú byť
žiadnou zo Zmluvných strán postúpené tretej osobe bez predchádzajúceho písomného súhlasu
druhej Zmluvnej strany. To neplatí v prípade odlišných ustanovení tejto Zmluvy.
14.4 Zmluvné strany sú povinné zachovávať mlčanlivosť o všetkých informáciách a údajoch, ktoré si
navzájom poskytli, alebo ktoré inak získali na základe tejto Zmluvy alebo v súvislosti s ňou, a
ktoré sa týkajú Zmluvných strán, okrem informácií povinne zverejňovaných v súlade so zákonom
č. 211/2000 Z.z. o slobodnom prístupe k informáciám. Zmluvné strany sú tiež povinné
zabezpečiť, aby takúto mlčanlivosť zachovával každý z ich zamestnancov.

Zmluva o servisnej podpore a upgrade diela a licenčná zmluva č. 01-15-2018

Strana 7 z 8

14.5 Zmluvné strany sa dohodli, že všetky prípadné spory budú riešiť ústretovým osobným rokovaním
a iba v prípade jeho zlyhania formou príslušného súdu Slovenskej republiky.
14.6 Zmluvné strany vyhlasujú, že Zmluva, tak ako bola spísaná, zodpovedá ich skutočnej, vážnej
a slobodnej vôli, na dôkaz čoho pripájajú svoje podpisy.

V Bratislave, dňa

V Piešťanoch, dňa

Za Objednávateľa:

Za Zhotoviteľa:

___________________________
Ing. Gabriel Szekeres
predseda predstavenstva
Verejné prístavy, a. s.

___________________________
Viliam Vavro
predseda predstavenstva
KIOS a.s.

___________________________
Ing. Jozef Bódi
člen predstavenstva
Verejné prístavy, a. s.

___________________________
Silvia Schwarczová
prokurista spoločnosti
KIOS a.s.

___________________________
Ing. Emil Kosiba
člen predstavenstva
Verejné prístavy, a. s.

Zmluva o servisnej podpore a upgrade diela a licenčná zmluva č. 01-15-2018

Strana 8 z 8

