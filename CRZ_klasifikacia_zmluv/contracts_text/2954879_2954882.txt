ZoD na realizáciu diela „Obstaranie centrálnych sieťových prvkov pre DC Šumavská “

Evidenčné číslo Zmluvy
Zhotoviteľa:

Objednávateľa:

4630260/2017

ZMLUVA O DIELO
Zmluvné strany:

SOITRON, s.r.o.
Plynárenská 5
829 75 Bratislava
registrácia:
37618/B
osoba oprávnená k podpisu zmluvy:
IČO:
IČ pre DPH:
DIČ:
bankové spojenie:
číslo účtu:
osoba oprávnená rokovať vo veciach
 obchodných:
technických a realizačných:
Číslo vložky v RPVS:
(ďalej len ,,Zhotoviteľ“)

Obchodný register Okresného súdu Bratislava I, odd. Sro, vl.č.
Ing. Ondrej Smolár, konateľ spoločnosti
35 955 678
SK2022066937
2022066937
Tatra banka, a.s.
2625832658/1100
Marián Trnka, obchodný zástupca
Marián Trnka, obchodný zástupca
8977

a

TRANSPETROL, a. s.
Šumavská 38
821 08 Bratislava
registrácia:
osoba oprávnená k podpisu zmluvy:
IČO:
IČ pre DPH:
DIČ:
bankové spojenie:
číslo účtu:
osoba oprávnená
 kontrolovať zhotovovanie diela
v priebehu realizácie:
 rokovať vo veciach
 obchodných:
 technických:

Obchodný register Okresného súdu Bratislava I, odd. Sa, v l. č. 507/B
Ing. Ivan Krivosudský, predseda predstavenstva
RNDr. Martin Ružinský, PhD., podpredseda predstavenstva
31341977
SK2020403715
2020403715
Tatra banka, a.s.
2621021532/1100
Ing. Marek Šimko
Ing. Ján Prišegem
Ing. Marek Šimko

(ďalej len ,,Objednávateľ“)
uzatvárajú podľa § 536 a nasl. Obchodného zákonníka č. 513/1991 Zb.
v znení neskorších predpisov túto Zmluvu o dielo

Čl. I
PREDMET ZMLUVY
1/ 11

ZoD na realizáciu diela „Obstaranie centrálnych sieťových prvkov pre DC Šumavská “

1.1

Zhotoviteľ sa zaväzuje na svoje náklady a na svoje nebezpečenstvo riadne a včas vykonať pre
Objednávateľa dielo vymedzené v tejto Zmluve o dielo (ďalej aj len „Zmluva“ alebo „ZoD“) v rozsahu a
podľa podmienok dohodnutých v tejto Zmluve.

1.2

Objednávateľ sa zaväzuje riadne a včas zhotovené dielo v súlade s touto ZoD prevziať a zaplatiť
dohodnutú cenu za jeho vykonanie podľa platobných podmienok dohodnutých v tejto Zmluve.

1.3

Dielom podľa tejto Zmluvy je Obstaranie centrálnych sieťových prvkov pre DC Šumavská (ďalej len
„dielo“).

1.4

Zhotoviteľ sa zaväzuje vykonať dielo bližšie špecifikované v Prílohe č. 1 tejto Zmluvy v rozsahu a
kvalite podľa tejto Zmluvy, v súlade so všeobecne záväznými právnymi predpismi, platnými technickými
normami ako aj pokynmi a internými predpismi Objednávateľa, s ktorými bol Zhotoviteľ preukázateľne
oboznámený.

1.5

Zhotoviteľ potvrdzuje, že sa v rozsahu informácií uvedených v rámci procesu obstarania diela zoznámil
s rozsahom a povahou diela, že sú mu známe technické, kvalitatívne a iné podmienky k realizácii diela a
že disponuje takými technickými, materiálnymi a personálnymi kapacitami, oprávneniami a odbornými
znalosťami, ktoré sú k riadnemu vykonaniu diela potrebné.

1.6

Zmenu diela, ktorá bude mať za následok zvýšenie ceny diela je možné vykonať iba po predchádzaj úcom
písomnom súhlase Objednávateľa, zastúpeného osobami oprávnenými k podpisu Zmluvy o dielo.
Zvýšenie dohodnutej ceny diela je možné vykonať len na základe písomného dodatku k ZoD, ktorý musí
byť podpísaný osobami oprávnenými k podpisu ZoD.

1.7

Zmluvné strany sa dohodli, že dielo bude odovzdané a prevzaté po častiach v zmysle Prílohy č. 2 tejto
Zmluvy. Každá časť diela bude formálne odovzdaná a prevzatá vrámci preberacieho a akceptačného
konania.

Čl. II
ČAS PLNENIA
2.1

Zhotoviteľ sa zaväzuje vykonať dielo do 16 (slovom šestnástich) týždňov od nadobudnutia účinnosti
tejto Zmluvy.

2.2

Zhotoviteľ je povinný bez meškania písomne informovať Objednávateľa o vzniku akejkoľvek udalosti,
ktorá bráni alebo sťažuje realizáciu diela s dôsledkom omeškania času plnenia, uvedeného v bode 2.1
tejto Zmluvy. Objednávateľ je povinný riadne a včas zhotovené dielo prevzať bez zbytočného odkladu po
tom, ako bol na jeho prevzatie vyzvaný Zhotoviteľom. V prípade neprevzatia diela Objednávateľom ani
do 3 dní od doručenia výzvy Zhotoviteľa na prevzatie diela sa má za to, že dielo bolo Objednávateľovi
riadne, včas a bez vád dodané uplynutím 5 (slovom piatich) dní od doručenia výzvy Zhotoviteľa.

Čl. III
CENA DIELA
3.1

V súlade s ustanovením § 3 ods. 3 zákona NR SR č. 18/1996 Z. z. o cenách v znení neskorších predpisov
sa zmluvné strany dohodli na cene za vykonanie diela podľa bodu 1.3 tejto Zmluvy vo výške 359 580,00
eur (slovom: tristopäťdesiatdeväťtisícpäťstoosemdesiat eur) vrátane DPH, z toho DPH je 59 930,00 eur.
Cena diela bez DPH je 299 650,00 eur. Podrobná špecifikácia ceny za dielo a jeho častí je uvedená
v Prílohe č. 2 tejto Zmluvy.

3.2

Dohodnutá cena diela obsahuje všetky oprávnené náklady Zhotoviteľa.

3.3

Dohodnuté kvalitatívne, dodacie a iné podmienky pre zhotovenie diela, za ktorých platí dohodnutá cena,
sú vymedzené touto Zmluvou a jej prílohami. Odchylné ustanovenia v ponuke Zhotoviteľa od ustanovení
dohodnutých v tejto Zmluve sa v tomto zmluvnom vzťahu neuplatnia (sú neplatné).

3.4

Dohodnutú cenu diela je možné zmeniť len v prípadoch, ak počas realizácie diela príde k:
a) zmenám alebo rozšíreniu predmetu Zmluvy podľa bodu 3.5 tohto článku Zmluvy,
b) zníženiu dohodnutého rozsahu prác a dodávok a to o proporcionálnu časť odmeny v závislosti na
rozsahu zníženia dohodnutého rozsahu prác a dodávok ,
c) zmene sadzby dane v čase vzniku daňovej povinnosti. Zhotoviteľ uplatní vo faktúre DPH vo výške
určenej platným právnym predpisom v čase vzniku daňovej povinnosti.

3.5

Objednávateľ je oprávnený i v priebehu realizácie diela požadovať zmenu diela (zámenu materiálov,
dodávok alebo vykonávaných prác na diele, rozšírenie alebo obmedzenie predmetu Zmluvy). V takomto
prípade zmluvné strany dohodnú zmenu diela a jej vplyv na cenu diela, prípadne aj termín plnenia
dodatkom k tejto Zmluve a Zhotoviteľ je povinný, ak dôjde k platnému uzavretiu dodatku k tejto Zmluve,
2/ 11

ZoD na realizáciu diela „Obstaranie centrálnych sieťových prvkov pre DC Šumavská “

zrealizovať plnenie podľa takto zmenených podmienok. V prípade porušenia ustanovenia bodu 1.6 tejto
Zmluvy zo strany Zhotoviteľa nie je prípustné dohodnutú cenu diela meniť a náklady s tým spojené je
povinný znášať Zhotoviteľ (neuplatní sa § 549 Obchodného zákonníka).

Čl. IV
PLATOBNÉ PODMIENKY
4.1

Zhotoviteľ je povinný po ukončení diela, alebo jeho častí podľa Prílohy č. 2, zostaviť a Objednávateľovi
predložiť na každej strane podpísaný súpis vykonaných prác a dodávok podľa položiek uvedených v
Prílohe č. 1 tejto Zmluvy so stručnou špecifikáciou dodaných prác, tovaru alebo dodávok a jednotkovej
ceny za dodané práce, služby, dodávky (ďalej tiež ako „ Akceptačný protokol“). Akceptačný protokol po
vecnej stránke skontrolujú a odsúhlasia zástupcovia Objednávateľa a to podpisom na každej strane
predloženého Akceptačného protokolu a to v čase dodania a odovzdania prác, tovaru alebo dodávok. Ak
má Akceptačný protokol vady (nie je vyhotovený zmluvne dohodnutým spôsobom), zástupcovia
Objednávateľa sú oprávnení Zhotoviteľovi vrátiť tento Akceptačný protokol na prepracovanie s presným
zadefinovaním vád. V prípade, ak zástupcovia Objednávateľa podľa tohto bodu neuvedú presné vady
Akceptačného protokolu Zhotoviteľa alebo neodsúhlasia zaslaný Akceptačný protokol ani do 10 dní od
jeho doručenia, bude sa mať pre účely tejto Zmluvy za to, že Akceptačný protokol bol Objednávateľom
bez výhrady odsúhlasený uplynutím 10 -tého dňa od dodania prác, dodávok. Akceptačný protokol
potvrdený zástupcami Objednávateľa je povinnou prílohou faktúry.

4.2

Na základe Akceptačného protokolu, ktorý je odsúhlasený postupom podľa predchádzajúceho bo du tohto
článku Zmluvy, má Zhotoviteľ právo vyhotoviť faktúru so všetkými zákonom stanovenými náležitosťami.
Objednávateľ uhradí dohodnutú cenu diela v súlade s podmienkami dohodnutými v tejto Zmluve a jej
prípadných dodatkoch, po riadnom vykonaní diela na základe faktúry Zhotoviteľa. Faktúra musí byť
vyhotovená v súlade s touto Zmluvou a platným zákonom o DPH. Zhotoviteľ je povinný predložiť
Objednávateľovi dva rovnopisy faktúry vrátane príloh. Zmluvné strany sa dohodli, že lehota splatnosti
faktúry je do 30 dní od jej doručenia Objednávateľovi. Ak posledný deň lehoty pripadne na sobotu,
nedeľu alebo sviatok, je posledným dňom lehoty najbližší nasledujúci pracovný deň. Osoba oprávnená
rokovať za Objednávateľa vo veciach obchodných je oprávnená bez zaplateni a vrátiť Zhotoviteľovi
faktúru, ktorá neobsahuje dohodnutú prílohu alebo je vyhotovená v rozpore s touto Zmluvou alebo
všeobecne záväznými právnymi predpismi, pričom sa zastavuje plynutie lehoty splatnosti faktúry.
V prípade vrátenia faktúry Zhotoviteľovi, je Objednávateľ alebo osoba oprávnená konať v mene
Objednávateľa povinná uviesť konkrétne nedostatky a vady faktúry Zhotoviteľa, pre ktoré je faktúra
Zhotoviteľovi vrátená.
Po doručení riadne vyhotovenej faktúry Objednávateľovi začína plynúť nová
lehota splatnosti faktúry. Za deň splnenia finančného záväzku sa považuje deň odpísania sumy peňažného
záväzku z účtu Objednávateľa v prospech účtu Zhotoviteľa, ktorý je uvedený v tejto Zmluve.
V bankovom styku budú používané variabilné symboly uvedené na príslu šnej faktúre. Konštantné
symboly budú používané podľa platných bankových pravidiel.

4.3

Faktúra bude Zhotoviteľom vyhotovená a Objednávateľom uhradená v zmysle fakturačných míľnikov
tvoriacich Prílohu č. 2 tejto Zmluvy, ak nebude zmluvnými stranami dohodnuté i nak.

4.4

Zmluvné strany sa dohodli, že pohľadávky Zhotoviteľa voči Objednávateľovi vzniknuté z tejto Zmluvy,
nie je Zhotoviteľ oprávnený postúpiť tretej osobe bez predchádzajúceho písomného súhlasu
Objednávateľa..

Čl. V
PODMIENKY ZHOTOVOVANIA DIELA
5.1

Povinnosti a spolupôsobenie Objednávateľa

5.1.1

Objednávateľ oboznámi Zhotoviteľa s príslušnými internými predpismi Objednávateľa, ktoré sa na
vykonávanie prác podľa tejto Zmluvy vzťahujú, pričom Zhotoviteľ je povinný zabezpečiť na školení
účasť všetkých pracovníkov, ktorých použije na výkon prác podľa tejto Zmluvy, potvrdiť ich preškolenie
a zabezpečiť dodržiavanie týchto predpisov.
Zástupcom Objednávateľa musí byť umožnené kontrolovať dielo na každom stupni jeho vykonávania. Ak
pri kontrole zistia, že Zhotoviteľ porušuje svoje povinnosti, majú právo žiadať, aby Zhotoviteľ odstránil
vady vzniknuté vadným zhotovovaním diela a ďalej ho zhotovoval riadne. V prípade, že Zhotoviteľ v
primeranej lehote nevyhovie týmto požiadavkám Objednávateľa považuje sa to za podstatné porušenie
Zmluvy.
Objednávateľ je oprávnený prostredníctvom svojich zástupcov sledovať obsah vykonaných prác a
dodávok, vyjadrovať sa k vykonaným prácam.
Zástupcovia Objednávateľa sú oprávnení dať pracovníkom Zhotoviteľa príkaz prerušiť práce, ak je
ohrozená bezpečnosť zmluvného diela, život alebo zdravie osôb alebo ak hrozia iné vážne škody a
zodpovedný zástupca Zhotoviteľa nie je na pracovisku ani inak včas dosiahnuteľný.

5.1.2

5.1.3
5.1.4

3/ 11

ZoD na realizáciu diela „Obstaranie centrálnych sieťových prvkov pre DC Šumavská “

5.1.5
5.1.6

Objednávateľ je povinný prevziať riadne a včas zhotovené dielo, alebo jeho časť, v rozsahu a kvalite
dohodnutej touto Zmluvou a v súlade s príslušnými všeobecne záväznými právnymi predpismi.
Objednávateľ je povinný poskytnúť Zhotoviteľovi požadovanú súčinnosť v čase a rozsahu, ktorý
zodpovedá časovému harmonogramu realizácie dodávky diela po dľa Prílohy č.2 tejto Zmluvy. Pokiaľ
Objednávateľ neposkytne Zhotoviteľovi požadovanú súčinnosť, ktorá bude mať priamy vplyv na
schopnosť Zhotoviteľa dodať dielo riadne a včas, a to ani v primeranej lehote po písomnej výzve
Zhotoviteľa na jej poskytnutie, Zhotoviteľ informuje o tejto udalosti Objednávateľa podľa bodu 2.2. tejto
Zmluvy. Objednávateľ súhlasí s tým, že si v takomto prípade nebude nárokovať úhradu sankcie za
omeškanie odovzdania diela podľa bodu 7.1. tejto Zmluvy.

5.2

Povinnosti zhotoviteľa

5.2.1

Zhotoviteľ prehlasuje a zodpovedá za to, že je subjektom oprávneným v zmysle príslušných všeobecne
záväzných právnych predpisov na zhotovenie diela podľa tejto Zmluvy. Zhotoviteľ sa zaväzuje, že
zabezpečí trvalé odborné organizovanie, riadenie a koordinovanie prác a iných činností na pracovisku/na
mieste výkonu činnosti a v ich priebehu bude zabezpečovať výkon prác podľa zmluvne dohodnutých
podmienok, všeobecne záväzných právnych predpisov, pokynov a interných predpisov Objednávateľa.
V prípade zmeny diela alebo rozšírenia rozsahu predmetu Zmluvy s následným zvýšením zmluvne
dohodnutej ceny diela a/alebo predĺžením zmluvne dohodnutého času plnenia je potrebné postupovať
v súlade s bodom 1.6 tejto Zmluvy; v opačnom prípade schválenie predmetnej zmeny resp. navia c prác
nezaväzuje Objednávateľa a je neplatné.
Zhotoviteľ je povinný dodržiavať pokyny Objednávateľa alebo jeho zástupcov týkajúce sa diela, ktoré sú
udeľované na základe obsahu tejto Zmluvy alebo platnej právnej úpravy.

5.2.2

5.2.3
5.2.4

Zhotoviteľ je povinný pred začatím prác skontrolovať podklady a podmienky k vykonaniu diela a zistiť
prekážky, ktoré by mohli znemožňovať vykonanie diela dohodnutým spôsobom.

5.2.5

Zhotoviteľ je povinný bez zbytočného odkladu upozorniť Objednávateľa na nevhodnú povahu alebo vady
vecí, podkladov alebo pokynov, ktoré dostal od Objednávateľa.

5.2.6

Ak Zhotoviteľ zistí skryté prekážky na mieste, kde má dielo zhotoviť, ktoré mu bránia zhotoviť dielo
riadne, je povinný ihneď takéto prekážky oznámiť Objednávateľovi a ak sa nedajú odstrániť, navrhnúť
Objednávateľovi zmenu diela.

5.2.7

Odborné práce musia byť vykonané len pracovníkmi Zhotoviteľa alebo jeho subdodávateľov, ktorí majú
príslušnú kvalifikáciu, odbornú spôsobilosť a oprávnenie na vykonanie týchto prác. Zhotoviteľ je povinný
pri vykonávaní diela zabezpečiť dodržiavanie platných technických noriem, príslušných platných
všeobecne záväzných právnych predpisov, predpisov týkajúcich sa BOZP a PO, zákazu vnášania,
požívania alkoholických nápojov, užívania omamných alebo psychotropných látok, fajčenia , ako
aj interných predpisov Objednávateľa, s ktorými bol oboznámený. Zhotoviteľ zodpovedá za to, že všetci
pracovníci, ktorých použije na vykonanie diela sú oprávnení, spôsobilí a poučení na výkon príslušných
prác. Zástupca Objednávateľa je oprávnený kontrolovať dodržiavanie týchto povinností. Zavinené
porušenie týchto záväzkov Zhotoviteľa sa považuje za podstatné poruše nie tejto Zmluvy.

5.2.8

Zhotoviteľ sa môže pohybovať len na vymedzenom mieste výkonu prác.

5.2.9

Zhotoviteľ je plne zodpovedný za poškodenie majetku Objednávateľa, ktorý sa nachádza na mieste
výkonu diela ak mu tento majetok bol odovzdaný Zhotoviteľovi na zhotovenie diela.

5.2.10 Zhotoviteľ predloží Objednávateľovi menný zoznam svojich pracovníkov, resp. pracovníkov
subdodávateľov s potrebnými osobnými údajmi (so súhlasom dotknutých osôb), ktoré je Objednávateľ
oprávnený použiť k vydaniu povolení pre vstup do priestorov spoločnosti Objednávateľa.

Čl. VI
ODOVZDANIE A PREVZATIE DIELA
6.1

Povinnosť vykonať dielo, alebo jeho časť si Zhotoviteľ splní riadnym a včasným ukončením a
odovzdaním diela, alebo jeho časti Objednávateľovi, čo poverený zástupca Objednávateľa firmálne
potvrdí podpísaním Akceptačného protokolu o odovzdaní a prevzatí diela, alebo jeho časti. Ak dohoda
zmluvných strán alebo všeobecne záväzné právne predpisy určujú vykonanie skúšok osvedčujúcich
dohodnuté vlastnosti diela, musí úspešné vykonanie takýchto skúšok predchádzať odovzdaniu a prevzatiu
diela. O odovzdaní a prevzatí diela spíšu zmluvné strany Akceptačný protokol v 5 (slovom piatich)
originálnych vyhotoveniach, 2 vyhotovenia pre Objednávateľa a 3 vyhotovenia pre Zhotoviteľa.

6.2

Zhotoviteľ sa zaväzuje súčasne s odovzdaním diela odovzdať Objednávateľovi aj všetky doklady, ktoré sa
na dielo vzťahujú alebo sú potrebné na jeho užívanie, najmä:

4/ 11

ZoD na realizáciu diela „Obstaranie centrálnych sieťových prvkov pre DC Šumavská “

a) zoznamy zariadení ktoré sú súčasťou odovzdaného diela manuály, návody na montáž, údržbu
a obsluhu;
b) záručné listy k dodaným zariadeniam, ak boli poskytnuté výrobcom alebo dovozcom ;
c) prevádzkový predpis, určujúci podmienky prevádzkovania diela;
Neodovzdanie týchto dokladov, napriek predchádzajúcej písomnej výzve Objednávateľa a poskytnutia
primeranej lehoty 10 pracovných dní, bude považované za závažné porušenie Zmluvy Zhotoviteľom a
vady diela, brániace riadnemu užívaniu diela s možnosťou uplatnenia príslušných zmluvných pokút podľa
článku VII tejto Zmluvy.
6.3

Dielo má vady, ak vykonanie diela nezodpovedá výsledku určenému v Zmluve, najmä ak:
a)
b)
c)
d)

6.4

nie je dodané v požadovanej kvalite;
vykazuje nedorobky, t.j. nie je vykonané v celom rozsahu podľa tejto Zmluvy a príloh;
neboli predložené doklady alebo sú vady v dokladoch uvedených v bode 6.2 tejto Zmluvy;
má právne vady vyplývajúce z priemyselného alebo iného duševného vlastníctva alebo je zaťažené
inými právami tretích osôb (napr. vecné práva, obligačné práva).

Objednávateľ nie je povinný prevziať dielo, ktoré má vady. Ak pri preberaní diela Objednávateľ zistí, že
dielo má vady je oprávnený prevzatie diela odmietnuť a spíše so Zhotoviteľom zápis o zistených vadách,
spôsobe a termíne ich odstránenia. Zhotoviteľ má povinnosť odovzdať di elo Objednávateľovi po
odstránení všetkých vád. Po dobu odstraňovania vád zistených pri odovzdávaní diela je Zhotoviteľ v
omeškaní s odovzdaním diela riadne a včas.

Čl. VII
ZMLUVNÉ POKUTY
7.1

7.2

7.3

7.4

7.5

Zhotoviteľ sa zaväzuje zaplatiť Objednávateľovi na základe uplatnenia zmluvnú pokutu vo výške:
a) 33,- eur za každý deň omeškania Zhotoviteľa s odovzdaním diela podľa bodu 1.3 tejto Zmluvy alebo
jeho zmluvne dohodnutej časti Objednávateľovi v termíne dohodnutom v bode 2.1 tejto Zmluvy,
b) 16,- eur za každý deň omeškania Zhotoviteľa s odstránením vád diela v lehote určenej v bode 8.7
tejto Zmluvy, ,
c) 1500,- eur za každé porušenie povinností zhotoviteľa podľa bodu 5.2.7 , alebo 11.1 tejto zmluvy
d)
Zhotoviteľ je povinný zaplatiť zmluvné pokuty uplatnené podľa bodu 7.1 tejto Zmluvy, na základe výzvy
Objednávateľa a uplatnenia si tohto práva u Zhotoviteľa, bezhotovostným prevodom do 14 dní od ich
uplatnenia Objednávateľom.
Zaplatenie zmluvných pokút nezbavuje Zhotoviteľa diela zodpovednosti za spôsobenú škodu, ktorá
vznikla z porušenia zmluvnej povinnosti zabezpečenej zmluvnou pokutou a povinnosti uhradiť ju v plnom
rozsahu. Zaplatené zmluvné pokuty sa neodpočítavajú od výšky spôsobenej škody.
Pre prípad omeškania Objednávateľa s úhradou ceny diela na základe riadne vyhotovenej a doručenej
faktúry Zhotoviteľa sa zmluvné strany dohodli na úroku z omeškania vo výške 0,02 % z nezaplatenej
sumy za každý deň omeškania.
Zmluvné strany podpisom tejto Zmluvy vyhlasujú, že maximálna výška zmluvných pokút , ktorá môže
vzniknúť za jeden a všetky prípady bude maximálne do výšky 100% zo zmluvnej ceny za predmet
plnenia podľa tejto Zmluvy.

Čl. VIII
ZODPOVEDNOSŤ ZA VADY
ZÁRUKA ZA KVALITU
8.1

Zhotoviteľ zodpovedá za to, že dielo bude vykonané bez akýchkoľvek vád, v súlade s touto Zmluvou,
prílohami Zmluvy a všeobecne záväznými právnymi predpismi a bude mať kvalitatívne vlastnosti určené
touto Zmluvou.

8.2

Zhotoviteľ nezodpovedá žiadnym spôsobom za vady, ktoré boli priamo spôsobené použitím podkladov
alebo vecí prevzatých od Objednávateľa na spracovanie v prípade, že Zhotoviteľ ani pri vynaložení
maximálnej odbornej starostlivosti nemohol zistiť ich nevhodnosť alebo na ňu bezodkladne písomne
upozornil Objednávateľa, a ten na ich použití písomne trval.

8.3

Záručná doba na dielo, ktoré je predmetom tejto Zmluvy je 2 roky s výnimkou dodávok, kde výrobca
(dodávateľ) poskytuje inú záručnú dobu - v takýchto prípadoch platí záručná doba uvedená v záručnom
liste alebo inom doklade výrobcu (dodávateľa), ktorý odovzdá Zhotoviteľ Objednávateľovi pri
preberacom a akceptačnom konaní. Záručná doba u vzájomne odsúhlasených výrobkov, ktoré sú súčasťou
5/ 11

ZoD na realizáciu diela „Obstaranie centrálnych sieťových prvkov pre DC Šumavská “

diela, ale Zhotoviteľ nemôže ovplyvniť jej dĺžku trvania je taká, akú uvádza výrobca týchto výrobkov
v záručnom liste. Záručná doba začína plynúť dňom protokolárneho prevzatia diela Objednávateľom.
Záručná doba neplynie v čase, kedy Objednávateľ nemohol dielo užívať pre vady, za ktoré zodpovedá
Zhotoviteľ.
8.4

Zárukou preberá Zhotoviteľ záväzok, že predmet diela bude počas záručnej doby spôsobilý na použitie na
dohodnutý účel a zachová si dohodnuté vlastnosti a kvalitu.

8.5

Objednávateľ sa zaväzuje, že vady diela oznámi Zhotoviteľovi bezodkladne po ich zistení písomne a
v zmysle § 564 Obchodného zákonníka uplatní svoj nárok z vád plnenia. Za písomne uplatnenú
reklamáciu (oznámenie vád) sa považuje aj reklamácia podaná e-mailom alebo faxom. Doba od
oznámenia vád Zhotoviteľovi až do odstránenia vád sa do záručnej doby nepočíta, o túto dobu sa záručná
doba predlžuje.

8.6

Zhotoviteľ za účelom posúdenia oprávnenosti a rozsahu reklamovanej vady zvolá písomnou pozvánkou
reklamačné konanie, na ktoré prizve aj príslušných subdodávateľov.

8.7

Zhotoviteľ sa zaväzuje začať s odstraňovaním vád diela najneskôr do 5 dní od doručenia žiadosti
Objednávateľa na ich odstránenie a vady bezplatne odstrániť v čo najkratšom čase, najneskôr do 30 dní
od reklamácie vady, ak sa zmluvné strany nedohodnú písomne inak.

8.8

Ak Zhotoviteľ nezačne s odstraňovaním vád v čase podľa bodu 8.7 tejto Zmluvy alebo ak vady neodstráni
v určenom čase, Objednávateľ je oprávnený zabezpečiť odstráneni e vád na náklady Zhotoviteľa a má
právo započítať náklady na odstránenie vád, resp. zľavu z ceny, prípadne vzniknuté škody a zmluvné
pokuty proti pohľadávkam Zhotoviteľa voči Objednávateľovi.

8.9

Zhotoviteľ zodpovedá za vady diela, ktoré boli spôsobené jeho prípadnými subdodávateľmi v rovnakom
rozsahu, ako keby dielo zhotovil sám.

8.10

Zhotoviteľ prehlasuje a zodpovedá za to, že dielo dodané na základe tejto Zmluvy nie je zaťažené
právami tretích osôb.

8.11

Vo vzťahu k plneniu podľa tejto zmluvy, ktoré je chránené autors kým právom Zhotoviteľ prehlasuje, že je
oprávnený vykonávať majetkové práva autora (autorov) diela a v zmysle § 65 a nasl. Autorského zákona
č. 185/2015 Z.z. udeľuje Objednávateľovi súhlas na použitie diela dodaného na základe tejto zmluvy
a zároveň chráneného podľa autorského zákona podľa potreby Objednávateľa, spôsobom v zmysle § 19
Autorského zákona, v neobmedzenom rozsahu, bez časového obmedzenia. Odmena za poskytnutie súhlasu
na použitie diela (licencie) Objednávateľovi je zahrnutá v cene podľa tejto zmluvy. Zhotoviteľ sa
zaväzuje odškodniť objednávateľa pre prípad, že dielo má právne vady. Po splnení záväzku podľa tejto
zmluvy, je Objednávateľ oprávnený bez ďalšieho poveriť doplnením alebo zmenou diela aj inú osobu ako
Zhotoviteľa.

Čl. IX
ZODPOVEDNOSŤ ZA ŠKODU
9.1

Zhotoviteľ zodpovedá za škodu, ktorá vznikne Objednávateľovi v dôsledku zavineného porušenia
povinností Zhotoviteľa, vyplývajúcich z tohto zmluvného vzťahu, všeobecne záväzných právnych
predpisov alebo porušením inej právnej povinnosti. O škodách bude Zhotoviteľ Objednávateľa
neodkladne informovať a zaväzuje sa nahradiť vzniknutú škodu, resp. vykonať opatrenia k odstráneniu
škôd bez zbytočného odkladu. Zhotoviteľ je povinný na požiadanie bezodkladne poskytnúť súčinnosť
potrebnú na preverenie okolností vzniku škody a jej výšky a uhradiť náklady spojené so zisťovaním
rozsahu škody a jej uplatnením.

9.2

Zhotoviteľ sa zaväzuje vynaložiť maximálne úsilie a odbornú starostlivosť na predchádzanie vzniku škôd
a zníženie ich rozsahu, zabezpečiť preventívne op atrenia, kvalifikovanú súčinnosť vo vzťahu k povinnosti
predchádzať škodám, obmedzeniu ich rozsahu, zakročovaciu povinnosť pri hroziacej škode, opatrenia na
odvrátenie alebo zmiernenie škody, zabezpečiť a kontrolovať riadne plnenie svojich povinností
vyplývajúcich z tohto zmluvného vzťahu.

9.3

V prípade, ak v dôsledku porušenia zmluvných povinností Zhotoviteľa (napr. omeškaním, nesplnením
záväzkov alebo porušením podmienok stanovených v tejto Zmluve a jej prílohách, príslušných právnych
predpisoch ai.) dôjde k vzniku škody, strate, zničeniu, krádeži, poškodeniu alebo inému znehodnoteniu
majetku Objednávateľa, poškodeniu zdravia, úrazu alebo úmrtiu, vzniku stavu všeobecného ohrozenia,
uplatneniu pokút alebo inému sankčnému postihu Objednávateľa, je Zhotoviteľ povinný takto spôsobenú
škodu nahradiť.

9.4

Objednávateľ a Zhotoviteľ sa dohodli, že bez ohľadu na iné ustanovenia tejto Zmluvy, úhrnná
predvídateľná škoda, ktorá by mohla byť predmetom náhrady zo strany Zhotoviteľa predstavuje v zmysle
predpokladu zmluvných strán maximálne 100% z celkovej ceny diela podľa bodu 3.1 tejto Zmluvy.
Objednávateľ a Zhotoviteľ vyhlasujú, že vyššie uvedený predpoklad výšky škody predstavuje súhrnné
6/ 11

ZoD na realizáciu diela „Obstaranie centrálnych sieťových prvkov pre DC Šumavská “

predvídateľné sumy odškodného podľa tejto Zmluvy, ktoré zmluvné strany môžu očakávať poča s
uzavretia Zmluvy. Ustanovenia tejto Zmluvy rozdeľujú riziká medzi Zhotoviteľom a Objednávateľom.
Takéto usporiadanie vzťahov v Zmluve je premietnuté aj do zmluvnej ceny.

Čl. X
VLASTNÍCTVO K DIELU A NEBEZPEČENSTVO ŠKODY
10.1

Vlastníkom zhotovovaného diela, alebo jeho časti je Objednávateľ a to okamžite po uhradení zmluvnej
ceny diela, alebo jeho príslušnej časti.

10.2

Veci (materiál a zariadenia) potrebné na vykonanie diela zabezpečuje Zhotoviteľ. Cena vecí potrebných
na vykonanie diela je súčasťou ceny podľa bodu 3.1 tejto Zmluvy. Zhotoviteľ zostáva vlastníkom vecí
potrebných na zhotovenie diela až do ich pevného zabudovania do diela, ktoré je predmetom tejto Zmluvy
s výnimkou vecí uhradených Objednávateľom pred ich zabudovaním (montážou, aplikáciou), ktorých
vlastníkom sa už ich úhradou stáva Objednávateľ.

10.3

Nebezpečenstvo škody na diele ako aj na veciach potrebných na vykonanie diela znáša Zhotoviteľ až do
času záverečného protokolárneho prevzatia diela, alebo jeho časti Objednávateľom.

Čl. XI
OCHRANA DÔVERNÝCH INFORMÁCIÍ
11.1 Zmluvné strany sa dohodli, že všetky podklady Objednávateľa pre plnenie tejto Zmluvy, skutočnosti,
ktoré sa v súvislosti s prípravou alebo plnením tejto Zmluvy navzájom o druhej zmluvnej strane dozvedia
(najmä skutočnosti obchodnej, výrobnej alebo technickej povahy), ktoré nie sú všeobecne známe alebo
bežne dostupné v príslušných obchodných kruhoch sa považujú za dôverné, nesmú byť zverejnené,
poskytnuté alebo sprístupnené tretej osobe bez súhlasu druhej zmluvnej strany a nesmú byť použité na iný
účel ako na plnenie zákonných povinností alebo zmluvných povinností vyplývajúcich z tejto Zmluvy.
Zhotoviteľ sa zaväzuje zachovávať obchodné tajomstvo a dodržiavať ustanovenia Organizačnej smernice
č. 1/2012 na ochranu obchodného tajomstva Objednávateľa, s ktorou bol oboznámený pri podpise tejto
Zmluvy. Tento záväzok sa zmluvné strany zaväzujú dodržiavať bez časového obmedzenia aj po zániku
tejto Zmluvy. Porušenie tohto ustanovenia bude považované za podstatné porušenie zmluvy .
11.2

Zhotoviteľ sa zaväzuje, že počas realizácie diela budú Objednávateľom odovzdané dokumenty potrebné
na realizáciu diela uložené tak, aby boli prístupné iba oprávneným pracovníkom Zhotoviteľa. Zhotoviteľ
je oprávnený v nevyhnutnom rozsahu poskytnúť za rovnakých podmienok , s povinnosťou podľa bodu 11.1
tejto Zmluvy, potrebnú časť dokumentov svojim subdodávateľom.

Čl. XII
ODSTÚPENIE OD ZMLUVY
12.1

Od Zmluvy je možné odstúpiť len v prípadoch, ktoré ustanovuje Zmluva alebo zákon.

12.2

Ak sa porušenie zmluvnej povinnosti zmluvnou stranou považuje v zmysle tejto Zmluvy alebo v zmysle §
345 Obchodného zákonníka za podstatné porušenie Zmluvy, môže oprávnená strana od Zmluvy odstúpiť,
pokiaľ to oznámi písomne druhej zmluvnej strane bez zbytočného odkladupo tom, ako sa o porušení
dozvedela, resp. mohla dozvedieť. Pre určenie lehoty je rozhodujúci dátum doručenia oznámenia.

12.3

Ak oprávnená strana oznámi druhej strane, že na splnení zmluvných povinností naďalej trvá, alebo
nevyužije v lehote podľa bodu 12.2 tejto Zmluvy právo od Zmluvy odstúpiť, môže od Zmluvy odstúpiť
len spôsobom pre nepodstatné porušenie Zmluvy v zmysle § 346 Obchodného zákonníka.

12.4

Odstúpením od zmluvy Zmluva zaniká dňom doručenia písomného prejavu vôle oprávnenej strany druhej
zmluvnej strane. Odstúpením od Zmluvy nie je dotknuté právo na zaplatenie zmluvnej pokuty a náhradu
škody vzniknutej porušením Zmluvy.

12.5

Za podstatné porušenie Zmluvy zo strany Zhotoviteľa sa považuje najmä nesplnenie záväzku odovzdať
dielo v dohodnutom zmluvnom termíne, neplnenie kvalitatívno -technických podmienok určených touto
Zmluvou, alebo všeobecne záväznými právnymi predpismi, neodstránenie Objednávateľom
reklamovaných vád diela v zmluvne určených lehotách, porušenie povinností stanovených všeobecne
záväznými alebo internými predpismi, najmä z oblasti protipožiarnej ochrany, bezpečnosti pri práci.

.

7/ 11

ZoD na realizáciu diela „Obstaranie centrálnych sieťových prvkov pre DC Šumavská “

Čl. XIII
ZÁVEREČNÉ USTANOVENIA
13.1

Ostatné práva a povinnosti zmluvných strán vyplývajúce z tohto zmluvného vzťahu sa budú riadiť
príslušnými ustanoveniami Obchodného zákonníka č. 513/1991 Zb. v znení neskorších predpisov.

13.2

Zmeny alebo doplnky tejto Zmluvy možno uskutočniť len písomn ými dodatkami k tejto Zmluve
obojstranne riadne podpísanými zmluvnými stranami, inak je zmena či doplnenie neplatné.

13.3

Objednávateľ aj Zhotoviteľ sa zaväzuje bez zbytočného odkladu písomne informovať druhú zmluvnú
stranu o prípadnej zmene svojho obchodného mena, právnej formy, sídla, IČO, DIČ, IČ pre DPH,
oprávnených zástupcov, bankového spojenia a čísla účtu, na ktorý majú byť poukázané platby a iných
skutočnostiach významných pre riadne plnenie t ejto Zmluvy.

13.4

Zmluva je vyhotovená v štyroch rovnopisoch, z ktorých každá zmluvná strana dostane dve vyhotovenia.

13.5

Zmluva nadobúda platnosť dňom jej obojstranného podpisu zmluvnými stranami a účinnosť dňom
nasledujúcim po dni jej zverejnenia v zmysle § 47a Občianskeho zákonníka a § 5a zákona č. 211/2000
Z.z. o slobode informácií v znení neskorších predpisov v Centrálnom registri zmlúv. Zmluvné strany so
zverejnením tejto Zmluvy súhlasia.

13.6

Zmluvné strany si túto Zmluvu prečítali a následne ju podpísali na znak súhlasu s jej obsahom a toho, že
ju pochopili a bez výhrad prijali a že táto Zmluva vyjadruje ich slobodnú a vážnu vôľu.

13.7

Súčasťou tejto Zmluvy o dielo sú nasledovné prílohy:



Príloha č. 1
Príloha č. 2

Špecifikácia diela
Fakturačné míľniky

V Bratislave dňa .........................

V Bratislave dňa .........................

zhotoviteľ

objednávateľ

.................................................
Ing. Ondrej Smolár
konateľ
SOITRON, s. r. o.

..................................................
Ing. Ivan Krivosudský
predseda predstavenstva
TRANSPETROL, a.s.

..................................................
RNDr. Martin Ružinský, PhD.
podpredseda predstavenstva
TRANSPETROL, a.s.

8/ 11

ZoD na realizáciu diela „Obstaranie centrálnych sieťových prvkov pre DC Šumavská “

Prílohač. 1
Špecifikácia diela

Obstaranie centrálnych sieťových prvkov pre DC Šumavská BA
Ciele obstarania centrálnych sieťových prvkov pre dátové centrum Šumavská BA





Vybudovanie vysokorýchlostnej a nízko-latentnej komunikačnej siete 10Gb Ethernet
Výmena technologicky a morálne zastaraných komponentov v komunikačnej sieti
Zníženie rizika výpadku a súčasné zvýšenie výkonnosti a spoľahlivosti komunikačnej siete po celej komunikačnej
trase
Zníženie operatívnych výdavkov spojených s post-warranty servisom zastaraných komponentov

Spôsob realizácie
Realizácia zahŕňa dodanie
 Dvoch Ethernet prepínačov CISCO Catalyst 4500, podľa špecifikácie:
Part number

Popis

Množstvo

WS-C4506-E

Cat4500 E-Series 6-Slot Chassis, fan, no ps

2

CON-SNTP-C4506E

SNTC-24X7X4 Cat4500 E-Series 6-Slot Chassis, fan, no

2

C4K-SLOT-CVR-E

Catalyst 4500 E-Series Family Slot Cover

6

C4500E-IPB

Paper IP Base License

2

WS-X45-SUP8-E

Catalyst 4500 E-Series Supervisor 8-E

2

WS-X4724-SFP-E

Catalyst 4500 E-Series 24-Port GE (SFP)

2

PWR-C45-1300ACV

Catalyst 4500 1300W AC Power Supply (Data and PoE)

2

CAB-AC-2800W-EU

Europe Power Cord

4

WS-X4748-UPOE+E

Catalyst 4500E 48-Port UPOE 10/100/1000(RJ45)

2

S45EUK9-S8-38E

CAT4500e SUP8e Universal Crypto Image

2

LIC-CTIOS-1A

AP adder license for IOS based Wireless LAN Controllers

2

CON-SNTP-LCTIOS1A

SNTC-24X7X4 AP adder license for

2

PWR-C45-1300ACV/2

Catalyst 4500 1300W AC Power Supply (Data and PoE)

2

C4500E-LIC=

Base License

2

C4500E-IP-ES

Paper IP to Ent Services License

2



Jedného 48-portového Ethernet prepínaču CISCO Catalyst 3650, podľa špecifikácie:
Part number

Popis

Množstvo

WS-C3650-48PQ-S

Cisco Catalyst 3650 48 Port PoE 4x10G Uplink IP Base

1

CON-SNT-WSC36PQS

SNTC-8X5XNBD Cisco Catalyst 3650 48 Port PoE 4x10G Up

1

S3650UK9-37E

CAT3650 Universal k9 image

1

PWR-C2-640WDC

640W DC Config 2 Power Supply

1

PWR-C2-640WDC/2

640W DC Config 2 Secondary Power Supply

1

CAB-TA-EU

Europe AC Type A Power Cable

2

STACK-T2-BLANK

Type 2 Stacking Blank

1

9/ 11

ZoD na realizáciu diela „Obstaranie centrálnych sieťových prvkov pre DC Šumavská “



Šiestich 24-portových Ethernet prepínačov CISCO Catalyst 3650, prepojených po pároch do STACKu podľa
špecifikácie:
Part number

Popis

Množstvo

WS-C3650-24PD-E

Cisco Catalyst 3650 24 Port PoE 2x10G Uplink IP Services

6

CON-SNT-WSC3652DE

SNTC-8X5XNBD Cisco Catalyst 3650 24 Port PoE 2x10G Up

6

S3650UK9-36E

CAT3650 Universal k9 image

6

PWR-C2-640WAC

640W AC Config 2 Power Supply

6

CAB-TA-EU

Europe AC Type A Power Cable

6

PWR-C2-BLANK

Config 2 Power Supply Blank

6

STACK-T2-BLANK

Type 2 Stacking Blank

6



Potrebných optických SFP modulov podľa špecifikácie, alebo ekvivalent rovnakých alebo lepších technických
parametrov:
Part number

Popis

Množstvo

SFP-10G-LR=

10GBASE-LR SFP Module

4

SFP-10G-SR=

10GBASE-SR SFP Module

28

SFP-10G-ZR=

Cisco 10GBASE-ZR SFP10G Module for SMF

20

Dodávka musí zahŕňať aj:
1. práce spojené s logistikou, inštaláciou, konfiguráciou a migráciou nastavení existujúcich Ethernet prepínačov na
nové prepínače, v dátovom centre Šumavská BA a technologických miestnostiach Bučany, Šahy a Rimavská Sobota
2. potrebnú optickú a metalickú kabeláž od nových Ethernet prepínačov po patch panely
3. licencie potrebné pre beh sieťových služieb vrátane hlasových
4. 3-ročnú záruku a servisnú podporu pre hardvér aj softvérové licencie v režimoch uvedených v tabuľke

10/ 11

ZoD na realizáciu diela „Obstaranie centrálnych sieťových prvkov pre DC Šumavská “

Príloha č. 2
Fakturačné míľniky

M1. Dodanie HW a SW komponentov, logistika
 2x Catayst 4500 s podporou 10Gb Ethernet technológie
o 2x Sup 8-E
o 2x 24-port 1Gb SFP karta
o 2x 48-port RJ-45 karta
o 2x Enterprise service licencia
 1x Catalyst 3650 48-port
o 4x 10Gb port
 6x Catalyst 3650 24-port
o 2x 10Gb port
 SFP moduly pre 10Gb Ethernet
 kabeláž
Ukončenie míľnika: 8 týždňov od účinnosti Zmluvy
Platba: 279 650.00,- EUR bez DPH; 55 930.00,- EUR DPH; 335 580.00,- EUR s DPH
M2. Inštalácia, konfigurácia, migrácia, nastavenie
Ukončenie míľnika: 16 týždňov od účinnosti Zmluvy
Platba: 20 000.00,- EUR bez DPH; 4 000.00,- EUR DPH; 24 000.00,- EUR s DPH

11/ 11

