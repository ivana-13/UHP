DODATOK č. 4
K ZMLUVE O PODPORE A ÚDRŽBE PREVÁDZKY SYSTÉMU SAP č. 1100060188/2016/5400/025
uzavretej v zmysle § 269 ods. 2 zákona č. 513/1991 Zb. Obchodný zákonník v znení neskorších predpisov
(ďalej len „Dodatok č. 4“)
Článok I.
Zmluvné strany
1.1.

Objednávateľ:
Sídlo:
IČO:
Právna forma:
Registrácia:
Štatutárny orgán:
DIČ:
IČ DPH:
Bankové spojenie:
SWIFT/BIC:
IBAN:

Železnice Slovenskej republiky, Bratislava v skrátenej
forme "ŽSR"
Klemensova 8, 813 61 Bratislava
31 364 501
Iná právnická osoba
Obchodný register Okresného súdu Bratislava I, oddiel: Po, vložka
číslo: 312/B
Ing. Juraj Tkáč, generálny riaditeľ
2020480121
SK2020480121
xxxxxxxxxxxxxx
xxxxxxxxxx
xxxxxxxxxxxxxxxxxxx

(ďalej len „Objednávateľ“)
1.2.

Poskytovateľ:
Sídlo:
IČO:
Právna forma:
Registrácia:
Štatutárny orgán:

DIČ:
IČ DIČ:
Bankové spojenie:
SWIFT/BIC:
IBAN:

TORY CONSULTING, a.s.
Slovenskej jednoty 10, 040 01 Košice
36 174 777
Akciová spoločnosť
Obchodný register Okresného súdu Košice I, oddiel: Sa, vložka
číslo: 879/V
RNDr. Roman Kekeňák, predseda predstavenstva
Ing. Jozef Mražík, CSc., podpredseda predstavenstva
Ing. Pavol Beniač, člen predstavenstva
2020043916
SK2020043916
xxxxxxxxxxxxxx
xxxxxxxxxxxxx
xxxxxxxxxxxxxxxxxx

(ďalej len „Poskytovateľ“)
(ďalej spolu aj ako „Zmluvné strany“ alebo samostatne aj ako „Zmluvná strana“)
Článok II.
Úvodné ustanovenia
Zmluvné strany uzavreli dňa 11.10.2016 Zmluvu o podpore a údržbe prevádzky systému SAP č.
1100060188/2016/5400/025, ktorej predmetom je záväzok Poskytovateľa poskytovať Objednávateľovi
služby podpory a údržby prevádzky systému SAP (všeobecných modulov SAP ECC, neštandardných – pre
Objednávateľa vytvorených modulov SAP a implementovaných produktov SAP), v oblasti poradenských
služieb a informačnej podpory, rozvoja a vývoja produktov SAP, vrátane údržby rozhraní s prevádzkovými
aplikáciami mimo SAP (ďalej len „Zmluva“). K Zmluve Zmluvné strany uzavreli dňa 19.10.2016 Dodatok
č. 1, predmetom ktorého bolo doplnenie niektorých povinností Zmluvných strán (ďalej len „dodatok č. 1“).
Dňa 04.07.2018 uzavreli Zmluvné strany k Zmluve Dodatok č. 2, predmetom ktorého bolo predĺženie
platnosti a účinnosti Zmluvy, zvýšenie maximálneho finančného objemu Zmluvy a vypustenie bodu 4.7. zo
Zmluvy z dôvodu zmeny zákona č. 222/2004 Z. z. o dani z pridanej hodnoty v znení neskorších predpisov

(ďalej len „dodatok č. 2“). Dňa 28.03.2019 uzavreli Zmluvné strany k Zmluve Dodatok č. 3, predmetom
ktorého bolo predĺženie platnosti a účinnosti Zmluvy a zvýšenie maximálneho finančného objemu Zmluvy
(ďalej len „dodatok č. 3“).
Predmetom Dodatku č. 4 je predĺženie platnosti a účinnosti Zmluvy z dôvodu prebiehajúceho a do dňa
uplynutia platnosti Zmluvy neukončeného verejného obstarávania. Účelom Dodatku č. 4 je kontinuálne
zabezpečiť poskytovanie služieb podpory prevádzky systému SAP.
Na základe vyššie uvedeného, sa Zmluvné strany v súlade s bodom 11.2 Zmluvy dohodli na zmene Zmluvy
uvedenej v Článku III. Dodatku č. 4.
Článok III.
Predmet Dodatku č. 4
3.1.

V článku V Trvanie Zmluvy sa znenie bodu 5.1 mení nasledovne:
„Táto Zmluva sa uzatvára na dobu určitú, a to do 15.07.2019.“
Článok IV.
Spoločné a záverečné ustanovenia

4.1.

V prípade, ak niektorá Zmluvná strana pri plnení Zmluvy v znení jej dodatkov alebo v súvislosti s
jej plnením bude sprístupňovať druhej Zmluvnej strane osobné údaje dotknutej osoby, je Zmluvná
strana sprístupňujúca osobné údaje povinná najneskôr pri prvom sprístupnení predložiť súhlas
dotknutej osoby so spracúvaním osobných údajov, ktorý bude spĺňať všetky náležitosti súhlasu so
spracúvaním osobných údajov v zmysle zákona č. 18/2018 Z. z. o ochrane osobných údajov a o zmene
a doplnení niektorých zákonov (ďalej len „zákon o ochrane osobných údajov“) a Nariadenia
Európskeho parlamentu a Rady (EÚ) 2016/679 z 27. apríla 2016 o ochrane fyzických osôb pri
spracúvaní osobných údajov a o voľnom pohybe takýchto údajov, ktorým sa zrušuje smernica
95/46/ES (ďalej len „GDPR“) s výnimkou prípadov upravených v zákone o ochrane osobných údajov
a GDPR. Ak niektorá Zmluvná strana v rozpore so zákonom o ochrane osobných údajov a GDPR
sprístupní druhej Zmluvnej strane osobné údaje dotknutej osoby bez predloženia súhlasu na
spracúvanie osobných údajov alebo poruší zákon o ochrane osobných údajov a GDPR inak,
porušujúca Zmluvná strana je povinná druhej Zmluvnej strane nahradiť všetku škodu, ktorá jej tým
vznikne vrátane nákladov vzniknutých v súvislosti s uplatnením si opodstatnených nárokov dotknutej
osoby a tiež nákladov v súvislosti s úhradou sankcií právoplatne uložených zo strany príslušných
štátnych orgánov.

4.2.

Poskytovateľ vyhlasuje, že je ku dňu podpísania Dodatku č. 4 zapísaný v registri partnerov verejného
sektora v zmysle zákona č. 315/2016 Z. z. o registri partnerov verejného sektora (ďalej len „zákon
o RPVS“) a tiež každý jemu známy subdodávateľ v ktoromkoľvek rade, ktorý je partnerom verejného
sektora je zapísaný v registri partnerov verejného sektora. Ďalej Poskytovateľ vyhlasuje, že ku dňu
podpísania Dodatku č. 4 má ako partner verejného sektora alebo má osoba, ktorá plní povinnosti
oprávnenej osoby pre Poskytovateľa v zmysle zákona o RPVS (ďalej len „oprávnená osoba“), splnené
všetky povinnosti, ktoré pre Poskytovateľa ako partnera verejného sektora alebo pre oprávnenú osobu
vyplývajú zo zákona o RPVS. Zmluvné strany sa dohodli, že ak sa vyhlásenia podľa tohto bodu ukážu
ako nepravdivé, Objednávateľ nie je v omeškaní s plnením podľa Zmluvy až do splnenia povinnosti
Poskytovateľa resp. oprávnenej osoby.

4.3.

Poskytovateľ je povinný Objednávateľovi písomne oznamovať každú zmenu zapísaných údajov o jeho
osobe v registri partnerov verejného sektora alebo jeho výmaz z registra partnerov verejného sektora
najneskôr do 5 dní odo dňa vykonania zmeny zapísaných údajov alebo výmazu v registri partnerov
verejného sektora.

4.4.

Dodatok č. 4 tvorí neoddeliteľnú súčasť Zmluvy.

4.5.

Ostatné ustanovenia Zmluvy v znení jej dodatku č. 1, dodatku č. 2 a dodatku č. 3, ktoré neboli dotknuté
Dodatkom č. 4, zostávajú platné a účinné v pôvodnom a nezmenenom znení.

4.6.

Dodatok č. 4 nadobúda platnosť dňom jej podpísania oprávnenými zástupcami Zmluvných strán
a účinnosť v zmysle § 47a Občianskeho zákonníka v platnom znení dňom nasledujúcim po dni jeho
zverejnenia.

4.7.

Dodatok č. 4 je vyhotovený v štyroch (4) rovnopisoch, z ktorých Objednávateľ dostane dva (2)
rovnopisy a Poskytovateľ dva (2) rovnopisy.

4.8.

Zmluvné strany vyhlasujú, že si Dodatok č. 4 pred jeho podpísaním prečítali, rozumejú mu a na znak
súhlasu s jeho obsahom ho prostredníctvom oprávnených osôb podpisujú.

V Bratislave, dňa 31.05.2019

V Bratislave, dňa

V mene Objednávateľa:
Železnice Slovenskej republiky, Bratislava
v skrátenej forme “ŽSR“

V mene Poskytovateľa:
TORY CONSULTING, a.s.

..............................................................
Ing. Juraj Tkáč, v. r.
generálny riaditeľ

..............................................................
RNDr. Roman Kekeňák, v. r.
predseda predstavenstva

