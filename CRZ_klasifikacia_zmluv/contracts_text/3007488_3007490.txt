Memorandum o spolupráci
medzi spoločnosťou SAP Slovensko s. r. o.
a Žilinskou univerzitou v Žiline
pri vzdelávaní špecialistov na prácu so systémom SAP
Účastníci memoranda
1.

SAP Slovensko s.r.o.
Sídlo: Mlynské Nivy 16, 821 09 Bratislava
IČO: 35 737 328
Spoločnosť zapísaná v obchodnom registri Okresného súdu Bratislava I, oddiel: Sro, vložka
číslo: 16427/B
Konajúci prostredníctvom: Richard Guga, konateľ a Zuzana Suchanová, finančná riaditeľka
(ďalej len „SAP“)

2.

Žilinská univerzita v Žiline
Sídlo: Univerzitná 8215/1, 010 26 Žilina
Štatutárny orgán: Dr. h. c. prof. Ing. Tatiana Čorejová, PhD.
IČO: 00397563
Právna forma: verejnoprávna inštitúcia zriadená zák. č. 131/2002 Z. z. o vysokých školách
v znení neskorších predpisov ako verejná vysoká škola
Osoba oprávnená konať vo veciach memoranda: doc. Ing. Milan Kubina, PhD., vedúci Katedry
manažérskych teórií Fakulty riadenia a informatiky
(ďalej len „UNIZA“)
(SAP a UNIZA ďalej spolu aj ako „účastníci memoranda“)
Preambula

Systém SAP je celosvetovo rozšírený softvérový systém, a to predovšetkým v Európskej únii vrátane
Slovenskej republiky. Z dôvodu lepšej uplatniteľnosti absolventov vysokých škôl na slovenskom,
európskom a svetovom trhu práce v ekonomických odboroch sa účastníci tohto memoranda dohodli
podporovať v rámci projektu SAPCLUB štúdium ekonomického systému SAP formou výberových
predmetov s možnosťou získania „Univerzitného certifikátu SAP“ a „Globálneho certifikátu SAP“.
Článok 1
Cieľ spolupráce
Hlavným cieľom spolupráce účastníkov memoranda je zvýšiť uplatniteľnosť absolventov
ekonomických a technických odborov UNIZA na slovenskom, európskom a svetovom trhu práce.
Článok 2
Činnosť účastníkov memoranda
2.1

SAP vyhlasuje, že:
a) podľa svojich kapacít vykoná úsilie za účelom podpory údržby a rozvoja už vybudovanej
funkčnej infraštruktúry systémov SAP, ktoré sú k dispozícii pre vyučovacie účely v zmysle
platnej zmluvy medzi SAP a UMB o poskytovaní edukačných licencií,
b) poskytne študentom - držiteľom univerzitného certifikátu SAP - možnosť získania dokladu
„SAP Globál Certifikát“.

2.2

UNIZA vyhlasuje, že:
a) vytvoria v rámci ponuky výberových predmetov priestor na 2. stupni štúdia v prvom
ročníku pre 2 výberové predmety (Zimný semester a Letný semester) s obsahom výučby
hlavne ekonomických funkcionalít SAP. Po úspešnom absolvovaní týchto výberových
predmetov získajú študenti „Univerzitný SAP certifikát“,
b) vo svojich priestoroch umožnia štúdium pre tých študentov, ktorí budú mať ambíciu získať
„SAP Globál Certifikát“.
Článok 3
Záverečné ustanovenia

3.1

Účastníci memoranda deklarujú, že ku dňu podpisu tohto memoranda majú záujem uzatvoriť
„Zmluvu o spolupráci“, a to pred prvým začatím vzdelávania v zmysle tohto memoranda,
najneskôr však pred otvorením akademického roku 2017/2018.

3.2

Projekt SAPCLUB je otvorený pre spoluprácu so strednými a ďalšími vysokými školami,
občianskymi združeniami a všetkými právnymi subjektami (napr. s relevantnými obchodnými
spoločnosťami), ktoré o spoluprácu prejavia záujem. Spolupráca v zmysle tohto bodu však musí
byť. odsúhlasená účastníkmi tohto memoranda pred podpisom zmluvy o spolupráci s Ďalšími
subjektami.

3.3

Memorandum možno meniť iba po vzájomnej dohode účastníkov memoranda, a to formou
písomných a očíslovaných dodatkov podpísaných oboma účastníkmi memoranda.

3.4

Memorandum nadobúda platnosť a účinnosť dňom jeho podpisu účastníkmi memoranda.

3.5

Memorandum je vyhotovené v dvoch vyhotoveniach, z toho každý účastník dostane po jednom
vyhotovení.

3.6

Účastníci memoranda vyhlasujú, že si memorandum riadne a dôsledne prečítali, jeho obsahu
porozumeli, ich prejavy sú dostatočne jasné, určité a zrozumiteľné, vyjadrujúce ich slobodnú
a vážnu vôľu, podpisujúce osoby sú oprávnené k podpisu tohto memoranda a na znak súhlasu ho
podpisujú.

V Bratislave, dňa

V Žiline, dňa

_________________________
Richard Guga
konateľ
SAP Slovensko s.r.o.

________________________
Dr.h.c. prof. Ing. Tatiana Čorejová, PhD.
rektorka
Žilinská univerzita v Žiline

_________________________
Zuzana Suchanová
finančná riaditeľka
SAP Slovensko s.r.o.

