ZML-11/2018

ZMLUVA C. D2018060701
O POSKYTOVANÍ DÔVERYHODNEJ SLUŽBY VYDÁVANIA CERTIFIKÁTOV
uzatvorená podľa § 269 ods. 2 zákona č. 513/1991 Z. z. Obchodný zákonník medzi:

Poskytovateľom:

Disig, a.s.

Sídlo:

Záhradnícka 151, 821 08 Bratislava

Registrácia:

Obchodný register OS Bratislava I, oddiel: Sa, vložka č.: 3794/B

Zastúpený:

Ing. Ľuboš Baték, predseda predstavenstva
Ing. Ivan Kuhn, podpredseda predstavenstva

IČO:

35 975 946

DIČ:

2022116976

IČ DPH/DIČ:

SK2022116976

Bankové spojenie:

Tatra Banka a.s., Bratislava

Číslo účtu IBAN:

SK11 1100 0000 002625768772
Spoločnosť je zapísaná v Obchodnom registri Okresného súdu Bratislava I
oddiel: Sa, vložka č. 3794/B;
(ďalej len „Poskytovateľ

Zákazníkom:

Protimonopolný úrad Slovenskej republiky

Sídlo:

Drieňová 24, 826 03 Bratislava

Zastúpený:

JUDr. Tibor Menyhart, predseda

IČO:

00 699 063

Emailová adresa:

pmusr@antimon.gov.sk
(ďalej len „Zákazník“)

(Zákazník a Poskytovateľ spoločne ďalej ako „zmluvné strany“ alebo jednotlivo ako „zmluvná strana“).

1. PREDMET A OBSAH ZMLUVY
1.1

Predmetom tejto zm luvy je na jednej strane povinnosť Poskytovateľa poskytovať Zákazníkovi
dôveryhodnú službu vydávania certifikátov požadovaných Zákazníkom a pridružené služby
súvisiace s vydanými certifikátmi (ďalej len „Dôveryhodné služby“), a to v súlade s platnými
Všeobecnými podmienkami poskytovania a používania dôveryhodnej služby vydávania a overovania
certifikátov Poskytovateľa (ďalej len „Všeobecné podm ienky“), platnými politikami
Poskytovateľa (ďalej len „Politiky“), ktoré sú trvalo dostupné na webovom sídle Poskytovateľa
(http://eidas.disig.sk/sk/docum ents/) a všeobecne záväznými právnymi predpismi a na druhej
strane záväzok Zákazníka zaplatiť Poskytovateľovi riadne a včas cenu dohodnutú za poskytnutie
Dôveryhodných služieb a dodržiavať všetky povinnosti vyplývajúce mu z tejto zmluvy a
Všeobecných podmienok.

1.2

Na základe tejto zmluvy môže Poskytovateľ vydať Zákazníkovi akýkoľvek certifikát v zmysle
Všeobecných podmienok, s výnimkou certifikátu pre autentifikáciu webového sídla (ďalej len
„Certifikát“).

1.3

Poskytovateľ sa zaväzuje po účinnosti tejto zm luvy a v súlade s čiastkovými požiadavkami
Zákazníka vydať a odovzdať Zákazníkovi Certifikáty a poskytnúť mu k týmto Certifikátom prípadne
ďalšie pridružené služby v súlade so Všeobecnými podmienkami a príslušnou politikou
Poskytovateľa vzťahujúcou sa na požadovaný Certifikát.

Strana

1 |4

ZMLUVA Č. D2018060701
2.

CENA ZA PO SK Y TO V A N IE DÔ VERYH ODNEJ SLU ŽBY

2.1

Cena za poskytované Dôveryhodné služby je určená v súlade so zákonom č. 18/1996 Z. z. o cenách
v znení neskorších predpisov, v zmysle cenníka Poskytovateľa platného v čase poskytovania
žiadanej Dôveryhodnej služby, ktorý je dostupný na webovom sídle Poskytovateľa
http://eidas.disig.sk/sk/pricelist/ (ďalej len „C enník“), pokiaľ nie je individuálne určená na
základe objednávky Zákazníka tvoriacej prílohu k tejto zmluve.

2.2

Zákazník zaplatí Poskytovateľovi cenu za poskytované služby na základe faktúry vystavenej
Poskytovateľom. Zmluvné strany sa dohodli na splatnosti faktúry 30 dní od doručenia faktúry
Zákazníkovi. Poskytovateľ môže doručiť daňový doklad-faktúru osobne, alebo poštou. Faktúra bude
uhradená na účet Poskytovateľa uvedený v záhlaví tejto zmluvy. Na účely tejto zm luvy sa za dátum
úhrady faktúry zo strany Zákazníka považuje dátum pripísania platenej sumy na účet
Poskytovateľa.

2.3

Faktúra musí obsahovať všetky náležitosti daňového dokladu uvedené v ust. § 10 ods. 1 zákona č.
431/2002 Z. z. o účtovníctve v znení neskorších predpisov a rovnako v ust. § 72 ods. 2 zákona č.
222/2004 Z. z. o dani z pridanej hodnoty v znení neskorších predpisov. Zákazník neposkytuje
preddavok. Zákazník je oprávnený vrátiť bez zaplatenia faktúru, ktorá je nesprávna alebo
neobsahuje všetky náležitosti podľa predchádzajúcej vety. Vrátenie faktúry je Zákazník povinný
vykonať doporučenou zásielkou alebo osobne v lehote splatnosti faktúry, Poskytovateľ je povinný
vystaviť novú faktúru s novou lehotou splatnosti. Dňom vrátenia faktúry prestáva plynúť doba
splatnosti. Nová doba splatnosti začína plynúť odo dňa doručenia opravenej faktúry Zákazníkovi.

3. VYHLÁSENIA A SÚHLASY ZÁKAZNÍKA
3.1

Zákazník podpisom tejto zm luvy vyhlasuje, že pozná svoje povinnosti Zákazníka v zmysle
Všeobecných podmienok, že sa pred podpisom tejto zmluvy oboznámil s platným Cenníkom a so
Všeobecnými podmienkami Poskytovateľa, súhlasí s nimi, porozumel im a zaväzuje sa ich
dodržiavať v plnom rozsahu ako súčasť zmluvy.

3.2

Zákazník sa zaväzuje každého držiteľa Certifikátu, ktorý bude vydaný pre Zákazníka, oboznámiť
so Všeobecnými podmienkami a dôsledne vynucovať ich plnenie. Za porušenie povinností držiteľa
Certifikátu v zmysle Všeobecných podm ienok zodpovedá Poskytovateľovi priamo Zákazník. Zároveň
vyhlasuje, že pozná povinnosti, ktoré majú v zmysle Všeobecných podmienok držitelia Certifikátu,
a zaväzuje sa každého držiteľa jemu vydanému Certifikátu poučiť najmä o nasledovných
povinnostiach:
a) používať Certifikát a generovaný kľúčový pár výlučne na účely, na ktoré sú určené, v súlade s
právnymi predpismi a obmedzeniami ich použitia uvedenými vo Všeobecných podmienkach
Poskytovateľa;
b) používať súkromný kľúč pre kryptografické funkcie výlučne na kvalifikovanom zariadení, na
ktorom bol Certifikát vydaný;
c) chrániť svoj prístupový kód (PIN) k Certifikátu, kód na obnovu (PUK), ako i zariadenie, na
ktorom je uložený Certifikát, a súkromné kľúče pred neautorizovaným prístupom a tiež pred
stratou, kompromitáciou, zničením alebo zneužitím;
d) oznámiť Poskytovateľovi akékoľvek zm eny v údajoch, ktoré sú uvedené v Certifikáte. V tomto
prípade je držiteľ Certifikátu zároveň povinný iniciovať zrušenie Certifikátu dotknutého
zmenou;
e) v prípade platného Certifikátu bezodkladne oznámiť Poskytovateľovi, ak dôjde k zneužitiu,
strate, zničeniu, kompromitovaniu alebo akémukoľvek neautorizovanému prístupu k
súkromnému kľúču, prístupovým kódom (PIN), kódom na obnovu (PUK) alebo k zariadeniu, na
ktorom sú kľúče uložené, alebo ak má Držiteľ Certifikátu podozrenie, že k uvedeným udalostiam
mohlo dôjsť. V týchto prípadoch je držiteľ Certifikátu zároveň povinný iniciovať zrušenie
dotknutého Certifikátu;
f) zdržať sa používania súkromného kľúča a Certifikátu, ktorého doba platnosti už uplynula, ktorý
bol zrušený alebo kom promitovaný (vrátane prípadu, že došlo ku kompromitácii samotného
Poskytovateľa).

Strana

2 |4

ZMLUVA Č. D2018060701
3.3

Zákazník zároveň potvrdzuje, že sa oboznámil s obmedzeniami použitia Certifikátu uvedenými vo
Všeobecných podmienkach a zaväzuje sa používať Certifikát výhradne v súlade s týmito
obmedzeniami. V prípade, že Certifikát bude použitý spôsobom, ktorý je v rozpore s týmito
obmedzeniami alebo sa naň v rozpore s týmito obmedzeniami Zákazník spoľahne, a vznikne tým
škoda jemu alebo tretej strane, Poskytovateľ za ňu nezodpovedá.
Pre Certifikát platia najmä nasledovné obmedzenia:
a) Certifikát je spolu so súkromným kľúčom možné používať bežným spôsobom, a to výhradne na
vyhotovenie zdokonaleného alebo kvalifikovaného elektronického podpisu/pečate;
b) platnosť Certifikátu, rovnako ako aj platnosť elektronického podpisu/pečate, ktoré boli
vytvorené na jeho základe, je obmedzená. Po uplynutí platnosti Certifikátu nemusí byť možné
spätne overiť platnosť elektronického podpisu/pečate, hoci boli vytvorené v čase platnosti
Certifikátu. Pre zabezpečenie overiteľnosti elektronického podpisu/pečate je potrebné
primeraným spôsobom využívať špecializované služby na to určené, napr. službu uchovávania
elektronických podpisov/pečatí a/alebo službu časovej pečiatky;
c) Certifikát je možné používať výhradne počas doby jeho platnosti. Po uplynutí tejto doby alebo
po zrušení Certifikátu sa Certifikát nesmie používať, a to ani na účel, na ktorý je určený;
d) ak Certifikát nie je vydaný na kvalifikovanom zariadení, na jeho základe nebude možné vytvoriť
kvalifikovaný elektronický podpis, resp. kvalifikovanú elektronickú pečať;
e) použitie Certifikátu na vyhotovenie elektronického podpisu/pečate nezaručuje, že takto
vyhotovený elektronický podpis/pečať budú použiteľné na zamýšľaný účel, v požadovanom
formáte a že teda budú akceptovateľné tretími stranami. Formát elektronického
podpisu/pečate, ktoré boli vyhotovené na základe Certifikátu, je určený aplikáciou použitou
na vytvorenie elektronického podpisu/pečate a je teda mimo kontroly Poskytovateľa.

3.4

Zákazník vyhlasuje, že všetky údaje, ktoré za účelom poskytovania Dôveryhodných služieb poskytol
Poskytovateľovi, sú správne a aktuálne. Zároveň sa zaväzuje poskytovať Poskytovateľovi vždy iba
správne a aktuálne údaje aj v budúcnosti.

3.5

Zákazník súhlasí, aby Poskytovateľ spracoval všetky údaje, ktoré od Zákazníka získa a použije v
súvislosti s vydávaním Certifikátu, pri poskytovaní kvalifikovaného zariadenia Zákazníkovi,
Držiteľovi Certifikátu, resp. ním splnomocnenej alebo poverenej osobe, v súvislosti so zrušením
Certifikátu, ako aj akékoľvek údaje súvisiace s identitou alebo špecifickými atribútmi použitými v
Certifikáte. Poskytovateľ je oprávnený tieto údaje poskytnúť tretím stranám, ak mu to ukladajú
alebo umožňujú všeobecne záväzné právne predpisy a v súlade s príslušnou Politikou Poskytovateľa
vzťahujúcou sa na predmetný Certifikát.

3.6

Pre prípad poskytnutia osobných údajov držiteľov Certifikátu Zákazníkom za účelom vydania
Certifikátu podľa tejto zmluvy sa Zákazník zaväzuje zabezpečiť, aby toto poskytnutie osobných
údajov bolo v súlade s príslušnými právnymi predpismi.

4. VŠEOBECNÉ A ZÁVEREČNÉ USTANOVENIA
4.1

Zmluva sa uzatvára na dobu neurčitú a nadobúda platnosť dňom jej podpisu oprávnenými osobami
oboch zmluvných strán a účinnosť dňom nasledujúcim po dni jej zverejnenia v Centrálnom registri
zmlúv.

4.2

Zmluvné strany sa dohodli, že táto zmluva sa v plnom rozsahu uplatňuje aj na mandátny certifikát
vydaný Zákazníkovi dňa 7.6.2018 pre
's o
sériovým číslom

4.3

Zmluvná strana má právo zmluvu kedykoľvek písomne vypovedať bez udania dôvodu
s dvojmesačnou výpovednou dobou, ktorá začne plynúť v kalendárny mesiac nasledujúci po
mesiaci, v ktorom bola výpoveď doručená druhej zmluvnej strane.

4.4

Akékoľvek zm eny Zmluvy je možné uskutočniť len vo forme písomných dodatkov podpísaných
oboma zmluvnými stranami. Týmto ustanovením nie je dotknuté právo Poskytovateľa jednostranne
meniť Všeobecné podmienky a Cenník, ktoré je predpokladané Všeobecnými podmienkami.

4.5

Zmluvné strany sa dohodli, že v prípade, že nebude možné doručiť písom nosť súvisiacu s touto

Strana

3 |4

ZMLUVA Č. D2018060701
zmluvou (vrátane faktúr) druhej zmluvnej strane na adresu uvedenú v záhlaví tejto dohody,
zásielka sa považuje za doručenú dňom vrátenia zásielky poštou ako nedoručiteľnej späť na adresu
Zákazníka. V prípade, že druhá zmluvná strana zásielku odmietne prevziať alebo ju neprevezme v
odbernej lehote považuje sa zásielka za doručenú dňom odmietnutia prevzatia zásielky
vyznačeného na doručenke, resp. dňom vrátenia zásielky poštou späť na adresu odosielajúcej
zmluvnej strany.
4.6

Časť obsahu tejto zm luvy tvoria a určujú platné Všeobecné podmienky a platný Cenník, ktoré sú
jej neoddeliteľnou súčasťou. V prípade rozporu medzi ustanovením obsiahnutým v niektorom z
týchto dokumentov Poskytovateľa a zmluvou má prednosť ustanovenie tejto zmluvy.

4.7

Zmluva je vyhotovená v troch (3) rovnopisoch, z ktorých Zákazník dostane dve (2) vyhotovenia
a Poskytovateľ dostane jedno (1) vyhotovenie.

4.8

Zmluvné strany svojím podpisom nižšie potvrdzujú, že si zm luvu prečítali, súhlasia s jej obsahom
bez akýchkoľvek výhrad, že je pre ne zrozumiteľná a určitá a že zmluvu neuzatvárajú v tiesni ani
za nápadne nevýhodných podmienok.

V Bratislave, dňa

0 7 JÚN 2018

y

Bratislave, d ň a _______ JÚ L

2018

Disig, a.s.

Protimonopolný úrad Slovenskej republiky

ako Poskytovateľ

ako Zákazník

Ing. Ľuboš Baték

JUDr. Tibor Menyhart

predseda predstavenstva

predseda

Ing. Ivan Kuhn
podpredseda predstavenstva

Strana

4 |4

