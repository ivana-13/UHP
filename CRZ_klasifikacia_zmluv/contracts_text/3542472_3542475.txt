DODATOK č. 2
K ZMLUVE O PODPORE A ÚDRŽBE PREVÁDZKY SYSTÉMU SAP č. 1100060188/2016/5400/025
uzavretej v zmysle § 269 ods. 2 zákona č. 513/1991 Zb. Obchodný zákonník v znení neskorších predpisov
(ďalej len „Dodatok č. 2“)

Článok I.
Zmluvné strany
1.1.

Objednávateľ:
Sídlo:
IČO:
Právna forma:
Zapísaný:
Štatutárny orgán:
DIČ:
IČ DPH:
Bankové spojenie:
SWIFT/BIC:
IBAN:

Železnice Slovenskej republiky, Bratislava v skrátenej
forme "ŽSR"
Klemensova 8, 813 61 Bratislava
31 364 501
Iná právnická osoba
v Obchodnom registri Okresného súdu Bratislava I, oddiel: Po,
vložka číslo: 312/B
Mgr. Martin Erdössy, generálny riaditeľ
2020480121
SK2020480121
Všeobecná úverová banka, a.s.
SUBASKBX
SK11 0200 0000 3500 0470 0012

(ďalej len „Objednávateľ“)
1.2.

Poskytovateľ:
Sídlo:
IČO:
Právna forma:
Zapísaný:
Štatutárny orgán:

DIČ:
IČ DIČ:
Bankové spojenie:
SWIFT/BIC:
IBAN:

TORY CONSULTING, a.s.
Slovenskej jednoty 10, 040 01 Košice
36 174 777
Akciová spoločnosť
v Obchodnom registri Okresného súdu Košice I, oddiel: Sa,
vložka číslo: 879/V
RNDr. Roman Kekeňák – predseda predstavenstva
Ing. Jozef Mražík, CSc. – podpredseda predstavenstva
Ing. Pavol Beniač – člen predstavenstva
2020043916
SK2020043916
xxxxxxx
xxxxxxx
xxxxxxxxxxxxxx

(ďalej len „Poskytovateľ“)
(ďalej spolu aj ako „Zmluvné strany“)
Článok II.
Úvodné ustanovenia
Zmluvné strany uzavreli dňa 11.10.2016 Zmluvu o podpore a údržbe prevádzky systému SAP č.
1100060188/2016/5400/025, ktorej predmetom je záväzok Poskytovateľa poskytovať Objednávateľovi
služby podpory a údržby prevádzky systému SAP v oblasti poradenských služieb a informačnej podpory,
rozvoja a vývoja produktov SAP, vrátane údržby rozhraní s prevádzkovými aplikáciami mimo SAP (ďalej
len „Zmluva“). K Zmluve Zmluvné strany uzavreli dňa 19.10.2016 Dodatok č. 1, predmetom ktorého bolo

doplnenie niektorých povinností Zmluvných strán. Zmluva je uzavretá na dobu určitú do 12.10.2018
a maximálny finančný objem služieb poskytnutých do skončenia platnosti a účinnosti Zmluvy je
2 835 000,00 bez DPH.
Predmetom Dodatku č. 2 je predĺženie platnosti a účinnosti Zmluvy a zvýšenie maximálneho finančného
objemu Zmluvy. Tieto zmeny Zmluvy je nevyhnutné vykonať z dôvodu objektívnej nemožnosti splnenia
v súčasnosti zadaných rozvojových požiadaviek v zmysle Zmluvy a ich aplikovanie v praxi, v dohodnutej
dobe trvania Zmluvy. Zadané rozvojové požiadavky, ktoré ne je objektívne možné splniť v dohodnutej
dobe trvania zmluvy sa týkajú vývojových riešení aplikácií, používateľských rozhraní a oprávnení
vyplývajúcich z požiadaviek nových projektov implementovaných u Objednávateľa vrátane požiadaviek
zmien nastavení systému SAP v dôsledku organizačných zmien u Objednávateľa. Potreba zadania týchto
rozvojových požiadaviek v takom rozsahu, aký je pre Objednávateľa potrebný, nebola v čase uzatvárania
Zmluvy známa.
Neuzavretie Dodatku č. 2 a prípadné obstaranie iného poskytovateľa, ktorý by musel nadviazať na
rozpracované a nedokončené rozvojové požiadavky, by bolo z dôvodu interoperability s
existujúcimi službami spojené s enormnou duplicitou nákladov Objednávateľa a tiež by viedlo
k významným ťažkostiam pri realizácii rozvojových požiadaviek v požadovaných termínoch.
Cena za poskytovanie služieb podpory a údržby prevádzky systému SAP sa Dodatkom č. 2 nemení.
Na základe vyššie uvedeného sa Zmluvné strany v súlade s bodom 11.2. Zmluvy dohodli na zmenách
uvedených v Článku III. Dodatku č. 2.
Článok III.
Predmet Dodatku č. 2
3.1.

V Článku III Cena sa znenie bodu 3.2 mení nasledovne:
„Zmluvné strany sa dohodli, že súhrnná cena služieb poskytnutá na základe tejto Zmluvy
nepresiahne maximálny finančný objem vo výške 3 435 000,- EUR bez DPH.“

3.2.

V Článku IV Platobné podmienky sa bod 4.7 vypúšťa bez náhrady.

3.3.

V článku V Trvanie Zmluvy sa znenie bodu 5.1 mení nasledovne:
„Táto Zmluva sa uzatvára na dobu určitú, a to do 31.03.2019.“
Článok IV.
Spoločné a záverečné ustanovenia

4.1.

V prípade, ak niektorá Zmluvná strana pri plnení Zmluvy alebo v súvislosti s jej plnením bude
sprístupňovať druhej Zmluvnej strane osobné údaje dotknutej osoby, je Zmluvná strana
sprístupňujúca osobné údaje povinná najneskôr pri prvom sprístupnení predložiť súhlas dotknutej
osoby so spracúvaním osobných údajov, ktorý bude spĺňať všetky náležitosti súhlasu so
spracúvaním osobných údajov v zmysle zákona č. 18/2018 Z. z. o ochrane osobných údajov
a o zmene a doplnení niektorých zákonov (ďalej len „zákon o ochrane osobných údajov“)
a Nariadenia Európskeho parlamentu a Rady (EÚ) 2016/679 z 27. apríla 2016 o ochrane fyzických
osôb pri spracúvaní osobných údajov a o voľnom pohybe takýchto údajov, ktorým sa zrušuje
smernica 95/46/ES (ďalej len „GDPR“) s výnimkou prípadov upravených v zákone o ochrane
osobných údajov a GDPR. Ak niektorá Zmluvná strana v rozpore so zákonom o ochrane osobných
údajov a GDPR sprístupní druhej Zmluvnej strane osobné údaje dotknutej osoby bez predloženia
súhlasu na spracúvanie osobných údajov alebo poruší zákon o ochrane osobných údajov a GDPR
inak, porušujúca Zmluvná strana je povinná druhej Zmluvnej strane nahradiť všetku škodu, ktorá jej
tým vznikne vrátane nákladov vzniknutých v súvislosti s uplatnením si opodstatnených nárokov
dotknutej osoby a tiež nákladov v súvislosti s úhradou sankcií právoplatne uložených zo strany
príslušných štátnych orgánov.

4.2.

Poskytovateľ vyhlasuje, že je ku dňu podpísania Dodatku č. 2 zapísaný v registri partnerov
verejného sektora v zmysle zákona č. 315/2016 Z. z. o registri partnerov verejného sektora (ďalej len
„zákon o RPVS“) a tiež každý jemu známy subdodávateľ v ktoromkoľvek rade, ktorý je partnerom
verejného sektora je zapísaný v registri partnerov verejného sektora. Ďalej Poskytovateľ vyhlasuje,
že ku dňu podpísania Dodatku č. 2 má ako partner verejného sektora alebo má osoba, ktorá plní
povinnosti oprávnenej osoby pre Poskytovateľa v zmysle zákona o RPVS (ďalej len „oprávnená
osoba“), splnené všetky povinnosti, ktoré pre Poskytovateľa ako partnera verejného sektora alebo
pre oprávnenú osobu vyplývajú zo zákona o RPVS. Zmluvné strany sa dohodli, že ak sa vyhlásenia
podľa tohto bodu ukážu ako nepravdivé, Objednávateľ nie je v omeškaní s plnením podľa zmluvy až
do splnenia povinnosti Poskytovateľa resp. oprávnenej osoby.

4.3.

Poskytovateľ je povinný Objednávateľovi písomne oznamovať každú zmenu zapísaných údajov o
jeho osobe v registri partnerov verejného sektora alebo jeho výmaz z registra partnerov verejného
sektora najneskôr do 5 dní odo dňa vykonania zmeny zapísaných údajov alebo výmazu v registri
partnerov verejného sektora.

4.4.

Dodatok č. 2 tvorí neoddeliteľnú súčasť Zmluvy.

4.5.

Ostatné ustanovenia Zmluvy v znení jej Dodatku č. 1, ktoré neboli dotknuté Dodatkom č. 2,
zostávajú platné a účinné v pôvodnom a nezmenenom znení.

4.6.

Dodatok č. 2 nadobúda platnosť dňom jej podpísania oprávnenými zástupcami Zmluvných strán
a účinnosť v zmysle § 47a Občianskeho zákonníka v platnom znení dňom nasledujúcim po dni jeho
zverejnenia.

4.7.

Dodatok č. 2 je vyhotovený v 4 rovnopisoch, z ktorých Objednávateľ dostane dve (2) vyhotovenia
a Poskytovateľ dve (2) vyhotovenia.

4.8.

Zmluvné strany vyhlasujú, že si Dodatok č. 2 pred jeho podpísaním prečítali, rozumejú mu a na znak
súhlasu s jeho obsahom ho prostredníctvom oprávnených osôb podpisujú.

V Bratislave, dňa 04.07. 2017

V ......................, dňa

V mene Objednávateľa:
Železnice Slovenskej republiky, Bratislava
v skrátenej forme „ŽSR“

V mene Poskytovateľa:
TORY CONSULTING, a.s.

..............................................................
Mgr. Martin Erdössy, v. r.
generálny riaditeľ

..............................................................
RNDr. Roman Kekeňák, v. r.
predseda predstavenstva

