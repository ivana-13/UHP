Zmluva číslo: ZM00000802
Rámcová dohoda
uzatvorená podľa 83 zákona č. 343/2015 Z. z. o verejnom obstarávaní (ďalej len „zákon o verejnom
obstarávaní“) a podľa § 269 ods. 2 Obchodného zákonníka v platnom znení (ďalej len ako „zmluva“
alebo „dohoda“)

Strany rámcovej dohody
Poskytovateľ:
obchodné meno:
so sídlom:
IČO:
DIČ:
IČ DPH:
Bankové spojenie:
IBAN:
SWIFT:
č. účtu:
Registrácia:
Zast. prostredníctvom:
(ďalej len „Poskytovateľ“)

PURPUR, s. r. o.
Pribinova 4 / 17952, 811 09 Bratislava, Slovenská republika
45 643 423
20 23 08 35 24
SK 20 23 08 35 24
XXXXXX
XXXXXX
XXXXXX
XXXXXX
OR OS Bratislava I, odd.: Sro, vložka č.: 66329/B
Mgr. Martin Winkler, konateľ a Martin Baran, konateľ

a
Objednávateľ:
obchodné meno:
so sídlom:
Štatutárny orgán:
IČO:
DIČ:
IČ DPH:
Bankové spojenie:
Číslo účtu:

Rozhlas a televízia Slovenska
v skrátenej forme „RTVS“
Mlynská dolina, 845 45 Bratislava
PhDr. Jaroslav Rezník – generálny riaditeľ
47 232 480
20 23 169 973
SK 20 23 169 973
XXXXXX
XXXXXX

zapísaná v obchodnom registri Okresného súdu Bratislava I, odd.: Po, vl. č.: 1922/B
(ďalej len „Objednávateľ“)

Preambula
Táto rámcová dohoda sa uzatvára ako výsledok zadávania podlimitnej zákazky podľa § 113 na predmet
zákazky s názvom „Taxislužba pre výrobu a vysielanie RTVS“, ktorá bola vyhlásená
vo Vestníku verejného obstarávania č. 192/2018 zo dňa 27. 09. 2018 pod značkou 13446 – WYS.

Poskytovateľ je oprávnený užívateľ licencie k počítačovej aplikácií, prostredníctvom ktorej je možné cez
mobil a webové rozhranie realizovať objednanie (aj časové) a uzavretie zmluvy o poskytnutí taxi služby
s treťou osobou a je oprávnený uzavierať právne úkony súvisiace s užívaním a využívaním aplikácie

1

Zmluva číslo: ZM00000802
a oprávnený nakladať s licenciou a aplikáciou. RTVS je verejnoprávna inštitúcia, ktorá má záujem
využívať uvedenú aplikáciu a má záujem na tom, aby Poskytovateľ realizoval správu konta
Objednávateľa, preberal platby pre taxikárov za zrealizované prepravy a vykonával iné činnosti
dohodnuté v tejto dohode, pričom za dohodnuté činnosti uhradí Objednávateľ dohodnutú odmenu.
Za tým účelom uzavierajú túto dohodu s nasledovným obsahom:

Čl. I
Predmet dohody
1.1

Predmetom tejto dohody je úprava práv a povinností zmluvných strán pri dodávke služieb osobnej
autodopravy pre zamestnancov, spolupracovníkov a hostí RTVS (ďalej len ako „cestujúcich“)
na aktivity, ktoré súvisia s prípravou, riadením, monitorovaním a zabezpečovaním úloh pri
pracovných cestách, ktoré súvisia s výrobou programu RTVS. Na účel osobnej autodopravy
použije poskytovateľ klimatizované osobné vozidlá strednej triedy.

1.2

Poskytovateľ sa zaväzuje poskytnutie služieb uskutočniť na základe a v rozsahu požiadaviek
objednávateľa špecifikovaných v jednotlivých objednávkach uplatnených spôsobom uvedeným
v čl. II tejto rámcovej dohody. Strany rámcovej dohody sa zároveň dohodli, že poskytovateľ
nesmie poskytnúť služby, ktoré neboli objednané v súlade s touto dohodou a/alebo, ktoré neboli
objednané oprávnenou osobou podľa Prílohy č. 1 tejto rámcovej dohody.

1.3

Na základe tejto rámcovej dohody sa Poskytovateľ zaväzuje vytvoriť v aplikácií pre
Objednávateľa kontá pre o. z. Slovenská televízia Bratislava a o. z. Slovenský rozhlas Bratislava
a zaregistrovať ich do systému. Na základe registrácie je následne Objednávateľ (ADMIN za
RTVS) oprávnený zaregistrovať si ďalšie osoby, ktoré budú využívať aplikáciu a prostredníctvom
aplikácie služby taxikárov za podmienok dohodnutých v tejto zmluvy.

Čl. II
Zriadenie konta a použitie aplikácie
2.1

Za tým účelom, aby Objednávateľ a ním určené (poverené) osoby mohli využívať aplikáciu
a taxislužby bez potreby úhrady v hotovosti priamo taxikárovi, zaregistruje Poskytovateľ
Objednávateľa cez webové rozhranie v aplikácií, zahrnie ho do databázy firemných zákazníkov
a poskytne mu prihlasovacie údaje. Súčasne Objednávateľ určí poverenú(é) osobu(y), ktoré budú
ďalej registrovať určené osoby, ktoré budú využívať aplikáciu prostredníctvom prihlasovacích
údajov Objednávateľa. Poverené osoby budú súčasne kontaktnými osobami pre Poskytovateľa.
Poskytovateľ zabezpečí pre poverené osoby a podľa dohody aj pre určené osoby školenie
o aplikácií, o jej správnom využívaní, o realizácií transakcií cez aplikáciu a o ďalších
skutočnostiach týkajúcich sa aplikácie, vrátane ďalších individuálnych školení.

2.2

Objednávateľ si už po registrácií sám riadi konto, najmä sám prostredníctvom poverených osôb
určuje osoby, ktoré budú využívať aplikáciu, je oprávnený meniť určité nastavenia a to najmä
prihlasovacie heslo, limitovanie ceny jazdného hradeného prostredníctvom aplikácie, určenie dní
v týždni, kedy je možné využívať aplikáciu určenými osobami a pod. Do uvedených skutočností
Poskytovateľ žiadnym spôsobom nezasahuje a najmä nezodpovedá za to, kto skutočne službu
využije, pokiaľ bude služba využívaná určenou osobou zahrnutou v databáze pri
Objednávateľovi.

2

Zmluva číslo: ZM00000802

2.3

Po ukončení jazdy zadá taxikár do aplikácie sumu jazdného z taxametra a v rámci aplikácie ju
odošle k osobe vo vozidle. Určená (poverená) osoba využívajúca aplikáciu je povinná sumu
jazdného v aplikácií skontrolovať a v prípade jej správnosti ju potvrdiť. V prípade, že
Objednávateľ dodatočne zistí podľa čl. IV, bod 4.3, že suma jazdného bola účtovaná vyššia, ako
by mala byť účtovaná, požiada Poskytovateľa o preverenie ceny jazdného z údajov z aplikácie.
Zistenia spolu s odôvodnením oznámi Poskytovateľ Objednávateľovi do piatich (5) dní od
doručenia žiadosti Objednávateľa; pokiaľ budú zistené rozdiely medzi sumou, ktorá mala byť
účtovaná a ktorá bola účtovaná, je Poskytovateľ povinný zabezpečiť správne vyúčtovanie sumy
jazdného pre fakturačné obdobie. Pokiaľ transakcia prebehla v poriadku, sú taxikár aj určená
osoba informovaní o realizácií transakcie.

2.4

Objednávateľ si z aplikácie môže kedykoľvek stiahnuť (aj pre možnosť svojho archivovania)
a preveriť všetky realizované jazdy, ktoré realizovali určené (poverené) osoby. Databáza jázd sa
bude archivovať v aplikácii počas celého trvania tejto rámcovej dohody.

2.5

V súlade so zmluvou medzi Poskytovateľom a taxikármi následne uhradí Poskytovateľ
príslušnému taxikárovi sumu jazdného za celý mesiac za využívanie taxislužby Objednávateľom.
Poskytovateľ zodpovedá za to, že suma potvrdeného jazdného bude riadne a včas uhradená
taxikárom. Za prípadné omeškanie úhrad taxikárom zodpovedá v plnom rozsahu Poskytovateľ.
Poskytovateľ sa zaväzuje, že Objednávateľovi v plnom rozsahu nahradí akúkoľvek sankciu,
škodu, náklady, nároky zo zodpovednosti alebo akékoľvek iné výdavky, ktoré by mohli zaťažiť
Objednávateľa v súvislosti s neplnením povinností Poskytovateľa vyplývajúcich z tejto Dohody.

2.6

Poskytovateľ garantuje, že každý taxikár spĺňa kritériá dané zákonom a je oprávnený vykonávať
činnosť vodiča Taxi, má licenciu, koncesiu, poistenie seba a každej osoby vo vozidle vrátane
batožiny a vozidlá sú vybavené taxametrom. Vodič musí prejsť školením a dôkladným testom,
vozidlo musí spĺňať požiadavky spoločnosti PURPUR, s. r. o., ktorá kladie dôraz ako na technický
stav vozidla tak aj na čistotu interiéru a exteriéru vozidla.

2.7

Poskytovateľ sa počas celého trvania rámcovej dohody zaväzuje mať na realizáciu predmetu
zákazky k dispozícii klimatizované osobné vozidla strednej triedy v minimálnom počte 631
vozidiel, tak, ako to deklaroval vo svojej ponuke. Poskytovateľ zároveň sprístupní pre ADMIN
RTVS v rámci aplikácie možnosť (funkciu) si túto skutočnosť kedykoľvek počas trvania rámcovej
dohody overiť.

Čl. III
Správa konta
3.1.

Cena za správu konta počas trvania zmluvného vzťahu medzi Poskytovateľom a Objednávateľom
je v bezplatnej výške. Správa konta zahŕňa v prípade potreby zistenie informácií o stave účtu,
detailoch jazdy alebo akékoľvek reklamácie a pod. Zaškolenie pracovníkov RTVS uvedených
v tejto zmluve a Prílohe č.1 pre používanie mobilnej aplikácie, web rozhrania atď., je zo strany
Poskytovateľa bezplatné a bude termínovo dohodnuté s ADMIN RTVS.

3

Zmluva číslo: ZM00000802
Čl. IV
Cena a platobné podmienky
4.1

Objednávateľ je povinný zaplatiť Poskytovateľovi za poskytnutie plnenia dojednanú cenu
v zmysle platného cenníka – ceny uvedené v bode č. 4.5 tejto dohody.

4.2

Dojednaná cena bude uhradená na základe vzájomne odsúhlasených (podľa bodu 4.3)
mesačných zúčtovacích faktúr vystavených Poskytovateľom k poslednému dňu príslušného
kalendárneho mesiaca a doručených Objednávateľovi, a to v lehote 30 dní odo dňa doručenia
faktúry Objednávateľovi, a to bankovým prevodom na účet Poskytovateľa uvedený v záhlaví tejto
rámcovej dohody. Faktúra musí obsahovať všetky náležitosti daňového dokladu v zmysle
platných právnych predpisov. V prípade, ak faktúra nebude obsahovať náležitosti uvedené v tejto
dohode a v príslušných právnych predpisoch, Objednávateľ je oprávnený faktúru vrátiť na
doplnenie Poskytovateľovi a lehota splatnosti začne plynúť až dňom doručenia doplnenej faktúry.

4.3

Poskytovateľ vystaví faktúry osobitne pre o.z. Slovenský rozhlas a osobitne pre
o.z. Slovenská televízia na základe prehľadu potvrdení o poskytnutí plnenia potvrdených
Objednávateľom. Poskytovateľ ešte pred vyhotovením faktúry, a to v prvý pracovný deň
nasledujúceho mesiaca po mesiaci, v ktorom došlo k poskytnutiu služieb doručí objednávateľovi
na odsúhlasenie prehľad potvrdení o poskytnutí plnenia. Objednávateľ je povinný do 5 dní od
doručenia prehľadu potvrdení o poskytnutí plnenia ho Poskytovateľovi odsúhlasiť, prípadne ak
považuje cestovné
za
sporné,
vyzvať
Poskytovateľa o preukázanie sporného
cestovného. V mesačnej faktúre bude okrem celkovej ceny uvedená každá objednávka zvlášť v
samostatnej položke, ktorá bude obsahovať meno poverenej osoby, dátum, čas prepravy, meno
prepravovanej osoby, názov programu, počet najazdených kilometrov, trasu, počet stojných
minút a cenu. Potvrdenia podpísané Objednávateľom budú súčasťou faktúry. Potvrdenie
o poskytnutí plnenia musí obsahovať meno poverenej osoby, dátum, čas prepravy, meno
prepravovanej osoby, názov programu, počet najazdených kilometrov, trasu, počet stojných
minút a cenu.

4.4

V prípade omeškania Objednávateľa so zaplatením faktúry má Poskytovateľ nárok na úrok
z omeškania v zmysle príslušných ustanovení Obchodného zákonníka v platnom znení.

4.5

Cena jazdného a ostatných cenových položiek podľa nižšie uvedeného zoznamu je počas trvania
tejto zmluvy garantovaná dodávateľom nasledovne:
− maximálna výška cena za 1 km jazdy v meste BA je 0,60 € bez DPH
− maximálna výška cena za 1 km mimo mesta BA je 1,20 € bez DPH
− maximálna výška ceny stojného / čakania v meste BA a mimo mesta BA je 0,27 € bez
DPH / minúta
− maximálna výška minimálneho jazdného je 4,00 € bez DPH
− maximálna cena nástupného je 1,60 € bez DPH
(nárok na nástupné nevzniká Poskytovateľovi v prípade, ak nebol dodržaný priemerný
dojazdový čas objednaného taxíka do 15 minút v Bratislave)
K cene bude účtovaná DPH podľa príslušných právnych predpisov.

4.6

V rámci pristavenia vozidla na dohodnuté miesto je Objednávateľom povolené spustenie tarify
čakanie po 10 minútach čakania a účtovanie si poplatku za čakanie na zákazníka resp. hosťa
relácie.

4

Zmluva číslo: ZM00000802
K Cene bude účtovaná DPH podľa príslušných právnych predpisov.
Článok V.
Subdodávatelia a iné osoby
5.1

Objednávateľ požaduje, aby poskytovateľ v dohode uviedol údaje o všetkých známych
subdodávateľoch a údaje o osobe oprávnenej konať za subdodávateľa v rozsahu meno
a priezvisko, adresa pobytu, dátum narodenia. Zoznam subdodávateľov bude tvoriť Prílohu č. 2
tejto dohody len v prípade, ak uchádzač uvedie, že na realizácii predmetu zákazky sa budú
podieľať subdodávatelia. V prípade, že uchádzač bude realizovať predmet zákazky vlastnými
kapacitami – uvedená príloha „Zoznam subdodávateľov“ sa vypúšťa.

5.2

Objednávateľ zároveň požaduje, aby osoba, ktorej kapacity boli použité na preukázanie
technickej spôsobilosti alebo odbornej spôsobilosti vo verejnom obstarávaní (ďalej len ako „iná
osoba“) zodpovedala za plnenie zmluvy spoločne s poskytovateľom.

5.3

V prípade, ak počas trvania dohody dôjde k ukončeniu spolupráce medzi poskytovateľom a jeho
subdodávateľom, resp. inou osobou podľa odseku 2, objednávateľ je povinný o tejto skutočnosti
informovať poskytovateľa. Pri nahradení, resp. zmene subdodávateľa alebo inej osoby podľa
odseku 2 je predávajúci povinný kupujúcemu preukázať, že nový subdodávateľ, resp. táto osoba
spĺňa podmienky účasti podľa § 32 ods. 1 zákona o verejnom obstarávaní a to dokladmi podľa §
32 ods. 2 zákona o verejnom obstarávaní a taktiež, že neexistujú u neho dôvody na vylúčenie
podľa § 40 ods. 6 písm. a) až h) a ods. 7 zákona o verejnom obstarávaní. Uvedené skutočnosti
a údaje predávajúci oznámi a preukáže objednávateľovi do piatich (5) pracovných dní odo dňa
uzavretia zmluvy s novým subdodávateľom, resp. s inou osobou.

5.4

Subdodávateľ môže byť nahradený len so súhlasom objednávateľa. Pri zmene subdodávateľa
predloží poskytovateľ objednávateľovi písomnú žiadosť, ktorej prílohou budú doklady
preukazujúce spôsobilosť nového subdodávateľa podľa odseku 3.

5.5

Poskytovateľ zodpovedá za plnenie dohody subdodávateľom tak, ako keby plnenie realizované
na základe takejto zmluvy realizoval sám. Plnenie služby prostredníctvom iných osôb ako osôb
určených podľa tohto článku sa považuje za podstatné porušenie tejto dohody zo strany
poskytovateľa a zakladá právo objednávateľa na okamžité odstúpenie od dohody bez poskytnutia
dodatočnej lehoty na nápravu.

Čl. VI
Záverečné ustanovenia
6.1

Túto rámcovú dohodu možno meniť a dopĺňať výlučne vo forme písomných dodatkov
podpísaných obidvoma Zmluvnými stranami.

6.2

Táto dohoda sa uzatvára na dobu určitú a to do 2 rokov odo dňa jej účinnosti alebo do vyčerpania
dohodnutej sumy 150 000,- EUR bez DPH. Pre odstránenie pochybností platí, že Objednávateľ
nie je povinný uvedenú sumu vyčerpať.

6.3

Platnosť tejto dohody končí:
− uplynutím doby alebo vyčerpaním limitu,
− výpoveďou,

5

Zmluva číslo: ZM00000802
−
6.4

odstúpením.

Od tejto dohody môže odstúpiť ktorákoľvek zo strán dohody, ak dôjde k podstatnému porušeniu
zmluvných povinností. Za podstatné porušenie zmluvných povinností sa považuje:
a) zo strany Poskytovateľa:
− poskytovateľ nevykonal tri prepravy v súlade s požiadavkou objednávateľa,
− nebol dodržaný priemerný dojazdový čas objednaného taxíka do 15 minút
v Bratislave,
− vodič bol počas prepravy pod vplyvom návykovej látky alebo sa neslušne
správal,
− vodič počas prepravy porušil pravidlá cestnej premávky,
− použité vozidlo na prepravu nemalo vyhovujúci technický stav a nespĺňalo
podmienky pre prepravu osôb podľa čl. IV., bod 4.5 a čl. II., bod 2.5,
− nebude mať k dispozícii minimálny počet vozidiel podľa čl. II., bod 2.7.
b) zo strany Objednávateľa:
− objednávateľ mešká s úhradou cestovného 30 dní po lehote splatnosti.

6.5

Účinky odstúpenia nastávajú dňom doručenia oznámenia o odstúpení druhej zmluvnej strane.
Odstúpením od zmluvy nie je dotknuté právo odstupujúcej strany na náhradu škody, ktorá vznikla
porušením zmluvnej povinnosti.

6.6

Každá zo zmluvných strán môže túto zmluvu písomne vypovedať. Výpovedná doba je 3 mesiace
a začína plynúť prvým dňom kalendárneho mesiaca nasledujúceho po mesiaci, v ktorom bola
písomná výpoveď doručená druhej zmluvnej strane. Výpoveď je možné dať aj bez uvedenia
dôvodu.

6.7

Zmluvné strany, pre prípad akéhokoľvek budúceho nedorozumenia alebo sporu súvisiaceho
s plnením tejto rámcovej zmluvy, deklarujú vôľu dospieť prednostne k mimo súdnemu vyriešeniu
veci tak, aby nedošlo k narušeniu obojstrannej obchodnej spolupráce.

6.8

Táto dohoda nadobúda platnosť dňom jej podpisu účastníkmi dohody a účinnosť dňom
nasledujúcim po dni jej zverejnenia v Centrálnom registri zmlúv Úradu vlády Slovenskej republiky.

6.9

Táto rámcová dohoda je vyhotovená v dvoch origináloch, z ktorých každá Zmluvná strana obdrží
po jednom vyhotovení.

6.10 Na právne vzťahy bližšie neupravené touto zmluvou sa primerane vzťahujú ustanovenia
Obchodného zákonníka, a podporne aj Občianskeho zákonníka a/alebo iných príslušných
právnych predpisov Slovenskej republiky. Zmluvný vzťah založený touto Zmluvou je upravený
právnym poriadkom Slovenskej republiky. Toto ustanovenie má povahu voľby rozhodného práva
v zmysle ust. článku 3 NARIADENIA EURÓPSKEHO PARLAMENTU A RADY (ES) č. 593/2008
zo 17. júna 2008 o rozhodnom práve pre zmluvné záväzky (Rím I). Zmluvné strany sa ďalej
dohodli v zmysle ust. článku 25 NARIADENIA EURÓPSKEHO PARLAMENTU A RADY (ES) č.
1215/2012 zo dňa 12. decembra 2012 o právomoci a uznávaní a výkone rozsudkov v občianskych
a obchodných veciach, že vo veci riešenia všetkých a akýchkoľvek sporov vyplývajúcich z tohto
zmluvného vzťahu je daná právomoc príslušných súdov Slovenskej republiky.

6

Zmluva číslo: ZM00000802
6.11 Zmluvné strany prehlasujú, že si zmluvu prečítali, jej obsahu porozumeli a že je prejavom ich
slobodnej a vážnej vôle, na znak čoho ju podpisujú.
6.12 Zmluvné strany sa dohodli, že akákoľvek komunikácia v súvislosti s plnením tejto zmluvy bude
prebiehať cez nasledovné kontakty a osoby, pričom ich zmenu je každá zmluvná strany povinná
oznámiť druhej zmluvnej strane bez zbytočného odkladu.
Za Objednávateľa:
1. ADMIN za RTVS:
Meno a Priezvisko: Radoslav Gažo
Tel.: XXXXXX, e-mail: radoslav.gazo@rtvs.sk
2. Ekonomická agenda pre kontrolu zo strany RTVS:
Za o.z. STV: Meno a priezvisko: Ing. Daniela Elišková - ekonóm
Tel.: XXXXX, e-mail: daniela.eliskova@rtvs.sk
Za o.z. SRo: Meno a priezvisko: Jana Farkašová - ekonóm
Tel.: XXXXXX, e-mail: jana.farkasova@rtvs.sk
3. Zoznam poverených osôb RTVS oprávnených objednávať predmetnú
službu pomocou mobilnej aplikácie a web rozhrania je uvedený
v Prílohe č.1 tejto zmluvy.
Za Poskytovateľa:
Meno a priezvisko: Ján Pavlačič, obchodný zástupca
Tel: XXXXXX, e-mail: pavlacic@hopintaxi.com

V Bratislave, dňa ........................

V Bratislave, dňa ........................

_____________________________
Mgr. Martin Winkler
konateľ
PURPUR,s. r. o.

_____________________________
PhDr. Jaroslav Rezník
generálny riaditeľ
Rozhlas a televízia Slovenska

_____________________________
Martin Baran
konateľ
PURPUR,s. r. o.

7

Zmluva číslo: ZM00000802

Príloha č. 1 – Zoznam poverených osôb R
Zoznam poverených osôb oprávnených objednať prepravu

Meno a priezvisko:
Peter Vedrody
Michaela Stázsová
Zuzana Marienková
František Schiffer
Gabriel Tóth
Ľubica Dobišová
Martina Trakovická
Martin Jozefík
Lenka Križanová
Kvetoslava Lučeničová
Štefánia Krištofíková
Nikola Hanáková
Nora Valušková
Ingrid Kevická
Cehláriková Gabriela
Hana Lyons
Radoslav Gažo

E-mailová adresa:
peter.vedrody@rtvs.sk
michaela.stazsova@rtvs.sk
zuzana.marienkova@rtvs.sk
frantisek.schiffer@rtvs.sk
gabriel.toth@rtvs.sk
lubica.dobisova@rtvs.sk
martina.trakovicka@rtvs.sk
martin.jozefik@rtvs.sk
lenka.krizanova@rtvs.sk
kvetoslava.lucenicova@rtvs.sk
stefania.kristofikova@rtvs.sk
nikola.hanakova@rtvs.sk
nora.valuskova@rtvs.sk
ingrid.kevicka@rtvs.sk
Gabriela.cehlarikova@rtvs.sk
hana.lyons@rtvs.sk
radoslav.gazo@rtvs.sk

8

Tel. číslo:
XXXXXX
XXXXXX
XXXXXX
XXXXXX
XXXXXX
XXXXXX
XXXXXX
XXXXXX
XXXXXX
XXXXXX
XXXXXX
XXXXXX
XXXXXX
XXXXXX
XXXXXX
XXXXXX
XXXXXX

RTVS
o.z. STV
o.z. STV
o.z. STV
o.z. STV
o.z. STV
o.z. STV
o.z. STV
o.z. STV
o.z. SRo
o.z. SRo
o.z. SRo
o.z. SRo
o.z. SRo
o.z. SRo
o.z. STV
o.z. STV
o.z. STV

