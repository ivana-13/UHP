Zmluva o poskytovaní služieb

Zmluva o poskytovaní služieb
uzatvorená podľa § 269 a nasledujúcich zákona č. 513/1991 Zb. (Obchodný zákonník) v znení
neskorších predpisov
I.
Zmluvné strany
Objednávateľ:
IČO :
Sídlo:
DIČ :
IČ DPH :
Zastúpený:
Bankové spojenie :
Číslo účtu IBAN:
Zriadená:

Inštitút nukleárnej a molekulárnej medicíny
35562340
Rastislavova 43, 042 53 Košice
2021871808
SK2021871808
Ing. František Lešundák, riaditeľ
Štátna pokladnica Bratislava
SK14 8180 0000 0070 0028 5159
Číslo zriaďovacej listiny: 08100-14/2004-OPP

(ďalej len „Objednávateľ“)

a
Poskytovateľ:
Zastúpený:
Sídlo :
IČO :
IČ DPH:
Bankové spojenie :
Číslo účtu :
SWIF:
Zapísaný:
Kontaktná osoba:

ICZ Slovakia a.s.
Ing. Martinom Terkovičom, predsedom predstavenstva
Soblahovská 2050, 911 01 Trenčín
36 328 057
SK7120000162
UniCredit Bank Czech Republic and Slovakia, a.s.,
pobočka zahraničnej banky
SK36 1111 0000 0012 1289 9008
UNCRSKB
v obchodnom registri Okresného súdu Trenčín, oddiel: Sa, vložka
č.10561/R
Ing. Alena Tkáčiková, obchodná riaditeľka, 032/6563 711

(ďalej len „Poskytovateľ“)

II.
Základné ustanovenia
1. Poskytovateľ sa zaväzuje, za dojednanú cenu, zabezpečiť pre Objednávateľa prístup na
internetovej adrese https://drgasistent.sk (alebo inej Poskytovateľom zadefinovanej
zabezpečenej adrese) k softvérovému systému DRG asistent špecifikovanému v tejto Zmluve
a za podmienok uvedených v tejto Zmluve.
2. Objednávateľ sa zaväzuje za sprístupnený softvérový systém DRG asistent zaplatiť
Poskytovateľovi dojednanú odmenu.
3. Zmluvné strany prehlasujú, že údaje uvedené v článku. I. tejto zmluvy sú ku dňu uzavretia
zmluvy pravdivé. Zmluvné strany sa zaväzujú, že akékoľvek zmeny údajov uvedených

ICZ Slovakia a.s. Soblahovská 2050, 911 01 Trenčín
1/6

IČO: 36 328 057

Zmluva o poskytovaní služieb

v článku I. tejto zmluvy oznámia bez zbytočného odkladu druhej zmluvnej strane. Zmluvné
strany prehlasujú, že osoby podpisujúce túto zmluvu, sú oprávnené osoby na tento úkon.
4. Poskytovateľ prehlasuje, že je odborne spôsobilý k poskytnutiu predmetu tejto zmluvy.

III.
Predmet zmluvy a plnenie
1. Predmetom zmluvy je poskytovanie služieb v rozsahu definovanom v bodoch 2 až 6 tohto
článku Zmluvy prostredníctvom softvérového systému DRG asistent (https://drgasistent.sk).
2. Poskytovateľ sa touto zmluvou zaväzuje, že bude pre Objednávateľa poskytovať prevádzku
a všetky činnosti potrebné pre zabezpečenie funkčnosti softvérového systému DRG asistent,
ktorého je výlučným majiteľom a na ktorý vlastní všetky autorské práva.
3. Predmetom plnenia Zmluvy je prístup k softvérovému systému DRG asistent, ktorý sa skladá
z nasledujúcich modulov:
a) Modul pre prehľadné vyhľadávanie v aktuálnom číselníku medzinárodnej klasifikácie
chorôb
b) Modul pre prehľadné vyhľadávanie v aktuálnom zozname zdravotných výkonov
c) Modul DRG grouper pre zaradenie jedného hospitalizačného prípadu do DRG
skupiny a dávkové zaradenie hospitalizačných prípadov do DRG skupín, načítanie
dávky v XML formáte, alebo dávky 274.
4. Poskytovateľ sa zaväzuje pre Objednávateľa zabezpečiť nasledovné služby:
a) aktivovať a prevádzkovať prístup k softvérovému systému DRG asistent po dobu
platnosti tejto zmluvy ako multilicenciu pre celú nemocnicu
b) poskytovať produktovú podporu (maintenance) a užívateľskú príručku
c) v rámci produktovej podpory Poskytovateľ zabezpečí legislatívnu aktuálnosť
a následný legislatívny upgrade softvérového systému DRG asistent v súlade s verejne
dostupnými podkladmi, ktoré sú nevyhnutné pre zabezpečenie legislatívnej
aktuálnosti systému.
d) poskytovateľ sa zaväzuje poskytnúť integráciu s nemocničným IS prostredníctvom
tzv. „web services“, pričom práce a náklady na strane dodávateľa nemocničného IS
nie sú zahrnuté v cene za poskytovanie služby.
5. Poskytovateľ zabezpečí garanciu 95 % dostupnosti softvérového systému DRG asistent 7 dní
v týždni, 365 dní v roku.
6. Poskytovateľ sa zaväzuje počas platnosti Zmluvy riešiť prípadné problémy dodávaných
služieb (výpadky systému, vady a iné problémy znemožňujúce, alebo obmedzujúce
používanie systému zo strany Objednávateľa), promptne tak, aby bola zabezpečená garancia
min. 95% poskytovania služieb v zmysle čl. III bod 5. tejto zmluvy. Osobitné požiadavky nad
rámec služieb, ktoré sú predmetom tejto Zmluvy budú riešené formou dodatku k Zmluve,
alebo samostatnou objednávkou.

IV.
Postup vyžiadania a prevzatia
1. Zmluvné strany sa dohodli na určení oprávnených pracovníkov na strane Objednávateľa, ktorí
budú hlásiť vady a identifikované problémy v prostredí HelpDesk, pričom poskytovateľ
sprístupní pre oprávnené osoby Objednávateľa prístup do prostredia HelpDesk. Zoznam
oprávnených pracovníkov Objednávateľa je uvedený v prílohe č. 1, ktorá je neoddeliteľnou

ICZ Slovakia a.s. Soblahovská 2050, 911 01 Trenčín
2/6

IČO: 36 328 057

Zmluva o poskytovaní služieb

súčasťou tejto Zmluvy. Oprávnení pracovníci sú povinní výsledok servisného zásahu
validovať a prevziať.
2. HelpDesk predstavuje zákaznícky prístup pre definovanie požiadaviek Objednávateľa, ako aj
sledovanie riešenia a vyriešenie požiadaviek Poskytovateľom.

V.
Cena a platobné podmienky
1. Cena za poskytnuté služby podľa článku III. tejto zmluvy predstavuje 50 € bez DPH (slovom
päťdesiat eur bez DPH) na obdobie 1 mesiaca. Cena služieb sa fakturuje mesačne, vždy
k poslednému dňu príslušného kalendárneho mesiaca.
2. Plnenie nad rámec predmetu Zmluvy, definovaného v čl. III Zmluvy sa spoplatňuje hodinovou
sadzbou 70,00 € bez DPH (slovom sedemdesiat eur bez DPH) a uskutoční sa iba na základe
písomnej dohody oboch zmluvných strán.
3. K dohodnutej cene bez DPH sa pripočíta sadzba DPH v súlade so zákonom o dani z pridanej
hodnoty, platným v deň vzniku daňovej povinnosti.
4. Zmluvné strany sa dohodli, že Objednávateľ uhradí cenu za plnenie predmetu Zmluvy
v lehotách a spôsobom uvedeným v tomto článku Zmluvy na základe faktúr vystavených
Poskytovateľom na bankový účet Poskytovateľa.
5. Objednávateľ sa zaväzuje správne vystavené faktúry Poskytovateľa, ktoré majú všetky
zákonom stanovené náležitosti, uhradiť najneskôr do 14 dní odo dňa vystavenia. V prípade
nesprávnej alebo neúplnej vystavenej faktúry, môže Objednávateľ faktúru vrátiť
Poskytovateľovi na prepracovanie do 5 kalendárnych dní od obdržania s uvedením dôvodu
vrátenia. V takomto prípade plynie nová lehota splatnosti faktúry, dňom doručenia opravenej
faktúry Objednávateľovi.

VI.
Sankcie
1. Poskytovateľ má právo uplatniť si úroky z omeškania voči Objednávateľovi, ak Objednávateľ
neuhradí faktúru za poskytnuté služby v stanovenej lehote, a to vo výške 0,025 % z dlžnej
sumy za každý deň omeškania.
2. Ak je Objednávateľ v omeškaní s úhradou faktúry o viac ako 10 dní a Objednávateľ neuhradí
faktúru ani v dodatočnej 10 dňovej lehote po upozornení Poskytovateľom, má Poskytovateľ
právo pozastaviť prístup Objednávateľa k softvérovému systému DRG asistent až do
zaplatenia neuhradenej faktúry.
3. Objednávateľ má právo uplatniť si zmluvnú pokutu voči Poskytovateľovi, ak Poskytovateľ
neposkytne služby podľa tejto zmluvy v lehote stanovenej touto zmluvou, a to vo výške
0,025 % za každý deň omeškania, zo sumy mesačnej platby. Uvedené ustanovenie neplatí, ak
nebolo omeškanie spôsobené z dôvodov na strane Poskytovateľa alebo ak Objednávateľ
neposkytol Poskytovateľovi potrebnú súčinnosť definovanú v článku VII. tejto Zmluvy.

VII.
Nevyhnutná súčinnosť
1. Objednávateľ sa zaväzuje poskytnúť Poskytovateľovi nasledujúcu súčinnosť, ktorá je
nevyhnutná na úspešné splnenie predmetu Zmluvy zo strany Poskytovateľa:
a) Objednávateľ určí oprávnených pracovníkov, ktorí budú oprávnení požadovať
vykonanie servisu a budú povinní plnenie Poskytovateľa validovať a prevziať.
Zoznam oprávnených pracovníkov Objednávateľa je uvedený v prílohe č. 1, ktorá je
neoddeliteľnou súčasťou tejto Zmluvy.

ICZ Slovakia a.s. Soblahovská 2050, 911 01 Trenčín
3/6

IČO: 36 328 057

Zmluva o poskytovaní služieb

b) Objednávateľ sa zaväzuje poskytnúť Poskytovateľovi všetky informácie potrebné pre
správne a včasné odstránenie problému.
2. Poskytovateľ sa zaväzuje, že pracovníci vykonávajúci servis budú pri plnení tejto Zmluvy
dodržiavať všeobecne platné predpisy o bezpečnosti práce, interné predpisy Objednávateľa
a budú sa riadiť organizačnými pokynmi zodpovedných pracovníkov Objednávateľa, na
základe poučenia Objednávateľa.
3. V prípade, že Objednávateľ neposkytne potrebnú súčinnosť stanovenú touto Zmluvou pri
realizácii ktorejkoľvek časti plnenia Zmluvy, môže Poskytovateľ predĺžiť termín plnenia
o dobu, počas ktorej nemohol z uvedeného dôvodu pokračovať v poskytovaní služby. Ak
preukázateľne vznikne v tejto súvislosti Poskytovateľovi škoda, môže si uplatniť nárok na jej
náhradu v plnom rozsahu.

VIII.
Osobitné ustanovenia
1. Zmluvné strany sa dohodli, že zodpovednými pracovníkmi vo veciach organizačných, vo
veciach validácie a preberania jednotlivých plnení podľa tejto Zmluvy sú:
a) za Objednávateľa: Ing. Ján Mičkanin,
b) za Poskytovateľa: Bc. Radovan Košík.
2. Zmeny v osobách oprávnených pracovníkov musia byť zaslané druhej zmluvnej strane formou
doporučeného listu podpísaného štatutárnym orgánom zmluvnej strany.
3. Zmluvné strany sa dohodli na elektronickej komunikácii (požiadavka na servis, doplňujúce
informácie, návrh riešenia, schválenie návrhu, oznámenie o odovzdaní plnenia alebo o jeho
testovaní) prostredníctvom systému HelpDesk Poskytovateľa.
4. Zmluvné strany sú povinné zachovať mlčanlivosť o všetkých skutočnostiach, údajoch
a informáciách týkajúcich sa druhej strany, ktoré majú povahu obchodného tajomstva, a ktoré
sú predmetom Zákona o ochrane osobných údajov. Zmluvné strany sa zaväzujú, že tieto
informácie neposkytnú tretej strane bez písomného súhlasu zmluvnej strany, ktorej sa
predmetné informácie týkajú.
5. Záväzky uvedené v odseku 4 tohto článku platia aj po zániku tejto Zmluvy až do doby, kým
tieto informácie môžu mať povahu obchodného tajomstva alebo dôverných informácii.
6. Poskytovateľ poskytuje Objednávateľovi záruku na všetky služby dodané v rámci tejto
zmluvy počas celého zmluvného vzťahu.
7. Riešenie prevádzkových problémov
a) Poskytovateľ sa zaväzuje riešiť prevádzkové problémy za účelom zabezpečenia
dostupnosti služby.
b) O službu riešenia prevádzkových problémov Objednávateľa požiada Objednávateľ
prostredníctvom aplikácie HelpDesk.
c) Odstránenie problému je definované ako odstránenie nahláseného prevádzkového
problému – závady alebo poskytnutie prijateľného riešenia

ICZ Slovakia a.s. Soblahovská 2050, 911 01 Trenčín
4/6

IČO: 36 328 057

Zmluva o poskytovaní služieb

IX.
Záverečné ustanovenia
1. Táto Zmluva sa uzatvára na dobu neurčitú. Platnosť nadobúda dňom podpisu oboma
zmluvnými stranami a účinnosť deň po zverejnení v Centrálnom registri zmlúv.
2. Zmluvu možno vypovedať jednostranne ktoroukoľvek zmluvnou stranou v 3-mesačnej
výpovednej lehote, ktorá začína plynúť prvý dňom mesiaca nasledujúceho po mesiaci, v
ktorom bola písomná výpoveď doručená druhej strane. Tým nie je dotknuté právo účastníkov
ukončiť zmluvný vzťah vzájomnou dohodou z akéhokoľvek dôvodu alebo bez uvedenia
dôvodu. Dohoda musí byť vyhotovená v písomnej forme, podpísaná oprávnenými zástupcami
zmluvných strán a podpisy osôb konajúcich v mene účastníkov musia byť na jednej listine.
3. Táto Zmluva môže byť doplnená alebo zmenená len na základe písomných dodatkov,
podpísaných štatutárnymi zástupcami oboch zmluvných strán.
4. Zmluvné strany sa dohodli, že pohľadávky, ktoré vzniknú Poskytovateľovi z tohto zmluvného
vzťahu, Poskytovateľ nie je oprávnený postúpiť podľa § 524 a nasl. zákona č. 40/1964 Zb.
Občiansky zákonník v znení neskorších predpisov (ďalej len „Občiansky zákonník“) tretím
osobám bez predchádzajúceho súhlasu Objednávateľa. Právny úkon, ktorým budú postúpené
pohľadávky v rozpore s dohodou Objednávateľa podľa predchádzajúcej vety tohto
ustanovenia zmluvy, je podľa § 39 Občianskeho zákonníka neplatný. Súhlas Objednávateľa je
platný len za podmienky, že bol na takýto úkon udelený predchádzajúci písomný súhlas
Ministerstva zdravotníctva SR.
5. Vzťahy zmluvných strán, ktoré nie sú touto zmluvou výslovne upravené sa riadia všeobecne
záväznými právnymi predpismi platnými v SR.
6. Táto zmluva je vyhotovená v 2 exemplároch, z toho 1 pre Objednávateľa a 1 pre
Poskytovateľa.

Za Objednávateľa:

V Košiciach, dňa ..............................

Za Poskytovateľa:

V Trenčíne, dňa .......................................

za objednávateľa
Ing. František Lešundák
riaditeľ

za poskytovateľa
Ing. Alena Tkáčiková
obchodná riaditeľka
a členka predstavenstva
vz. na základe plnej moci

ICZ Slovakia a.s. Soblahovská 2050, 911 01 Trenčín
5/6

IČO: 36 328 057

Zmluva o poskytovaní služieb

Príloha č. 1
Zoznam oprávnených pracovníkov Objednávateľa na zadanie požiadaviek cez systém
HelpDesk
1. Ing. Ján Mičkanin, e-mail: mickanin@inmm.sk,
2. RNDr. Beáta Kiselová Bileková, PhD., e-mail: bilekova@inmm.sk.

ICZ Slovakia a.s. Soblahovská 2050, 911 01 Trenčín
6/6

IČO: 36 328 057

