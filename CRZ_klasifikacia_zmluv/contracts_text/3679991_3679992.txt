Zmluva o výskumnej spolupráci a partnerstve
Číslo zmluvy SFÉRA, a.s.:
Číslo zmluvy Slovenská technická univerzita v Bratislave:

Obchodné meno:
Sídlo:
Pracovisko:
IČO:
DIČ:
IČ DPH:
V zastúpení:

OZ/073/2018

Slovenská technická univerzita v Bratislave
Vazovova 5, 812 43 Bratislava, Slovenská republika
Fakulta informatiky a informačných technológií, Ilkovičova 2,
842 16 Bratislava 4, Slovenská republika
00397 687
2020845255
SK2020845255
prof. Ing. Mária Bieliková, PhD., dekanka FIIT STU

(ďalej aj ako „FIIT STU“)
Obchodné meno:
Sídlo:
IČO:
DIČ:
IČ DPH:
Registrácia:
V zastúpení:

SFÉRA, a.s.
Karadžičova 2, 811 08 Bratislava
35757 736
2020212007
SK2020212007
Okresný súd Bratislava I, Oddiel: Sa, V. č. 1979/B
RNDr. Eduard Haluška, CSC., generálny riaditeľ a predseda
predstavenstva

(ďalej aj ako „Spolupracujúca osoba“)
(ďalej ako „Zmluvné strany“)
1

Účel zmluvy

1.1. FIIT STU vykoná v tejto Zmluve a jej Prílohe definované činnosti na základe FIIT STU
písomne akceptovaného zadania zo strany Spolupracujúcej osoby.
1.2. Spolupracujúca osoba má záujem podieľať sa na rozvoji existujúceho stavu poznania a zároveň
má záujem na zlepšení vlastných interných a externých procesov pomocou získaných
poznatkov na základe výskumu zo strany FIIT STU a za týmto účelom poskytne FIIT STU
finančné prostriedky.
1.3. V prípade ak by malo byť výsledkom činnosti dielo v zmysle platného Autorského zákona, ide
o dielo školské a akékoľvek práva duševného vlastníctva k tomuto dielu sa budú riadiť
osobitnou licenčnou dohodou.
2

Definície

2.1. „Partnerstvo“ je vzájomnou spoluprácou FIIT STU a Spolupracujúcej osoby v oblasti
informatiky a informačných technológií vychádzajúc z najnovších poznatkov vedy, o.i. aj pre
účely ďalšieho výskum a vzdelávania. Balíkom Partnerstva v zmysle tejto Zmluvy je taký,
ktorý je špecifikovaný v Prílohe k tejto zmluve.
2.2. „Stupeň Partnerstva“ je úroveň spolupráce FIIT STU a Spolupracujúcej osoby zadefinovaný
v Prílohe Zmluvy. Existujú tri Stupne Partnerstva a to (i) Platinový Partner, (ii) Zlatý Partner a
(iii) Strieborný Partner.

1

2.3. „Činnosti mimo partnerstva“ je úroveň spolupráce FIIT STU a Spolupracujúcej osoby
zadefinovaný v Prílohe Zmluvy na individuálnej úrovni bez toho, aby bola Spolupracujúca
osoba zahrnutá do Partnerstva.
3
3.1

3.2

3.3

Predmetom Zmluvy je záväzok každej Zmluvnej strany spočívajúci vo vzájomnej spolupráci
bližšie určenej v tejto Zmluve a Prílohe, pričom FIIT STU je strana poskytujúca priestory alebo
činnosti a Spolupracujúca osoba je povinná za objednané priestory alebo činnosti uhradiť
odmenu.
FIIT STU poskytne Spolupracujúcej osobe rámci dojednaného stupňa Partnerstva dojednané
priestory alebo činnosti spolu s dodatočnými jednotlivo dojednanými priestormi alebo
činnosťami alebo
V rámci bodu 3.2 FIIT zabezpečí činnosti pre Stupeň partnerstva v zmysle Prílohy.
4

4.1
4.2

4.3

Predmet Zmluvy

Podmienky spolupráce

Zmluvné strany prehlasujú, že uzatvorením tejto Zmluvy medzi nimi nevzniká žiadne združenie
právnických osôb v zmysle osobitných predpisov.
Spolupracujúca osoba je zodpovedná za to, že nebude FIIT STU poskytovať žiadne dôverné
údaje ani údaje chránené obchodným tajomstvom. Pre vylúčenie pochybností dôvernými údajmi
nie sú informácie, ktoré (i) jedna zo zmluvných strán získala ešte pred započatím spolupráce
bez povinnosti zachovávať o nich mlčanlivosť (ii) sú alebo sa stanú verejne dostupnými alebo
známymi inak ako porušením právnych predpisov alebo ustanovení tejto zmluvy a to okrem
iného aj ich publikovaním alebo iným spôsobom obvyklým pre zverejňovanie výsledkom
vedeckej činnosti (iii) sú získané postupom nezávislým od tejto zmluvy alebo od druhej
zmluvnej strany, ak je strana, ktorá informácie a/alebo skutočnosti a/alebo údaje získala, schopná túto skutočnosť doložiť, resp. preukázať (iv) sú získané v súlade s právnymi predpismi od
tretej osoby bez záväzku zachovávať mlčanlivosť, za predpokladu, že takáto tretia osoba neporušuje voči príslušnej zmluvnej strane nijaký záväzok zachovávať mlčanlivosť v súvislosti s takýmito informáciami a/alebo skutočnosťami a/alebo dátami (v) sa musia poskytnúť na základe
všeobecne záväzných právnych predpisov Slovenskej republiky a právnych predpisov Európskej únie alebo na základe príkazu, resp. nariadenia či rozhodnutia orgánu verejnej moci, ktorý
je oprávnený a kompetentný ich vyžadovať; povinná zmluvná strana o takejto skutočnosti ihneď
informuje druhú zmluvnú stranu (vi) tvoria autorské dielo študentov, ktoré sa riadi špeciálnymi
ustanoveniami o licenčných právach v zmysle osobitnej Zmluvy.
V prípade, ak bude pre riadny výkon tejto Zmluvy potrebné poskytnúť osobné údaje
zamestnancov Spolupracujúcej osoby, Spolupracujúca osoba je povinná získať a preukázať
FIIT STU súhlas na spracovanie resp. poskytnutie osobných údajov svojich zamestnancov FIIT
STU. Poskytnutie osobných údajov zamestnancov Spolupracujúcej osoby je za účelom
evidencie v počítačovej databáze a na všetky úkony spojené s touto Zmluvou, v rozsahu: meno,
priezvisko, dátum narodenia, rod. číslo, adresa – a to na dobu trvania vzájomného vzťahu – až
do doby vysporiadania všetkých vzájomných vzťahov, alebo na dobu potrebnej archivácie,
pričom odvolať tento súhlas je možné len postupom v zmysle zákona o ochrane osobných
údajov v platnom znení a nariadenia o ochrane osobných údajov 2016/679 „GDPR“.
Spolupracujúca osoba oboznámi a poučí svojho zamestnanca o jeho právach v súvislosti so
zákonom o ochrane osobných údajov a nariadením o ochrane osobných údajov, najmä o práve
dobrovoľne súhlasiť s udelením súhlasu pre poskytnutie osobných údajov; oboznámi ho s
totožnosťou FIIT STU, ktorá získava jeho osobné údaje. FIIT STU je povinná v zmysle platného
zákona o ochrane osobných údajov a nariadenia o ochrane osobných údajov splniť si
informačnú povinnosť podľa čl. 14 Nariadenia o ochrane osobných údajov „GDPR“.
2

4.4
4.5

4.6

4.7

4.8

4.9

V prípade, ak by Spolupracujúca osoba chcela poskytnúť svojho zamestnanca pre účely výučby
alebo výskumu v prospech FIIT STU, na takéto dojednania sa vzťahuje osobitná Zmluva.
V prípade, ak bude FIIT STU vykonávať akékoľvek marketingové aktivity v zmysle
dojednaných činností podľa Prílohy, pokiaľ nie je výslovne písomne uvedené inak, všetky
propagačné materiály (či už tlačené, alebo virtuálne resp. obrazovo – zvukové) je povinná
v dojednanej dobe dodať Spolupracujúca osoba. Spolupracujúca osoba nesie zodpovednosť za
právny stav všetkých dodaných propagačných materiálov, t.j. je zodpovedná, že budú bez
právnych vád a budú môcť byť odovzdané FIIT STU za účelom ich použitia v rámci tejto
Zmluvy. Všetky propagačné materiály musia spĺňať podmienku, že nebudú vulgárne, budú
edukačnej a informačnej povahy.
Spolupracujúca osoba zároveň podpisom tejto zmluvy udeľuje bezodplatný súhlas FIIT STU na
používanie svojho loga, obchodného mena, alebo iného obrazového alebo slovného vyjadrenia
či už obchodného mena alebo produktu, ktoré má FIIT STU v rámci tejto Zmluvy propagovať.
Spolupracujúca osoba dodá FIIT STU vo formáte určenom FIIT STU všetky potrebné
vyhotovenia loga v zmysle tohto bodu. V prípade ak má Spolupracujúca osoba vyhotovený
dizajn manuál k svojmu logu /logám, jedno vyhotovenie bezodkladne odovzdá FIIT STU. FIIT
STU je oprávnená umiestňovať logo/logá a obchodné meno spolupracujúcej osoby v rámci
dojednaných činností a to bez ďalšieho súhlasu Spolupracujúcej osoby.
Spolupracujúca osoba je oprávnená zverejňovať logo FIIT STU a odvolávať sa na spoluprácu
s FIIT STU iba v rozsahu vopred písomnej odsúhlasenom FIIT STU a s ohľadom na účel
a postavenie FIIT STU ako verejnej vysokej školy. Podpisom tejto zmluvy je písomne
odsúhlasené bezodplatné použitie informácií o partnerstve počas trvania tejto zmluvy
v propagačných materiáloch, na web stránke a stránkach sociálnych sietí spolupracujúcej osoby
vrátane použitia loga FIIT STU s rešpektovaním obvyklých postupov a postavenia FIIT STU.
V prípade, ak výsledkom služieb poskytnutých podľa tejto Zmluvy bude vytvorenie autorského
diela (školského diela alebo zamestnaneckého diela FIIT STU) v zmysle platnej legislatívy
môže Spolupracujúca osoba získať licenčné práva k dielu výhradne na základe osobitnej
licenčnej zmluvy s FIIT STU.
V prípade, ak by študenti alebo zamestnanci FIIT STU mali vykonávať činnosti v priestoroch
Spolupracujúcej osoby, Spolupracujúca osoba je povinná zabezpečiť ich vstup a ochranu
zdravia v rámci platných právnych predpisov a zabezpečiť, aby nemohlo dôjsť k možným
škodám na majetku tak aj na zdraví.
5

5.1
5.2
5.3

5.4

5.5
5.6

5.7

Odmena a Platobné podmienky

Táto Zmluva sa uzatvára ako zmluva odplatná.
Odmena je dojednaná v Prílohe Zmluvy.
Zmluvné strany sa dohodli, že Spolupracujúca osoba je povinná uhradiť FIIT STU za služby,
poskytované odo dňa účinnosti tejto Zmluvy do 31.8.2019 a definované v Prílohe – Špecifikácia
predmetu Zmluvy podľa bodu 3.2 na základe faktúr, vystavených FIIT STU.
FIIT STU je oprávnená vystaviť faktúru na 50% dohodnutej odmeny podľa Prílohy –
Špecifikácia predmetu Zmluvy podľa bodu 3.2., pri podpise tejto Zmluvy a faktúry na zvyšnú
časť odmeny v dvoch splátkach, každú vo výške 25% odmeny, a to po uplynutí troch a šiestich
mesiacov odo dňa podpisu tejto Zmluvy. Za deň dodania služby sa považuje deň vystavenia
faktúry.
Príslušná sadzba DPH sa pripočíta k odmene v zmysle platných právnych predpisov v čase
fakturácie.
Faktúry sú splatné vždy do 15 dní od ich doručenia Spolupracujúcej osobe. Ak pripadne termín
úhrady faktúry na sobotu, nedeľu či sviatok, bude úhrada faktúry uskutočnená v prvý pracovný
deň po týchto dňoch.
Vystavené faktúry budú uhrádzané bezhotovostne. na účet FIIT STU č. SK61 8180 0000 0070
0008 5560, vedený u Štátnej pokladnice.
3

5.8

Vystavené faktúry budú obsahovať všetky potrebné náležitosti v zmysle všeobecne záväzných
právnych predpisov. Spolupracujúca osoba vráti FIIT STU faktúru, ktorá nebude obsahovať
zákonné náležitosti, na doplnenie. Po oprave a doplnení zákonných náležitostí faktúry FIIT STU
doručí faktúru Spolupracujúcej osobe, ktorej začína plynúť nová 15-dňová lehota splatnosti.

5.9

Zmluva a ani práva inkorporované v tejto Zmluve nemôžu byť postúpené alebo inak prevedené
na tretiu osobu bez výslovného písomného súhlasu Zmluvnej strany. Zmluva je záväzná pre obe
Zmluvné strany a ich právnych nástupcov a/alebo postupníkov.
V prípade zmeny identifikačných údajov Zmluvných strán týkajúcich sa predovšetkým
identifikačných údajov, adresy sídla, bankového spojenia, údajov pre účely splnenia daňovej
povinnosti Zmluvných strán, ako aj zmeny ich kontaktných údajov (telefónnych čísiel, e-mail),
je každá zo Zmluvných strán povinná oznámiť druhej Zmluvnej strane zmenu týchto údajov bez
zbytočného odkladu. V prípade neoznámenia zmeny údajov sa budú považovať pôvodné údaje
zapísané v tejto Zmluve za správne a aktuálne. V prípade, že vznikne neoznámením aktuálnych
údajov druhej Zmluvnej strane škoda, Zmluvná strana, ktorá mala údaje podľa tohto článku
oznámiť, zodpovedá za škodu spôsobenú druhej Zmluvnej strane.
Zmluvné strany sa zaväzujú bez zbytočného odkladu sa navzájom informovať o skutočnostiach,
ktoré žiadnej z nich neboli v čase podpisu tejto Zmluvy známe, a ktoré by mohli mať podstatný
vplyv na plnenie tejto Zmluvy.
Pokiaľ nie je v tejto Zmluve uvedené inak, všetky oznámenia, vyhlásenia, žiadosti, výzvy a iné
úkony v súvislosti s touto Zmluvou a jej plnením (ďalej len „Písomnosť“), musia byť urobené
v písomnej forme a doručené na adresu druhej Zmluvnej strany uvedenú v záhlaví tejto Zmluvy,
v tomto článku a/alebo na inú adresu, ktorú oznámi táto Zmluvná strana, alebo na poslednú
známu adresu Zmluvnej strany. Písomnosť sa považuje za doručenú za nasledovných
podmienok:
5.12.1 v prípade osobného doručovania odovzdaním Písomnosti Oprávnenej osobe alebo inej
osobe oprávnenej prijímať písomnosti za túto Zmluvnú stranu a podpisom takej osoby
na doručenke a/alebo kópii doručovanej Písomnosti, alebo odmietnutím prevzatia
Písomnosti takou osobou;
5.12.2 v prípade doručovania prostredníctvom Slovenskej pošty, a.s. doručením na adresu
Zmluvnej strany a v prípade doporučenej zásielky odovzdaním Písomnosti osobe
oprávnenej prijímať písomnosti za túto Zmluvnú stranu a podpisom takej osoby na
doručenke, najneskôr však uplynutím troch (3) dní odo dňa uvedeného na podacom
lístku, a to bez ohľadu na úspešnosť doručenia.

5.10

5.11

5.12

5.13

Komunikácia medzi Zmluvnými stranami sa môže uskutočňovať aj elektronickou poštou. V
prípade doručovania elektronickou poštou sa Písomnosť považuje za doručenú prijatím
potvrdenia druhej Zmluvnej strany o doručení Písomnosti, pokiaľ najneskôr do troch (3) dní
odo dňa takéhoto doručenia bude táto Písomnosť doručená aj inou formou podľa článku 6.4..
6

6.1
6.2

6.3

Trvanie a ukončenie Zmluvy

Zmluva nadobúda účinnosť dňom nasledujúcim po dni jej zverejnenia v zmysle zákona
č.546/2010 Z.z. v spojení so zákonom 211/2000 Z.z..
Zmluva sa uzatvára na dobu určitú, ktorou je akademický rok 2018/2019 a teda trvanie zmluvy
je odo dňa účinnosti zmluvy do 31.8.2019, s možnosťou prolongácie alebo predĺženia účinnosti
Zmluvy na základe vzájomného písomného súhlasu Zmluvných strán.
Zmluvu je možné ukončiť dohodou oboch zmluvných strán, pričom platí, že už uhradené
a nespotrebované plnenia v zmysle tejto zmluve nie je FIIT STU povinná vrátiť.

4

7
7.1
7.2

7.3

7.4
7.5

7.6
7.7

Spoločné a záverečné ustanovenia.

Táto Zmluva je vyhotovená v počte dvoch rovnopisov, každý s platnosťou originálu. Každá zo
Zmluvných strán obdrží po jednom rovnopise.
Táto Zmluva sa vo všeobecnosti spravuje ustanoveniami Obchodného zákonníka. V prípade, ak
kogentné právne predpisy Slovenskej republiky neumožňujú, aby sa niektoré z ustanovení tejto
Zmluvy spravovalo Obchodným zákonníkom, sa bude príslušné (vylúčené) ustanovenie
spravovať (vo vylúčenom rozsahu) príslušným aplikovateľným právnym predpisom Slovenskej
republiky.
Aplikácia ustanovení právnych predpisov Slovenskej republiky, ktoré nemajú striktne kogentnú
povahu, je výslovne vylúčená v rozsahu, v ktorom by to mohlo meniť význam alebo účel
ktoréhokoľvek ustanovenia tejto Zmluvy.
Táto Zmluva môže byť dopĺňaná iba písomným dodatkom Zmluvných strán.
Ustanovenia tejto Zmluvy sú oddeliteľné. Ak sa počas trvania tejto Zmluvy stane akékoľvek
ustanovenie tejto Zmluvy (alebo jeho časť) neplatné alebo nevynútiteľné v dôsledku zmeny
platných právnych predpisov alebo inak, nebude tým dotknutá platnosť ani vynútiteľnosť
ostatných ustanovení tejto Zmluvy a Zmluvné strany sa zaväzujú rokovať s cieľom úpravy tejto
Zmluvy v zmysle novej právnej úpravy a nahradiť dotknuté ustanovenia novými, určenými
právnou úpravou resp. zmenou tak, aby bol zachovaný účel Zmluvy a zámery Zmluvných strán
obsiahnuté v pôvodných ustanoveniach.
Zmluva môže byť písomne zmenená iba písomnou dohodou oboch Zmluvných strán.
Zmluvné strany vyhlasujú, že si Zmluvu pred jej podpisom riadne prečítali, jej ustanoveniam
porozumeli, Zmluva vyjadruje ich slobodnú a vážnu vôľu a zaväzujú sa ju dobrovoľne plniť, na
dôkaz čoho pripájajú svoje podpisy.

Zoznam príloh:
Príloha č.1 – Špecifikácia predmetu Zmluvy podľa bodu 3.2. Zmluvy.

V Bratislave, dňa

V Bratislave, dňa

Za SFÉRA, a.s.

Za Slovenskú technickú univerzitu

______________________
RNDr. Eduard Haluška, CSc.
generálny riaditeľ a
predseda predstavenstva

___________________________
prof. Ing. Mária Bieliková, PhD.
dekanka FIIT STU

5

Príloha č.1 - Špecifikácia predmetu Zmluvy podľa bodu 3.2 Zmluvy.
Zmluvné strany sa dohodli, že predmetom tejto Zmluvy podľa bodu 3.2 je záväzok FIIT STU poskytnúť
Spolupracujúcej osobe konzultačné služby v oblasti vývoja softvérových a informačných systémov
vychádzajúc z najnovších poznatkov vedy o.i. aj pre účely ďalšieho výskumu a vzdelávania v rozsahu
48 človekodní so sadzbou 250 EUR / človekodeň, čo predstavuje celkovú hodnotu 12 000,- EUR bez
DPH. FIIT poskytne na túto činnosť priestory podľa požiadaviek a dohody oprávnených osôb oboch
strán.
Takýto objem spolupráce predurčuje Spolupracujúcu osobu na úroveň Platinového partnera
Spolupracujúca osoba spolu s touto Zmluvou uzatvorila s FIIT STU Zmluvu o výskumnej spolupráci,
v rámci ktorej FIIT STU poskytne Spolupracujúcej osobe sledovanie najnovších trendov a následný
reporting v oblasti predikčných mechanizmov a ich implementácia do skúmaných oblastí, vývoj a
customizácia algoritmov predikcie spotreby elektrickej energie , vývoj a customizácia algoritmov
optimalizácie výroby a spotreby elektrickej energie, sledovanie najnovších trendov a následný reporting
v oblasti analýzy textu pomocou algoritmov umelej inteligencie, vývoj a customizácia algoritmov
analýzy textu pre potreby vybraných oblastí priemyslu, s tým spojenú dokumentáciu, zdrojové kódy
a licenciu, pričom Spolupracujúca osoba za uvedené služby zaplatí odplatu v rozsahu min. 48.000 EUR
bez DPH.
Pre vylúčenie pochybností strany uvádzajú, že zo strany FIIT STU ide pri spolupráci v rámci Partnerstva
najmä o výskumnú činnosť a že odplata poskytnutá zo strany Spolupracujúcej osoby bude primárne
použitá na štipendiá a iné výdavky FIIT STU spojené s jej činnosťou ako verejnou vysokou školou.
Fakturačné podmienky: Zmluvné strany budú aplikovať bod 5.4 Zmluvy bezo zmien.

Oprávnené osoby:



za FIIT STU: prof. Ing. Mária Bieliková, PhD., dekanka FIIT STU
za Spolupracujúcu osobu: RNDr. Eduard Haluška, CSc., generálny riaditeľ a predseda predstavenstva

6

