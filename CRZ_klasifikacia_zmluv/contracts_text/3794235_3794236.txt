Zmluva o dielo č. 263/2018
uzavretá podľa ustanovení § 536 a nasl. zákona č. 513/1991 Zb. Obchodný zákonník v znení
neskorších predpisov (ďalej len “Obchodný zákonník“) medzi zmluvnými stranami:
Objednávateľ:
sídlo:
v mene ktorého koná:
IČO:
DIČ:
bankové spojenie:
IBAN:
IBAN:
(ďalej len “Objednávateľ“)

Úrad podpredsedu vlády SR pre investície a informatizáciu
Štefánikova 15, 811 05 Bratislava
Mgr. Patrik Krauspe, vedúci úradu
50 349 287
21 2028 7004
Štátna pokladnica
SK52 8180 0000 0070 0055 7142
SK30 8180 0000 0070 0055 7150

a
Zhotoviteľ:
sídlo:
IČO:
DIČ:
IČ DPH:
zapísaný
v mene ktorého koná:
kontaktná osoba:
tel. č.:
e-mail:
bankové spojenie:
IBAN:
(ďalej len “Zhotoviteľ“)

MGROUP s.r.o.
Ponická ulica 2, 974 01 Banská Bystrica
45 859 922
20 2312 2618
SK 20 2312 2618
v Obchodnom registri Okresného súdu Banská Bystrica, Oddiel Sro,
Vložka č.: 19080/S
Martin Pechovský, konateľ
office@m-group.sk

(Objednávateľ a Zhotoviteľ ďalej spolu len “Zmluvné strany“ alebo jednotlivo aj ako “Zmluvná
strana“)
Preambula
Táto Zmluva je výsledkom zadávania zákazky s nízkou hodnotu s názvom “Definovanie komunikačného
a vzdelávacieho konceptu a nástrojov na ich aplikovanie v praxi pre podporu manažmentu údajov vo
verejnej správe“ vyhlásenej Objednávateľom podľa § 117 zákona č. 343/2015 Z. z. o verejnom
obstarávaní a o zmene a doplnení niektorých zákonov v znení neskorších predpisov formou zverejnenia
a rozoslania Výzvy na predkladanie ponúk (ďalej len “Verejné obstarávanie“) a uzatvára sa so
Zhotoviteľom ako s úspešným uchádzačom vo Verejnom obstarávaní.
Táto Zmluva sa uzatvára s cieľom naplniť aktivity a výstupy definované v národnom projekte
„Zlepšenie využívania údajov vo verejnej správe“ realizovanom z prostriedkov Európskeho sociálneho
fondu prostredníctvom Operačného programu Efektívna verejná správa prioritná os 1 – Posilnené
inštitucionálne kapacity a efektívna verejná správa v rámci Špecifického cieľa 1.1. Skvalitnené systémy
a optimalizované procesy VS s realizáciou pre celé územie SR.
1

Článok I
Predmet Zmluvy
1.

Predmetom tejto Zmluvy o dielo (ďalej len “Zmluva“) je záväzok Zhotoviteľa vykonať Dielo
podľa ods. 2 tohto článku Zmluvy v rozsahu a v súlade s podmienkami dohodnutými v tejto
Zmluve a záväzok Objednávateľa zaplatiť Zhotoviteľovi za jeho vykonanie odplatu podľa článku
V tejto Zmluvy.

2.

Zhotoviteľ sa zaväzuje vypracovať pre Objednávateľa nasledovné výstupy:
a) 1.časť - návrh podporných nástrojov a procesov na realizáciu aktivít pre zlepšenie využívania
údajov vo verejnej správe vrátane využitia sociálnych sietí v minimálnom rozsahu 40
normostrán, a to najneskôr do 2 (dvoch) mesiacov od účinnosti zmluvy,
b) 2. časť - vypracovanie návrhu pre Web presense - online príručky pre využívanie údajov vo
verejnej správe v minimálnom rozsahu 20 normostrán, a to najneskôr do 3 (troch) mesiacov
od účinnosti zmluvy,
c) 3.časť - vytvorenie konceptu a identifikácia nástrojov na participatívne zapojenie OVM a
odbornej verejnosti do procesov tematických kancelárií v minimálnom rozsahu 40 normostrán,
a to najneskôr do 5 (piatich) mesiacov od účinnosti Zmluvy
(ďalej len ako „Dielo“).

3.

Dielo podľa ods. 2 tohto článku Zmluvy bude vypracované v súlade s Výzvou na predkladanie
ponúk, ktorá tvorí prílohu č. 1 Zmluvy.

4.

Dielo a jeho jednotlivé časti je Objednávateľ oprávnený použiť podľa jeho určenia a účelu bez
akéhokoľvek obmedzenia a bez predchádzajúceho súhlasu Zhotoviteľa.

Článok II
Práva a povinnosti Zhotoviteľa
1.

Zhotoviteľ sa zaväzuje pracovať na splnení jednotlivých úkonov smerujúcich k vykonaniu Diela
nepretržite a bezodkladne. Pri posudzovaní bezodkladného plnenia záväzkov Zhotoviteľom sa
bude, okrem iných náležitostí, ktoré Zhotoviteľ nemôže ovplyvniť, prihliadať aj na včasnosť,
úplnosť a kvalitu predkladania požadovaných informácií a inštrukcií zo strany Objednávateľa.

2.

Pri vykonávaní Diela je Zhotoviteľ povinný postupovať nestranným spôsobom v súlade s platnými
a účinnými právnymi predpismi, s využitím svojich odborných znalostí a skúseností a dbať na
záujmy Objednávateľa.

3.

Zhotoviteľ sa zaväzuje, že všetky jeho plnenia podľa tejto Zmluvy budú v súlade s príslušnými
všeobecne záväznými právnymi predpismi, s požiadavkou nakladania s najmä, ale nie výlučne,
finančnými prostriedkami štátu, s požiadavkou ochrany všeobecných záujmov Slovenskej
republiky a Európskej únie a s požiadavkou neporušovať žiadne medzinárodné záväzky
Slovenskej republiky.

4.

Zhotoviteľ sa zaväzuje spolupracovať s Objednávateľom počas vykonávania Diela a vyvinúť
2

maximálne úsilie a súčinnosť z jeho strany tak, aby bolo Dielo vykonané v súlade s touto Zmluvou.
5.

Zhotoviteľ je povinný spolupracovať pri vykonávaní Diela s akýmikoľvek inými osobami
určenými Objednávateľom.

6.

Zhotoviteľ sa zaväzuje strpieť výkon kontroly/auditu súvisiaceho s vykonaním Diela oprávnenými
osobami kedykoľvek počas platnosti a účinnosti Rozhodnutia o schválení žiadosti o poskytnutí
nenávratného finančného príspevku alebo Zmluvy o poskytnutí nenávratného finančného
príspevku medzi príslušným riadiacim alebo sprostredkovateľským orgánom a Objednávateľom.
Zhotoviteľ sa zároveň zaväzuje poskytnúť všetku potrebnú súčinnosť oprávneným osobám,
ktorými sú najmä: príslušný riadiaci alebo sprostredkovateľský orgán, Najvyšší kontrolný úrad
Slovenskej republiky, Úrad vládneho auditu, Certifikačný orgán a nimi poverené osoby, Orgán
auditu, jeho spolupracujúce orgány a nimi poverené osoby, splnomocnení zástupcovia Európskej
Komisie a Európskeho dvora audítorov, osoby prizvané orgánmi uvedenými v tomto odseku.

7.

Zhotoviteľ je povinný uvádzať vo všetkých dokumentoch a písomných výstupoch podľa predmetu
Zmluvy, ktoré sa týkajú realizácie aktivít predmetu Zmluvy, vrátane prezenčných listín alebo iných
dokumentov potvrdzujúcich účasť na realizovaných aktivitách projektu:
a) odkaz na Európsku úniu a znak Európskej únie v súlade s požadovanými grafickými
štandardami,
b) logo OP EVS,
c) vyhlásenie v znení „Tento projekt je podporený z Európskeho sociálneho fondu“.

8.

Zhotoviteľ sa zaväzuje bez zbytočného odkladu po tom, ako sa o tom dozvedel, písomne
informovať Objednávateľa o akýchkoľvek okolnostiach dôležitých pre riadne poskytovanie
Služieb a o akýchkoľvek okolnostiach, ktoré môžu mať vplyv na zmenu, doplnenie alebo udelenie
pokynov Objednávateľa voči Zhotoviteľovi.

9.

Zhotoviteľ sa môže odchýliť od pokynov Objednávateľa len vtedy, ak je to nevyhnutné pre záujmy
Objednávateľa a keď si Zhotoviteľ nemôže včas zabezpečiť súhlas Objednávateľa. V takom
prípade je Zhotoviteľ povinný bez zbytočného odkladu informovať Objednávateľa o svojom
postupe a jeho dôvodoch.

10.

Zhotoviteľ sa zaväzuje písomne upozorniť Objednávateľa na nevhodnosť (vrátane rozporu
s právnym poriadkom) ním navrhovaného postupu, podkladov alebo iných pokynov týkajúcich sa
vykonania Diela bezodkladne (najneskôr do piatich dní) po tom, ako sa o dozvedel
o podrobnostiach takýchto postupov, podkladov či pokynov, alebo po tom, ako mu boli doručené
kópie akýchkoľvek takýchto dokumentov. Zhotoviteľ je v tomto písomnom upozornení povinný
zdôvodniť nevhodnosť postupu, podkladov alebo pokynov a navrhnúť nápravné opatrenia.
V prípade, že si Zhotoviteľ nesplní túto svoju povinnosť, zodpovedá za škodu tým spôsobenú.
Objednávateľ sa vyjadrí k písomnému upozorneniu do desiatich pracovných dní odo dňa jeho
doručenia. Do vyjadrenia Objednávateľa Zhotoviteľ nevhodný pokyn nevykoná. V prípade, že
Objednávateľ písomne Zhotoviteľovi oznámi, že na vykonaní pokynu, ktorý Zhotoviteľ označil za
nevhodný, trvá, Zhotoviteľ je povinný tento pokyn realizovať, ak platné a účinné právne predpisy
neustanovujú inak, pričom však Zhotoviteľ nezodpovedá za akúkoľvek škodu, ktorá vykonaním
3

takéhoto pokynu vznikla. To platí aj v prípade, že sa v danej lehote Objednávateľ nevyjadrí.
11.

Zhotoviteľ je povinný poskytovať Objednávateľovi dokumenty v písomnej podobe a kde to je
možné, vždy aj v elektronickej podobe, pokiaľ sa s Objednávateľom nedohodnú inak. Zhotoviteľ
je povinný uschovávať všetky dokumenty, ktoré vytvoril alebo nadobudol v súvislosti s vykonaním
Diela. Zhotoviteľ je povinný ďalej kedykoľvek umožniť Objednávateľovi nahliadnuť do
dokumentov súvisiacich s vykonaním Diela.

12.

Akékoľvek informácie, dokumenty, podklady alebo iné materiály, ktoré Objednávateľ alebo ním
určené osoby poskytli Zhotoviteľovi v súvislosti s vykonaním Diela podľa tejto Zmluvy, zostávajú
majetkom Objednávateľa alebo príslušnej osoby, ktorá ich poskytla. Zhotoviteľ je oprávnený
takéto materiály použiť pre účely plnenia svojich povinností podľa tejto Zmluvy, a na tento účel
ich používať po dobu, po ktorú bude mať voči Objednávateľovi povinnosti na základe tejto
Zmluvy.

13.

Zhotoviteľ sa zaväzuje odovzdať Objednávateľovi všetky dokumenty, podklady a ostatné veci,
ktoré prevzal v súvislosti s vykonaním Diela, a to bez zbytočného odkladu po doručení výzvy
Objednávateľa na ich odovzdanie (napr. pri predčasnom zániku Zmluvy), inak najneskôr pri
odovzdaní Diela (jeho poslednej časti) Objednávateľovi Zhotoviteľom.

14.

Zhotoviteľ nie je oprávnený bez príslušného písomného plnomocenstva uskutočňovať akékoľvek
právne úkony v mene Objednávateľa.

15.

Zhotoviteľ je zodpovedný za porušenie povinností uvedených v tejto Zmluve a v prípade vzniku
škody sa zaväzuje nahradiť Objednávateľovi spôsobenú škodu.

16.

Zhotoviteľ nie je zodpovedný za informácie od Objednávateľa, ktoré mu budú poskytnuté pri
vykonávaní Diela.

Článok III
Práva a povinnosti Objednávateľa
1.

Objednávateľ je povinný:
a)

odovzdať Zhotoviteľovi všetky dokumenty a poskytnúť mu všetky informácie, ktoré sú
potrebné na vykonanie Diela, pokiaľ z povahy týchto dokumentov, informácií alebo pokynov
nevyplýva, že ich má obstarať Zhotoviteľ,

b) doručiť Zhotoviteľovi včas všetky pokyny súvisiace s vykonaním Diela tak, aby
Zhotoviteľovi umožnil včasné a riadne vykonanie Diela,
c) spolupracovať s Zhotoviteľom počas vykonávania Diela a vyvinúť maximálne úsilie
a súčinnosť z jeho strany tak, aby bolo Dielo vykonané v súlade s touto Zmluvou,
d) bez zbytočného odkladu písomne informovať Zhotoviteľa o všetkých skutočnostiach, ktoré
majú podstatný význam pre vykonanie Diela,
4

e)

bez zbytočného odkladu poskytnúť Zhotoviteľovi všetku súčinnosť potrebnú na vykonanie
Diela, najmä poskytnúť mu potrebné dokumenty a informácie; ak Objednávateľ neposkytne
Zhotoviteľovi potrebnú súčinnosť alebo potrebné dokumenty a informácie včas alebo vôbec,
Zhotoviteľ nie je zodpovedný za omeškanie alebo nemožnosť vykonať Dielo v dohodnutom
rozsahu a termínoch.

2. V čase uzatvorenia tejto Zmluvy Zmluvné strany nepredpokladajú v súvislosti s plnením tejto
Zmluvy spracúvanie osobných údajov Zhotoviteľom v mene Objednávateľa. V prípade, ak kedykoľvek v priebehu plnenia tejto Zmluvy bude potrebné, aby Zhotoviteľ spracúval osobné údaje v
mene Objednávateľa, Zmluvné strany sa zaväzujú pred začatím spracúvania osobných údajov
uzatvoriť zmluvu o poverení spracúvaním osobných údajov.

Článok IV
Vykonanie Diela
1.

Za účelom riadneho a včasného vykonania Diela sa Zhotoviteľ zaväzuje začať realizovať
jednotlivé kroky smerujúce k vykonaniu Diela odo dňa účinnosti tejto Zmluvy. Zmluvné strany si
hneď po uzavretí Zmluvy medzi sebou dohodnú podrobnejší harmonogram, podľa ktorého budú
vykonávať následné kroky k vykonaniu Diela. Zhotoviteľ bude Objednávateľa vždy na požiadanie
Objednávateľa informovať o napredovaní, ako aj o akýchkoľvek navrhovaných zmenách
v dohodnutom časovom harmonograme.

2.

Zhotoviteľ sa zaväzuje odovzdať Objednávateľovi Dielo po jednotlivých častiach v termínoch
podľa čl. I ods. 2 Zmluvy, a to vo všetkých prípadoch v elektronickej forme na e-mailovú adresu
podľa čl. VIII, ods. 1 písm. b) Zmluvy, ak nebola Zhotoviteľovi oznámená iná e-mailová adresa
a v písomnej forme v mieste sídla Objednávateľa. V prípade nesúhlasu Objednávateľa
s vypracovaným Dielom alebo jeho časťou bude Objednávateľ Zhotoviteľa bezodkladne
elektronicky a/alebo písomne informovať o zistených nedostatkoch, ktoré je Zhotoviteľ povinný
bezodkladne odstrániť. V prípade nedostatočného odstránenia nedostatkov sa postup podľa
predchádzajúcej vety zopakuje. Po ukončení procesu pripomienkovania vyhotovia Zmluvné strany
protokol o odovzdaní a prevzatí Diela alebo jej časti (ďalej len “Akceptačný protokol“) podľa
vzoru uvedeného v Prílohe č. 2 Zmluvy, ktorý obe Zmluvné strany podpíšu.

3.

V prípade omeškania Zhotoviteľa s vykonaním a odovzdaním jednotlivých častí Diela v termínoch
podľa čl. I ods. 2 Zmluvy a ods. 2 tohto článku Zmluvy alebo v dôsledku porušenia zmluvných
povinností Zhotoviteľa má Objednávateľ právo uplatniť voči Zhotoviteľovi zmluvnú pokutu vo
výške 0,05 % z ceny za vykonanie Diela za každý aj začatý deň omeškania. Tým nie je dotknuté
právo Objednávateľa na náhradu vzniknutej škody. Zaplatením zmluvnej pokuty sa Zhotoviteľ
nezbavuje povinnosti vykonať Dielo. Nárok na zmluvnú pokutu podľa tohto odseku sa nevzťahuje
na omeškanie Zhotoviteľa spôsobené konaním alebo nekonaním Objednávateľa, najmä
neposkytnutím informácií a podkladov písomne vyžiadaných Zhotoviteľom potrebných pre riadne
vykonanie Diela. Zhotoviteľ nezodpovedá za omeškanie spôsobené okolnosťami vylučujúcimi
zodpovednosť.

5

Článok V
Cena a platobné podmienky
Cena za vykonanie jednotlivých častí Diela ako aj celková cena za vykonanie Diela je stanovená
v súlade s Návrhom na plnenie kritéria určeného verejným obstarávateľom, ktorý je obsiahnutý
v Prílohe č. 1 Zmluvy nasledovne:

1.

Výstup

Cena spolu
bez DPH

Cena spolu s
DPH

a)

Návrh podporných nástrojov a procesov vrátane využitia sociálnych
sietí

16 500 EUR

19 800 EUR

b)

Vypracovanie návrhu pre Web presense - online príručky pre
využívanie údajov vo verejnej správe

11 000 EUR

13 200 EUR

c)

Vytvorenie konceptu a identifikácia nástrojov na participatívne
zapojenie OVM a verejnosti do procesov tematických kancelárií

15 400 EUR

18 480 EUR

CELKOVÁ CENA

51.480 EUR

2.

Celková cena za vykonanie Diela je stanovená vo výške 42.900 EUR bez DPH, čo predstavuje
celkovú sumu vo výške 51.480 EUR ( slovom päťdesiatjedentisíc štyristoosemdesiat eur). Celková
cena za vykonanie Diela zahŕňa DPH, je konečná a nemenná a sú v nej započítané všetky náklady
Zhotoviteľa súvisiace s vykonaním Diela.

3.

Objednávateľ sa zaväzuje zaplatiť cenu za vykonanie jednotlivých častí Predmetu Zmluvy podľa
čl. I ods. 2 Zmluvy na základe faktúry vystavenej Zhotoviteľom. Faktúra bude vystavená v eurách
a musí okrem náležitostí daňového dokladu podľa zákona č. 222/2004 Z. z. o dani z pridanej
hodnoty v znení neskorších predpisov obsahovať aj predmet plnenia, cenu podľa Zmluvy, dátum
zdaniteľného plnenia, dátum vystavenia a splatnosti faktúry. Ak faktúra nebude obsahovať všetky
dohodnuté náležitosti alebo v nej budú uvedené nesprávne údaje, Objednávateľ si vyhradzuje
právo vrátiť ju Zhotoviteľovi na dopracovanie. V takom prípade začína plynúť nová lehota
splatnosti faktúry dňom doručenia opravenej alebo doplnenej faktúry Objednávateľovi so všetkými
dohodnutými náležitosťami.

4.

Zhotoviteľ vystaví a doručí faktúru Objednávateľovi po protokolárnom odovzdaní jednotlivých
častí Diela podľa čl. I ods. 2 Zmluvy Objednávateľovi. Prílohou faktúry bude fotokópia
podpísaného Akceptačného protokolu podľa Prílohy č. 2 Zmluvy za príslušnú časť odovzdaného
Diela Objednávateľovi. Faktúra je splatná v lehote 30 (tridsať) dní od jej doručenia
Objednávateľovi.

5.

V prípade nedodržania lehoty splatnosti faktúry Objednávateľom podľa tejto Zmluvy má
Zhotoviteľ právo požadovať úroky z omeškania z nezaplatenej ceny za riadne vykonanie Diela
podľa príslušných ustanovení Obchodného zákonníka v znení neskorších predpisov a Nariadenia
6

vlády SR č. 21/2013 Z. z., ktorým sa vykonávajú niektoré ustanovenia Obchodného zákonníka
v znení nariadenia vlády č. 303/2014 Z. z.

Článok VI
Duševné vlastníctvo
1.

Ak podľa platných a účinných právnych predpisov výsledkom činnosti Zhotoviteľa podľa tejto
Zmluvy vznikne autorské dielo ako chránený predmet práva duševného vlastníctva, poskytuje
Zhotoviteľ Objednávateľovi, na použitie diela alebo akýchkoľvek jeho častí bezodplatnú a
nevýhradnú licenciu v neobmedzenom časovom, územnom a vecnom rozsahu na všetky v čase
uzavretia Zmluvy známe spôsoby použitia diela.

2.

Objednávateľ je oprávnený postúpiť poskytnutú licenciu na tretiu osobu, ako aj udeľovať k dielam
sublicencie, s čím Zhotoviteľ výslovne súhlasí.

Článok VII
Ochrana Dôverných informácií a mlčanlivosť
1.

Zhotoviteľ je povinný zachovávať mlčanlivosť o Dôverných informáciách získaných pri plnení
záväzkov z tejto Zmluvy, a to aj po skončení platnosti Zmluvy. Povinnosť mlčanlivosti sa
vzťahuje na osoby na strane Zhotoviteľa, ktoré sa v súlade so Zmluvou podieľajú na vykonávaní
Diela, ako aj na všetky ďalšie osoby na strane Zhotoviteľa, ktoré inak prichádzajú do kontaktu s
informáciami získanými pri plnení záväzkov z tejto Zmluvy.

2.

Na účely tejto Zmluvy sa za Dôverné informácie považujú akékoľvek informácie týkajúce sa
Objednávateľa, poskytnuté Zhotoviteľovi ústne, písomne, vizuálne, poskytnutím prístupu
k informáciám (napr. k databáze) alebo akýmkoľvek iným spôsobom, o ktorých možno vzhľadom
na ich povahu a obsah predpokladať, že na ich utajení má Objednávateľ záujem, alebo ktoré nie
sú bežne dostupné v obchodných kruhoch, najmä obchodné tajomstvo, know-how, analýzy,
kompilácie, štúdie, správy, databázy, dokumenty, finančné, štatistické a osobné údaje,
podnikateľské plány alebo iné materiály. Za Dôverné informácie sa považujú aj informácie, ktoré
sú vo všeobecnosti dostupné alebo prístupné verejnosti, ak takéto informácie budú
Objednávateľom získané, zhromaždené, zostavené alebo vedené spôsobom, ktorý nie je prístupný
verejnosti alebo pre účel prospešný Objednávateľovi. Za Dôvernú informáciu sa tiež vždy
považuje informácia, ktorú Objednávateľ označí ako “interné“, “dôverné“ alebo “chránené“.

3.

Dôvernými informáciami nie sú:
a)

informácie, ktoré sú všeobecne známe alebo sa stali všeobecne známymi inak ako porušením
tejto Zmluvy Zhotoviteľom alebo v dôsledku protiprávneho konania tretej strany, ak táto
Zmluva neustanovuje inak,

b)

informácie, ktoré boli vyvinuté nezávisle bez použitia akýchkoľvek Dôverných informácií
Objednávateľa podľa tejto Zmluvy,
7

c)

informácie, ktoré boli Zhotoviteľovi poskytnuté treťou stranou, ktorá takéto informácie
nezískala porušením povinnosti ich ochrany.

4.

Zhotoviteľ sa zaväzuje, že upovedomí Objednávateľa o porušení povinnosti mlčanlivosti bez
zbytočného odkladu po tom, ako sa o takomto porušení dozvedel.

5.

Za porušenie povinnosti zachovávať mlčanlivosť sa nepovažuje poskytnutie Dôverných
informácií oprávnenému subjektu na základe povinnosti vyplývajúcej z právnej úpravy platnej
a účinnej v Slovenskej republike alebo na základe právoplatného rozhodnutia príslušného orgánu
verejnej moci. O vzniku takejto povinnosti je Zhotoviteľ povinný informovať Objednávateľa bez
zbytočného odkladu.

Článok VIII
Komunikácia
1.

Vo všetkých veciach tejto Zmluvy vrátane technických otázok a otázok súčinnosti pri vykonávaní
Diela sú kontaktnými osobami:
a) za Zhotoviteľa:
tel. č.:
e-mail:
b ) za Objednávateľa:

2.

tel. č.:
e-mail:
Zmluvné strany sú povinné navzájom sa písomne informovať o zmenách ich údajov uvedených
v tejto Zmluve.

Článok IX
Konflikt záujmov
1.

Zhotoviteľ vyhlasuje, že nemá v súvislosti s vykonaním Diela žiadny konflikt záujmov v zmysle
platných a účinných všeobecne záväzných právnych predpisov Slovenskej republiky
a neposkytuje v súvislosti vykonaním Diela neposkytuje poradenské služby žiadnej tretej osobe
ani nevykonáva dielo pre žiadnu tretiu osobu.

2.

Zhotoviteľ sa zaväzuje vyvinúť také úsilie, ktoré od neho možno primerane požadovať, aby
predchádzal resp. je povinný predchádzať vzniku situácií, kedy by mal súčasne povinnosť konať
v najlepšom záujme inej osoby v súvislosti s poskytovaním poradenských služieb alebo
vykonaním diela a kde by tieto záujmy boli v konflikte so záujmami Objednávateľa alebo
Slovenskej republiky, alebo kde by existovalo riziko, že sa tieto záujmy môžu dostať do konfliktu.
Rovnako sa Zhotoviteľ zaväzuje vyvinúť také úsilie, ktoré od neho možno primerane požadovať,
aby predchádzal resp. je povinný predchádzať situáciám, kde je vykonanie Diela v najlepšom
8

záujme Objednávateľa alebo Slovenskej republiky v konflikte s jeho vlastnými záujmami, alebo
kde existuje riziko, že sa Zhotoviteľ môže v súvislosti s vykonaním Diela dostať do konfliktu
s jeho vlastnými záujmami.

Článok X
Trvanie Zmluvy
1.Táto Zmluva sa uzatvára na dobu určitú, do dňa splnenia záväzkov Zmluvných strán podľa čl. I ods. 1
Zmluvy.
2.

Táto Zmluva môže byť predčasne ukončená len:
a) písomnou dohodou Zmluvných strán ku dňu uvedenému v takejto dohode, alebo
b) odstúpením od Zmluvy podľa jednotlivých ustanovení tohto článku Zmluvy.

3.

Objednávateľ je oprávnený odstúpiť od tejto Zmluvy výlučne:
a)

ak súd právoplatne uzná ktoréhokoľvek z členov štatutárneho orgánu Zhotoviteľa, z členov
Tímu Zhotoviteľa alebo zamestnancov Zhotoviteľa za vinných z trestného činu
bezprostredne súvisiaceho s uzatváraním alebo plnením tejto Zmluvy,

b)

ak Zhotoviteľ statí nevyhnutnú kvalifikáciu vrátane, ale nielen, oprávnenia na vykonávanie
činnosti, ktorá bezprostredne súvisí s vykonaním Diela, pokiaľ Zhotoviteľ opätovne
nezíska túto kvalifikáciu do pätnásť dní od jej straty,

c)

ak prijme vláda Slovenskej republiky uznesenie alebo Objednávateľ rozhodnutie, ktorého
dôsledkom bude zánik povinnosti Objednávateľa predložiť Dielo, resp. ho vypracovať, za
podmienky výslovného uvedenia tohto dôvodu Zhotoviteľovi,

d)

ak Zhotoviteľ závažne poruší svoje povinnosti podľa tejto Zmluvy, pričom závažným
porušením povinností Zhotoviteľa sa rozumie:

e)

1)

neodôvodnené nedodržanie pokynov Objednávateľa, za predpokladu, že dotknutý
pokyn má podstatný význam pre realizáciu tejto Zmluvy,

2)

opakované
neodôvodnené
Objednávateľom,

3)

podstatné omeškanie (t. j. viac ako tridsať dní) oproti dohodnutému
harmonogramu zavinené Zhotoviteľom, alebo

neposkytnutie

informácií

požadovaných

v prípade akéhokoľvek iného porušenia povinností Zhotoviteľa podľa tejto Zmluvy a jeho
neschopnosti napraviť toto porušenie v primeranej lehote stanovenej Objednávateľom,
ktorá nesmie byť kratšia ako sedem dní po doručení písomného upozornenia Zhotoviteľovi
od Objednávateľa o takomto porušení povinnosti a o požadovanej náprave.
9

4.

Zhotoviteľ je oprávnený odstúpiť od Zmluvy len v prípade omeškania Objednávateľa so
zaplatením odplaty podľa článku VII tejto Zmluvy o viac ako šesťdesiat dní po splatnosti.

5.

Ak zistí niektorá zo Zmluvných strán pri plnení tejto Zmluvy prekážku, ktorá znemožňuje
vykonanie Diela zo strany Zhotoviteľa dohodnutým spôsobom, oznámi to bezodkladne druhej
Zmluvnej strane a začne s ňou okamžite rokovať v dobrej viere na odstránení takejto prekážky.
Pokiaľ sa Zmluvné strany nedohodnú do tridsať dní odo dňa doručenia oznámenia podľa
predchádzajúcej vety, môže ktorákoľvek Zmluvná strana od tejto Zmluvy odstúpiť.

6.

Odstúpenie od Zmluvy nadobúda účinnosť doručením odstúpenia od Zmluvy druhej Zmluvnej
strane. Vzájomne poskytnuté a prijaté plnenia do dňa odstúpenia si Zmluvné strany ponechajú.

7.

V prípade predčasného ukončenia Zmluvy sa Zhotoviteľ zaväzuje oznámiť Objednávateľovi
všetky úkony, ktoré je potrebné vykonať za účelom zabránenia vzniku akejkoľvek škody, ktorá
by mohla vzniknúť Objednávateľovi alebo Slovenskej republike v dôsledku nedokončenia Diela
zo strany Zhotoviteľa.

Článok XI
Záverečné ustanovenia
1.

Neoddeliteľnou súčasťou Zmluvy sú jej prílohy:
a) Príloha č. 1 – Výzva na predkladanie ponúk,
b) Príloha č. 2 – Akceptačný protokol,
c) Príloha č. 3 - Prezenčná listina,
d) Príloha č. 4 – Záznam zo stretnutia.

2.

Zmluva nadobúda platnosť dňom jej podpisu oboma Zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv.

3.

Meniť alebo dopĺňať ustanovenia tejto Zmluvy je možné iba formou písomných dodatkov
podpísaných oboma Zmluvnými stranami.

4.

Zmluva je vyhotovená v piatich rovnopisoch, každý s právnou silou originálu, z ktorých
Objednávateľ dostane štyri vyhotovenia a Zhotoviteľ jedno vyhotovenie.

5.

Právne vzťahy, ktoré nie sú upravené touto Zmluvou, sa spravujú príslušnými ustanoveniami
Obchodného zákonníka v znení neskorších predpisov a ostatných všeobecne záväzných právnych
predpisov platných a účinných na území Slovenskej republiky.

6.

Žiadna zo zmluvných strán nie je oprávnená postúpiť svoje práva a povinnosti podľa tejto zmluvy
na inú osobu bez predchádzajúceho písomného súhlasu druhej zmluvnej strany.

7.

Zmluvné strany sa dohodli, že svoje prípadné vzájomné spory v súvislosti s plnením alebo
10

výkladom tejto Zmluvy budú prednostne riešiť vzájomným rokovaním s cieľom dohody
o sporných skutočnostiach. Pokiaľ zmierlivé riešenie sporu nebude možné, spor rozhodnú
príslušné slovenské súdy.
8.

Ak sa niektoré z ustanovení tejto Zmluvy stane nevynútiteľným, neplatným alebo neúčinným,
bude toto ustanovenie neúčinné len do tej miery, do akej je nevynútiteľné, neplatné alebo
neúčinné. Ďalšie ustanovenia tejto Zmluvy ostávajú naďalej záväzné a v plnej platnosti
a účinnosti. Pokiaľ nastane takáto situácia, Zmluvné strany nahradia toto nevynútiteľné, neplatné
alebo neúčinné ustanovenie iným ustanovením, ktoré sa mu svojím obsahom a účelom bude čo
najviac približovať.

9.

Zmluvné strany vyhlasujú, že osoby, ktoré za nich túto Zmluvu podpisujú, sú plne oprávnené
a spôsobilé na takéto konanie, ktoré platne a účinne zaväzuje tú Zmluvnú stranu, za ktorú tieto
osoby konajú.

V Bratislave, dňa ..............................
za Objednávateľa:

V Bratislave, dňa ..............................
za Zhotoviteľa:

.......................................................
Mgr. Patrik Krauspe
vedúci úradu

.......................................................
Martin Pechovský
konateľ

11

Výzva na predkladanie ponúk
pre zákazku s nízkou hodnotou podľa § 117 zákona č. 343/2015 Z. z. o verejnom obstarávaní
a o zmene a doplnení niektorých zákonov v znení neskorších predpisov (ďalej len „zákon
o verejnom obstarávaní“)
1. Verejný obstarávateľ:
Úrad podpredsedu vlády SR pre investície a informatizáciu
Štefánikova 15
811 05 Bratislava
IČO 50349287
Kontaktná osoba:
tel. č.:
e-mail:
adresa hlavnej stránky verejného obstarávateľa /URL/: https://www.vicepremier.gov.sk/
2. Zatriedenie obstarávacieho subjektu podľa zákona:
Verejný obstarávateľ podľa § 7 ods. 1 písm. a) zákona o verejnom obstarávaní.
3. Názov zákazky podľa verejného obstarávateľa:
„Definovanie komunikačného a vzdelávacieho konceptu a nástrojov a ich aplikovanie v praxi
pre podporu manažmentu údajov vo verejnej správe“
4. Druh zákazky (tovary/služby/stavebné práce):
Služby
5. Hlavné miesto dodania tovaru/poskytnutia služieb/uskutočnenia stavebných prác:
Úrad podpredsedu vlády SR pre investície a informatizáciu, Štefániková 15, 811 05,
Bratislava.
6. Výsledok verejného obstarávania:
Zmluva o dielo podľa § 536 zákona č. 513/1991 Zb. Obchodný zákonník v znení neskorších
predpisov. Zmluva bude uzavretá na dobu určitú a to na 5 mesiacov odo dňa nadobudnutia
účinnosti zmluvy.
7. Stručný opis zákazky:
Zákazka má naplniť jeden z plánovaných výstupov Dátovej kancelárie pre rok 2018 v súlade s
míľnikmi definovanými v opise národného projektu „Zlepšenie využívania údajov vo verejnej
správe“.
Účelom zákazky je získanie odborných výstupov, ktoré budú slúžiť pre včasnú realizáciu
aktivity projektu č.7 „Školenia a worshopy ako pristupovať k údajom“.
Informatizácia verejnej správy mení spôsoby vzájomnej komunikácie a zjednodušuje
procesy, preto je tiež potrebné, aby táto zmena bola dostatočne vysvetlená naprieč všetkými
zúčastnenými stranami, primárne
medzi všetkými užívateľmi, ale aj tvorcami
a uchovávateľmi dát.
Pre zabezpečenie efektívnej realizácie komunikačných a vzdelávacích aktivít pre zlepšenie
využívania údajov vo verejnej správe zákazka zabezpečuje tri zásadné aktivity/výstupy:

Požadované výstupy:
1. Návrh podporných nástrojov a procesov na realizáciu aktivít pre zlepšenie využívania
údajov vo verejnej správe vrátane využitia sociálnych sietí.
2. Vypracovanie návrhu pre Web presense - online príručky pre využívanie údajov vo
verejnej správe.
3. Vytvorenie konceptu a identifikácia nástrojov na participatívne zapojenie orgánov
verejnej moci (OVM) a odbornej verejnosti do procesov tematických kancelárií.
8. Spoločný slovník obstarávania:
85312320-8 Poradenské služby
9. Celkový rozsah predmetu zákazky:
Pre zabezpečenie efektívnej realizácie komunikačných a vzdelávacích aktivít pre zlepšenie
využívania údajov vo verejnej správe zákazka zabezpečuje tri zásadné aktivity/výstupy:
1. Návrh podporných nástrojov a procesov na realizáciu aktivít pre zlepšenie využívania
údajov vo verejnej správe vrátane využitia sociálnych sietí
Detailná analýza jednotlivých nástrojov a procesov marketingovej podpory s cieľom podporiť
využívanie údajov vo verejnej správe a zvyšovať povedomie a spokojnosť s využívaním
údajov vo verejnej správe, zhodnotenie a odporučenie, ako a kedy aplikovať konkrétne
nástroje a procesy vrátane návrhov konkrétnych aktivít pre kontinuálne meranie spokojnosti
užívateľov (vrátane odbornej verejnosti). Výstupom bude písomne vypracovaný plán návrhu
podporných nástrojov, s dôrazom na využitie všetkých dostupných možností, ktoré ponúkajú
sociálne média vrátane plánov pre komunikáciu odborných tém dátovej kancelárie pre
odbornú verejnosť a dotknuté subjekty (OVM) spolu s detailným načasovaním aplikácie
jednotlivých podporných nástrojov v oblasti manažmentu dát. Výstup požadujeme odovzdať
formou akceptačného protokolu do rúk Objednávateľa do 2 mesiacov od nadobudnutia
účinnosti zmluvy. Predpokladaný počet človekohodín: 240.
Minimálny rozsah normostrán výstupu: 40
2. Vypracovanie návrhu pre Web presense - online príručky pre využívanie údajov vo
verejnej správe
Vypracovanie on line guideline/príručky pre vybrané orgány verejnej moci (OVM)
s konkrétnymi návrhmi riešení ako využívať údaje vo verejnej správe. Vypracovaný návrh
bude obsahovať detailné scenáre pre využívanie údajov, s cieľom zabezpečiť maximálnu
penetráciu využívania údajov vo verejnej praxi vrátane návrhov platformy pre tvorbu
inštruktážnych návodov, otázok a odpovedí primárne pre vybrané orgány verejnej moci
(OVM). Výstup požadujeme odovzdať formou akceptačného protokolu do rúk Objednávateľa
do 3 mesiacov od nadobudnutia účinnosti zmluvy. Predpokladaný počet človekohodín: 160
Minimálny rozsah normostrán výstupu: 20

3. Vytvorenie konceptu a identifikácia nástrojov na participatívne zapojenie OVM
a odbornej verejnosti do procesov tematických kancelárií
Stratégia zapojenia OVM a odbornej verejnosti do procesov tematických kancelárií
zanalyzuje súčasnú situáciu, silné a slabé stránky, hrozby a príležitosti s cieľom navrhnúť
unikátny koncept s optimálnou voľbou nástrojov pre komunikáciu a maximálne zapojenie sa
všetkých cieľových skupín do procesov tematických kancelárií (inštitúcie verejnej správy,
odborná verejnosť, zamestnanci ÚPPVII, široká verejnosť). Súčasťou stratégie bude
navrhovaný časový rámec. Objednávateľa do 5 mesiacov od nadobudnutia účinnosti zmluvy.
Predpokladaný počet človekohodín: 224
Minimálny rozsah normostrán výstupu: 30
Všetky výstupy musia plne reflektovať nasledujúce schválené dokumenty:
− Národná koncepcia informatizácie verejnej správy http://www.informatizacia.sk/narodna-koncepcia-informatizacie-verejnejspravy/1306s
− Detailný akčný plán Informatizácie verejnej správy - www.informatizacia.sk/ext_dokdetailny_akcny_plan.../26030c),
− Dátové požiadavky na službu Moje dáta https://metais.finance.gov.sk/studia/detail/d2112fad-b259-ae0c-157b-8587d43fa79a ,
− Hlavné dáta požadované verejnosťou https://www.minv.sk/swift_data/source/rozvoj_obcianskej_spolocnosti/aktuality/otvor
ene_vladnutie/2017/Vyhodnotenie%20prieskumu_2018-08-25.pdf ,
Dodávateľ predmetu zákazky sa zaväzuje do predložiť objednávateľovi predmet zákazky po
jednotlivých častiach v nasledovných termínoch a v nasledovnom minimálnom rozsahu:
Sumár aktivít a výstupov
1. Návrh podporných nástrojov a procesov na realizáciu aktivít pre zlepšenie využívania
údajov vo verejnej správe vrátane využitia sociálnych sietí
 minimálny rozsah normostrán 40; predpokladaný počet človekohodín 240;
výstup odovzdať do 2 mesiacov od nadobudnutia účinnosti zmluvy
2. Vypracovanie návrhu pre Web presense - online príručky pre využívanie údajov vo
verejnej správe
 minimálny rozsah normostrán 20; predpokladaný počet človekohodín 160;
výstup odovzdať do 3 mesiacov od nadobudnutia účinnosti zmluvy
3. Vytvorenie konceptu a identifikácia nástrojov na komunikáciu a participatívne
zapojenie OVM a odbornej verejnosti do procesov tematických kancelárií
 minimálny rozsah normostrán 40; predpokladaný počet človekohodín 224
Predpokladaná celková časová náročnosť je 624 človekohodín, čo predstavuje 78 človekodní
(8 človekohodín = 1 človekodeň). Zmluvný vzťah je uzatváraný do dobru určitú na 6
mesiacov odo dňa nadobudnutia účinnosti zmluvy. Zákazku zabezpečí dodávateľ počas tohto
obdobia tak, aby sumárne odpracoval maximálne 624 človekohodín.

10. Predpokladaná hodnota zákazky v EUR bez DPH: 46 233,33 EUR
Predpokladaná hodnota zákazky bola určená na základe prieskumu trhu a v súlade s
ustanoveniami § 6 zákona o verejnom obstarávaní.
11. Hlavné podmienky financovania a platobné dojednania:
Na základe faktúry dodávateľa. Splatnosť faktúry do 30 dní od jej doručenia. Predmet
zákazky bude spolufinancovaný z prostriedkov EŠIF.
12. Podmienky účasti:
12.1. Osobné postavenie uchádzačov a záujemcov vrátane požiadaviek týkajúcich sa zápisu
do profesijného alebo obchodného registra:
Uchádzač predloží doklad o oprávnení poskytovať službu v oblasti predmetu zákazky
(napríklad výpis z obchodného registra, živnostenského registra, alebo registra neziskových
organizácií).
Odôvodnenie požiadaviek viažucich sa k podmienke účasti osobného postavenia:
Požiadavka vyplýva zo zákona č. 343/2015 Z. z. o verejnom obstarávaní (§ 32 ods. 2 písm. e)
zákona), uchádzač predloží doklad o oprávnení poskytovať službu, ktorý zodpovedá predmetu
zákazky.
12.2. Technická alebo odborná spôsobilosť uchádzača:
Uchádzač predloží minimálne jednu praktickú skúsenosť s tvorbou a realizáciou
komunikačného a vzdelávacieho konceptu v obdobnom rozsahu ako je popísaný v bode č. 9
tejto výzvy. Požadovaná úroveň štandardov sa preukazuje zoznamom poskytnutých služieb za
predchádzajúcich 3 rokov od vyhlásenia verejného obstarávania s uvedením cien, lehôt
dodania a odberateľov.
Minimálna úroveň požadovaného zoznamu poskytnutých služieb musí byť v súhrnnej
hodnote minimálne 40 000,00 EUR bez DPH a uchádzač môže túto hodnotu doložiť jednou
zmluvou alebo kombináciou viacerých zmlúv.
Odôvodnenie požiadaviek viažucich sa k podmienkam účasti: Požiadavka vyplýva zo
zákona č. 343/2015 Z. z. o verejnom obstarávaní (§ 34 ods. 1 písm. a) zákona).

Uchádzač predloží doklady podľa tohto bodu výzvy.
Ak z predložených dokladov nemožno posúdiť ich platnosť alebo splnenie podmienky účasti,
verejný obstarávateľ požiada uchádzača o vysvetlenie alebo doplnenie predložených
dokladov. Ak uchádzač nesplní požiadavku podľa tohto bodu výzvy na predkladanie ponúk,
ani po výzve na vysvetlenie alebo doplnenie chýbajúcich dokladov, bude z verejného
obstarávania vylúčený.

13. Kritérium na vyhodnotenie ponúk:
Najnižšia celková cena uvedená v EUR vrátane DPH. Súčasťou ponukovej ceny za
poskytnutie služby musia byť všetky náklady, ktoré vzniknú uchádzačovi pri plnení predmetu
zmluvy. V prípade, že uchádzač nie je platiteľom DPH, uvedie verejnému obstarávateľovi
túto skutočnosť.
14. Lehota na predkladanie ponúk uplynie dňa (dátum a čas):
27.8.2018 do 13:00 hod.
15. Miesto na predloženie ponúk:
Ponuky je potrebné predkladať výlučne elektronicky na obe emailové adresy:,
16. Ponuka musí obsahovať:
1. Doplnený a podpísaný Návrh na plnenie kritéria určeného verejným obstarávateľom na
hodnotenie ponúk – podľa bodu č. 17.
2. Doklady preukazujúce splnenie podmienok účasti podľa bodu č. 12 tejto výzvy na
predkladanie ponúk.
Verejný obstarávateľ po vyhodnotení ponúk bezodkladne zašle informáciu o vyhodnotení
ponúk všetkým uchádzačom. Verejný obstarávateľ bude úspešného uchádzača kontaktovať
mailom ihneď po vyhodnotení.
17. Návrh na plnenie kritéria určeného verejným obstarávateľom na hodnotenie ponúk:

Názov

Návrh podporných
nástrojov a procesov na
realizáciu aktivít pre
zlepšenie využívania údajov
vo verejnej správe vrátane
1.)
využitia sociálnych sietí

2.)

Vypracovanie návrhu pre
Web presense - online
príručky pre využívanie
údajov vo verejnej správe

časové
rozpätie Minimálny
prípravy
Rozsah
Rozsah
rozsah
(človekodní)
v
(človekohodín)
(počet
spolupráci normostrán)
s UPPVII

240

160

30

2 mes. (do
2
mesiacov
od
účinnosti
zmluvy)

40

20

1 mes. (do
3
mesiacov
od
účinnosti

20

Cena
spolu
bez
DPH

Cena
spolu s
DPH

zmluvy)

Vytvorenie konceptu
a identifikácia nástrojov na
participatívne zapojenie
3.)
OVM a odbornej verejnosti
do procesov tematických
kancelárií

Spolu

224

624

2 mes. (do
5
mesiacov
od
účinnosti
zmluvy)

28

78

30

5
mesiacov

Výpočet: súčin hodinovej sadzby za človekohodinu a maximálneho predpokladaného počtu
človekohodín
18. Jazyk, v ktorom možno predložiť ponuky:
Štátny jazyk, slovenský jazyk.
19. Zákazka sa týka projektu / programu financovaného z fondov EÚ:
Áno
20. Dátum zaslania výzvy na predkladanie ponúk
17.8.2018

AKCEPTAČNÝ PROTOKOL

K zmluve o dielo č. 263/2018

Objednávateľ: Úrad podpredsedu vlády Slovenskej republiky pre investície a informatizáciu,
Štefánikova 15, 811 05 Bratislava, IČO 50349287

Poskytovateľ: MGROUP s.r.o

Predmet: Definovanie komunikačného a vzdelávacieho konceptu a nástrojov na ich aplikovanie
v praxi pre podporu manažmentu údajov vo verejnej správe

Zhotoviteľ týmto potvrdzuje, že dodal dielo definované v čl. .... zmluvy a vypracoval
a odovzdal ...... v zmysle čl. ... bod .... zmluvy dňa xx.xx.xxxx v jednom exemplári
v slovenskom jazyku a v jednom exemplári na elektronickom nosiči.

Objednávateľ potvrdzuje, že prebral od zhotoviteľa výstup v požadovanej forme
a kvalite.

Iné vyjadrenie (objednávateľ uvedie iné vyjadrenie a príslušné skutočnosti
v prílohe protokolu).
Za zhotoviteľa:

Za objednávateľa:

Príloha č. 12

Prezenčná listina
Ú r a d p o d p r e d s e d u vl á d y S R p r e i n ve s t í c i e
a i n fo r m a t i z á c i u
Z l e p š e ni e d i g i t á l ny c h s l u ž i e b ve r e j ne j s p r á v y
p r o s t r e d ní c t vo m b e h a vi o r á l n yc h i no vá c i í

Prijímateľ:
N á z o v p r o j e k t u:
Kód projektu ITMS2014+:
N á z o v a k t i v i t y / š k o l e ni a

Miesto konania aktivity/školenia: ..................................................................................
Dátum konania aktivity/školenia: .................................................................................
Trvanie aktivity/školenia:

od: ........ hod

-

do: ........ hod

Meno lektora resp. lektorov:
P. č.

Titul, meno a priezvisko

Podpis

Zoznam účastníkov aktivity/školenia:
P. č. Titul, meno a priezvisko

Organizácia

Podpis

Tento projekt je podporený z Európskeho sociálneho fondu.

Platnosť:31.08.2018, účinnosť:01.09.2018

Poznámka

Zápisnica z pracovného stretnutia
Účastníci: podľa prezenčnej listiny
Konanie:
Čas:
Program

Zápis

Zapísal:

