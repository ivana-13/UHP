KRRZ_Z_2018/13

Zmluva o spracovávaní osobných údajov podľa zákona č. 18/2018 Z.z. o ochrane osobných
údajov a Nariadenia Európskeho parlamentu a Rady (EÚ) 2016/679 z 27. apríla 2016 o ochrane
fyzických osôb pri spracúvaní osobných údajov a o voľnom pohybe takýchto údajov, ktorým sa
zrušuje smernica 95/46/ES (ďalej len „Zmluva“)
Táto Zmluva sa uzatvára medzi zmluvnými stranami:
1.
Názov a právna forma:
Sídlo:
IČO:
Zapísaná v registri:
Zastúpená:

Profesia, spol. s r.o.
Pribinova 25, 81109 Bratislava, Slovenská republika
35 800 861
Okresný súd Bratislava I, oddiel: Sro, vložka č. 22949/B
Mgr. Ivana Molnárová, konateľ

(ďalej ako „Sprostredkovateľ“)
a
2.
Názov a právna forma:
Sídlo:
IČO:
Zastúpená:

Kancelária Rady pre rozpočtovú zodpovednosť
Imricha Karvaša 1, 813 25 Bratislava - Staré Mesto, Slovensko
42263051
Ing. Viktor Novysedlák, výkonný riaditeľ

(ďalej ako „Prevádzkovateľ “)
1.

Predmet Zmluvy

1.1.

Predmetom tejto Zmluvy je dohoda medzi Prevádzkovateľom a Sprostredkovateľom
o podmienkach spracovávania osobných údajov Sprostredkovateľom.

2.

Účel spracúvania osobných údajov

2.1.

Účelom spracúvania osobných údajov je plnenie práv a povinností Prevádzkovateľa ako
zamestnávateľa alebo budúceho zamestnávateľa vo vzťahu k uchádzačom o zamestnanie,
najmä osobných údajov uchádzačov o zamestnanie pre zabezpečenie výberového procesu u
Prevádzkovateľa. Dotknutými osobami pre účely tejto Zmluvy sú uchádzači o zamestnanie u
Prevádzkovateľa.

3.

Zoznam/rozsah osobných údajov a okruh dotknutých osôb

3.1.

Predmetom spracovávania sú osobné údaje uchádzačov o zamestnanie Prevádzkovateľa (ďalej
len ako „dotknuté osoby“), najmä: meno, priezvisko, dátum narodenia, adresa, informácie
týkajúce sa vzdelania a pracovných skúseností dotknutej osoby. Prevádzkovateľ poveruje
Sprostredkovateľa, aby spracovával osobné údaje dotknutých osôb najmä v nasledovnom
rozsahu podľa ustanovenia 4.2.2. tejto Zmluvy.

3.2.

Predmetom spracúvania sú osobné údaje, ktoré boli získané prostredníctvom Prevádzkovateľa.
Predmetom spracúvania môžu byť výlučne osobné údaje, ktoré svojím rozsahom a obsahom
zodpovedajú účelu ich spracúvania a sú nevyhnutné na jeho dosiahnutie.

4.

Podmienky spracúvania osobných údajov a zoznamu povolených operácií

4.1.

Práva a povinnosti Prevádzkovateľa:

1

KRRZ_Z_2018/13

4.1.1.

Prevádzkovateľ vyhlasuje, že pri výbere Sprostredkovateľa dbal na jeho odbornú, technickú,
organizačnú a personálnu spôsobilosť a jeho schopnosť zaručiť bezpečnosť spracúvaných
osobných údajov.

4.1.2.

Prevádzkovateľ je oprávnený od Sprostredkovateľa kedykoľvek počas trvania platnosti a po
skončení platnosti Zmluvy žiadať vykonanie: opráv, likvidovanie, zablokovanie, vydanie,
anonymizovanie osobných údajov, ktoré sa spracovávajú na základe tejto Zmluvy; týmto nie je
dotknuté ustanovenie 5.1. tejto Zmluvy.

4.1.3.

Zaobchádzanie a spracúvanie s osobnými údajmi sa uskutoční výlučne vo forme stanovenej
v tejto Zmluve.

4.1.4.

Za získania a posúdenie prípustnosti získavania osobných údajov je zodpovedný výlučne
Prevádzkovateľ.

4.2.

Práva a povinnosti Sprostredkovateľa:

4.2.1.

Pri spracúvaní osobných údajov je Sprostredkovateľ povinný dodržiavať všeobecne záväzné
právne predpisy o ochrane osobných údajov. Sprostredkovateľ spracuje osobné údaje získané
Prevádzkovateľom výlučne vo forme stanovenej v tejto Zmluve a prípadne podľa jednotlivých
zdokumentovaných pokynov Prevádzkovateľa. Sprostredkovateľ musí bezodkladne informovať
Prevádzkovateľa, pokiaľ je podľa jeho názoru niektorý pokyn v rozpore so všeobecne záväzným
právnym predpisom. Sprostredkovateľ je oprávnený prerušiť realizáciu príslušného pokynu
dovtedy, kým ho nepotvrdí alebo nezmení osoba Prevádzkovateľom oprávnená na vydávanie
pokynov.

4.2.2.

Sprostredkovateľ je oprávnený v informačnom systéme uvedenom v bode 6. Tejto Zmluvy
vykonávať s osobnými údajmi nasledovné operácie – môže ich:
a)
b)
c)
d)
e)
f)
g)
h)
i)

zhromažďovať,
zaznamenávať,
usporadúvať,
vyhľadávať,
prehliadať,
uchovávať,
likvidovať,
prenášať,
poskytovať.

4.2.3.

Sprostredkovateľ je povinný zabezpečiť, aby osoby oprávnené spracúvať osobné údaje boli
viazané vhodnou povinnosťou zachovávať dôvernosť informácií vyplývajúc z tejto Zmluvy.

4.2.4.

Sprostredkovateľ je povinný prijímať primerané technické a organizačné opatrenia pre zaistenie
bezpečnosti spracúvania osobných údajov. Sprostredkovateľ je povinný najmä:
a) zabrániť nepovoleným osobám prístup k zariadeniam na spracúvanie osobných údajov,
b) zabrániť tomu, aby mohli nepovolené osoby využívať zariadenia na spracúvanie osobných
údajov,
c) zabezpečiť, aby osoby oprávnené na používanie informačného systému na spracúvanie
osobných údajov mali výhradne prístup len k údajom, ktoré tvoria základ ich oprávnenia,
d) zabezpečiť, aby počas elektronického prenosu alebo prepravy osobných údajov alebo ich
ukladania na dátové nosiče nebolo možné osobné údaje neoprávneným spôsobom čítať,
kopírovať, pozmeňovať, likvidovať,
e) zabezpečiť, aby bolo možné, zistiť alebo skontrolovať, kto zadal, pozmenil alebo odstránil
osobné údaje z informačného systému,
f)

zabezpečiť, aby boli osobné údaje chránené pred náhodným zničením alebo stratou,

2

KRRZ_Z_2018/12

4.2.5.

Sprostredkovateľ je povinný poučiť všetky osoby oprávnené spracúvať osobné údaje
o zásadách a zákonných podmienkach spracúvania osobných údajov.

4.2.6.

Sprostredkovateľ na základe tejto Zmluvy spracováva osobné údaje vo vlastných priestoroch,
na vlastných výpočtových prostriedkoch a vlastnými oprávnenými osobami, ak nie je v tejto
Zmluve dohodnuté inak, (najmä ak ich bude spracúvať prostredníctvom subdodávateľa).
Osobné údaje bude poskytovať Prevádzkovateľ Sprostredkovateľovi v elektronickej podobe.
Prevádzkovateľ a Sprostredkovateľ sa dohodli že Sprostredkovateľ je oprávnený spracúvanie
osobných údajov vykonať aj prostredníctvom subdodávateľov. Subdodávateľ spracúva osobné
údaje a zabezpečuje ich ochranu na zodpovednosť Sprostredkovateľa. Na účely tejto Zmluvy
subdodávateľom Sprostredkovateľa je: Google Ireland Limited, služba Google Cloud Platform
podľa Google Cloud Platform Terms of Service publikovanej na internetovej stránke:
https://cloud.google.com/terms/

4.2.7.

Sprostredkovateľ je povinný v čo najväčšej miere pomáhať a poskytovať súčinnosť
prevádzkovateľovi vhodnými technickými a organizačnými opatreniami pri plnení jeho
povinnosti reagovať na žiadosti o výkon práv dotknutej osoby.

4.2.8.

Spracovanie osobných údajov sa uskutočňuje výlučne v oblasti Slovenskej republiky,
v členskom štáte Európskej únie alebo v inom zmluvnom štáte Dohody o európskom
hospodárskom priestore.

4.2.9.

Sprostredkovateľ pomáha prevádzkovateľovi zabezpečiť plnenie povinností podľa článkov
Nariadenia Európskeho parlamentu a Rady (EÚ) 2016/679 z 27. apríla 2016 o ochrane
fyzických osôb pri spracúvaní osobných údajov a o voľnom pohybe takýchto údajov, ktorým sa
zrušuje smernica 95/46/ES 32 až 36 Nariadenia s prihliadnutím na povahu spracúvania a
informácie dostupné Sprostredkovateľovi.

4.2.10. Sprostredkovateľ poskytne Prevádzkovateľovi všetky informácie potrebné na preukázanie
splnenia povinností stanovených všeobecne záväznými predpismi a umožní audity, ako aj
kontroly vykonávané Prevádzkovateľom alebo iným audítorom, ktorého poveril Prevádzkovateľ,
a prispieva k nim.
5.

Likvidácia osobných údajov

5.1.

Sprostredkovateľ je povinný po ukončení skončení spracúvania osobných údajov bez
výslovného súhlasu Prevádzkovateľa ich anonymizovať. Anonymizované osobné údaje môžu
byť ďalej využívané výlučne na štatistické účely.

6.

Systémové prostredie, Technické a organizačné opatrenia

6.1.

Osobné údaje sa spracúvajú prostredníctvom informačného systému Sprostredkovateľa:
Profesia – platforma Mark.

6.2.

Sprostredkovateľ sa zaväzuje a vyhlasuje, že informačný systém Profesia – Mark je účinný proti
neoprávnenému prístupu, zmenám, zničeniu alebo strate, nepovolenému prenosu, inému
nepovolenému spracovaniu a inému zneužitiu osobných údajov.

7.

Povinnosť mlčanlivosti a zodpovednosť

7.1.

Sprostredkovateľ sa zaväzuje, že pri spracovávaní osobných údajov Prevádzkovateľa zachová
mlčanlivosť o spracovávaných osobných údajoch.

7.2.

Sprostredkovateľ je povinný svojich pracovníkov poverených realizáciou prác oboznámiť s
rozhodujúcimi ustanoveniami o utajení osobných údajov a písomne ich zaviazať k mlčanlivosti
o spracovávaných osobných údajoch.

7.3.

Povinnosť mlčanlivosti ohľadne osobných údajov trvá aj po skončení činnosti podľa tejto
Zmluvy.

7.4

Zmluvné strany sú zodpovedné za škody alebo straty druhej strany ak je škoda alebo strata
spôsobená vinou alebo nedbanlivosťou na strane Sprostredkovateľa.

3

KRRZ_Z_2018/13

7.5.

Zmluvná strana nie je zodpovedná za nepriame straty druhej zmluvnej strany, vrátane (ale nie
výlučne) straty ziskov, dobrého mena, stiahnutia produktov z predaja, straty údajov, atď.

7.6.

Vyššie uvedené obmedzenia zodpovednosti neplatia, ak sú v rozpore so všeobecne záväznými
právnymi predpismi alebo ak zmluvná strana spôsobila škodu úmyselne či z vedomej
nedbanlivosti.

7.7.

V prípade, že Sprostredkovateľ bude povinný nahradiť škodu alebo uhradiť kompenzáciu
dotknutým osobám alebo iným subjektom za škody spôsobené spracúvaním Osobných údajov
v rozpore s platnými a účinnými všeobecne záväznými právnymi predpismi o ochrane osobných
údajov, v pomere v akom je Prevádzkovateľ zodpovedný za takýto rozpor odškodní
Sprostredkovateľa.

7.8.

Sprostredkovateľ zodpovedá za škodu spôsobenú spracúvaním, len ak neboli splnené
povinnosti, ktoré platné a účinné všeobecne záväzné právne predpisy ukladajú výslovne
sprostredkovateľom, alebo ak konal nad rámec alebo v rozpore s pokynmi Prevádzkovateľa,
ktoré boli v súlade s platnými a účinnými všeobecne záväznými právnymi predpismi.

8.

Doba platnosti poverenia

8.1.

Táto Zmluva nadobúda platnosť a účinnosť jej podpísaním oboma zmluvnými stranami a
uzatvára sa na dobu neurčitú.

8.2.

Sprostredkovateľ odo dňa nadobudnutie platnosti a účinnosti Zmluvy je oprávnený na
spracúvanie osobných údajov dotknutých osôb.

9.

Všeobecné ustanovenia

9.1.

Zmluvné strany vyhlasujú, že sú plne spôsobilé na právne úkony, ich zmluvná voľnosť nie je
obmedzená, túto Zmluvu uzatvorili na základe ich slobodnej a vážnej vôle, ktorú prejavili určite
a zrozumiteľne.

9.2.

Táto zmluva je vyhotovená v dvoch rovnopisoch, z ktorých každý zo zmluvných strán obdrží po
jednom rovnopise

Kontaktné údaje zodpovednej osoby za ochranu osobných údajov: dataprotection@profesia.sk

V Bratislave dňa ........................................

Prevádzkovateľ........................................

Sprostredkovateľ ........................................

4

