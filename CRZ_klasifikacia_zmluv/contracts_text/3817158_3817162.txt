Zmluva
o zabezpečení ochrany osobných údajov spracúvaných sprostredkovateľom
v súlade s nariadením Európskeho parlamentu a rady EÚ 2016/679 o ochrane fyzických osôb pri
spracúvaní osobných údajov a o voľnom pohybe takýchto údajov, ktorým sa zrušuje smernica
95/46/ES (ďalej len „nariadenie GDPR“) a so zákonom č. 18/2018 Z. z. o ochrane osobných
údajov a o zmene a doplnení niektorých zákonov (ďalej len „Zákon o ochrane osobných údajov“)

I. Zmluvné strany

Sprostredkovateľ:
Názov:

DataCentrum

Adresa sídla: Cintorínska 5
814 88 Bratislava
IČO:

00151564

DIČ:

2020845079

Zastúpený:

Ing. Mojmír Kollár - riaditeľ

Telefón:

02 / 59 278 111

Ďalší sprostredkovateľ:
Názov:

ANASOFT APR, spol. s r.o.

Adresa sídla: Mlynská dolina 41
IČO:

31361552

Zastúpený:

Ing. Stanislav Čekovský – výkonný riaditeľ

Telefón:

02 / 3223 4111

uzatvárajú podľa článku 28 nariadenia GDPR alebo § 34 Zákona o ochrane osobných údajov túto
zmluvu o spracúvaní osobných údajov ďalším sprostredkovateľom.

II. Úvodné ustanovenia
1. Ak v zmluve výslovne nie je uvedené inak, rozumie sa pod pojmom:
a) dotknutá osoba: identifikovaná alebo identifikovateľná fyzická osoba, ktorej sa osobné
údaje týkajú (čl. 4 ods. 1 nariadenia GDPR alebo § 5 písm. n) Zákona o ochrane osobných
údajov),
b) osobný údaj: akékoľvek informácie týkajúce sa identifikovanej fyzickej osoby alebo
identifikovateľnej fyzickej osoby, ktorú možno identifikovať priamo alebo nepriamo,
najmä odkazom na identifikátor, ako je napríklad meno, priezvisko, identifikačné číslo,
lokalizačné údaje, alebo on-line identifikátor, alebo odkazom na jeden, či viaceré prvky,
ktoré sú špecifické pre fyzickú, fyziologickú, genetickú, mentálnu, ekonomickú, kultúrnu
alebo sociálnu identitu tejto fyzickej osoby (čl. 4 ods. 1 nariadenia GDPR alebo § 2 písm.
Zákona o ochrane osobných údajov),
c) prevádzkovateľ: je fyzická alebo právnická osoba, orgán verejnej moci, agentúra alebo
iný subjekt, ktorý sám alebo spoločne s inými určí účely a prostriedky spracúvania
osobných údajov; v prípade, že sa účely a prostriedky tohto spracúvania stanovujú v práve
Únie alebo v práve členského štátu, možno prevádzkovateľa alebo konkrétne kritériá na
jeho určenie určiť v práve Únie alebo v práve členského štátu (čl. 4 ods. 7 nariadenia
GDPR alebo § 5 písm. o) Zákona o ochrane osobných údajov),
d) sprostredkovateľ: je fyzická alebo právnická osoba, orgán verejnej moci, agentúra alebo
iný subjekt, ktorý spracúva osobné údaje v mene prevádzkovateľa (čl. 4 ods. 8 nariadenia
GDPR alebo § 5 písm. p) Zákona o ochrane osobných údajov),
e) ďalší sprostredkovateľ: je fyzická alebo právnická osoba, orgán verejnej moci, agentúra
alebo iný subjekt, ktorý je prostredníctvom sprostredkovateľa zapojený do vykonávania
osobitných spracovateľských činností v mene prevádzkovateľa.
III.

Účel, predmet a doba spracúvania

1. Účelom tejto zmluvy je úprava práv a povinností zmluvných strán pri zabezpečení ochrany
osobných údajov pri ich spracúvaní ďalším sprostredkovateľom.
2. DataCentrum ako sprostredkovateľ spracúva v mene prevádzkovateľa, ktorým je
Ministerstvo Financií Slovenskej republiky (ďalej len „MFSR”) osobné údaje dotknutých
osôb.
3. Pri napĺňaní stanoveného účelu ďalší sprostredkovateľ spracúva osobné údaje za účelom
stanoveným v Zmluve o dielo a o poskytovaní služieb uzavretou medzi DataCentrom
a ANASOFT APR, spol. s.r.o. (číslo zmluvy DC/47/2018). Na dosiahnutie účelu
spracúvania je ďalší sprostredkovateľ oprávnený vykonávať spracovateľské operácie s
osobnými údajmi iba v rozsahu nevyhnutnom na plnenie Zmluvy o dielo a o poskytovaní
služieb uzavretou medzi DataCentrom a ANASOFT APR, spol. s.r.o., a to v súlade s
prílohou č.1 tejto zmluvy.
4. Doba spracúvania osobných údajov je vymedzená platnosťou a účinnosťou tejto zmluvy.

5. Ďalší sprostredkovateľ je oprávnený spracúvať osobné údaje odo dňa nadobudnutia účinnosti
tejto zmluvy.
6. Povinnosti zmluvných strán pri spracúvaní osobných údajov sú vymedzené Zákonom č.
171/2005 Z. z. o hazardných hrách a o zmene a doplnení niektorých zákonov v znení
neskorších predpisov a doba spracúvania osobných údajov je vymedzená účinnosťou tejto
zmluvy, ktorá je uzavretá na dobu neurčitú.
IV. Práva a povinnosti zmluvných strán
1. Ďalší sprostredkovateľ je povinný pri spracúvaní osobných údajov dodržiavať nasledovné
pokyny:
a) spracúvať, či inak zaobchádzať s osobnými údajmi dotknutých osôb len na účely
stanovené v tejto zmluve a v súlade s pokynmi sprostredkovateľa,
b) dodržiavať všetky bezpečnostné opatrenia podľa čl. 32 nariadenia GDPR alebo § 39
Zákona o ochrane osobných údajov za účelom ochrany osobných údajov s cieľom chrániť
osobné údaje tak, aby nedošlo k ich strate, poškodeniu, prezradeniu alebo zneužitiu treťou
osobou,
c) zachovávať mlčanlivosť o osobných údajoch dotknutých osôb a zabezpečiť, aby všetky
fyzické osoby konajúce na základe poverenia ďalšieho sprostredkovateľa, ktoré majú
prístup k osobným údajom prevádzkovateľa, zachovávali o nich mlčanlivosť a to aj po
ukončení účelu spracúvania osobných údajov a boli zaviazané dodržiavať pravidlá
definované v tejto zmluve,
d) neposkytnúť, nesprístupniť ani nezverejniť osobné údaje dotknutých osôb tretím stranám
alebo neoprávneným osobám, okrem prípadov, kedy poskytovanie, sprístupňovanie a
zverejňovanie osobných údajov stanovuje právo Európskej únie alebo právne predpisy SR
alebo medzinárodné zmluvy, ktorými je Slovenská republika viazaná,
e) nevyužívať osobné údaje dotknutých osôb pre vlastnú potrebu, pre potreby vlastnej
podnikateľskej činnosti a ani na účely reklamy,
f) nezískavať osobné údaje kopírovaním, skenovaním alebo iným zaznamenávaním
úradných dokladov na nosiči informácií,
g) vytvárať kópie z osobných údajov dotknutých osôb iba na účely uvedené vyššie a na
základe výslovnej žiadosti sprostredkovateľa,
h) zabezpečiť najneskôr ku dňu ukončenia tejto zmluvy:
 vrátenie všetkých spracúvaných osobných údajov v papierovej podobe
sprostredkovateľovi, vrátane všetkých existujúcich kópií, ak právo Únie alebo
právne predpisy SR alebo medzinárodné zmluvy, ktorými je Slovenská republika
viazaná nepožaduje uchovávanie týchto osobných údajov,
 vymazanie všetkých spracúvaných osobných údajov v
elektronickej forme
(databázy, zálohy, hmotné nosiče, lokálne disky, sieťové úložiská a pod.), vrátane
všetkých existujúcich kópií, ak právo Únie alebo právne predpisy SR alebo

medzinárodné zmluvy, ktorými je Slovenská republika viazaná nepožaduje
uchovávanie týchto osobných údajov,
i) nerealizovať prenos osobných údajov do tretej krajiny alebo medzinárodnej organizácie,
okrem prípadov, keď si to vyžaduje právo Únie alebo právne predpisy SR alebo
medzinárodné zmluvy, ktorými je Slovenská republika viazaná; v takomto prípade ďalší
sprostredkovateľ oznámi sprostredkovateľovi túto právnu požiadavku pred spracúvaním,
pokiaľ dané právo takéto oznámenie nezakazuje zo závažných dôvodov verejného
záujmu,
j) prijať všetky technické a organizačné opatrenia, ktoré sú nevyhnutné na zabezpečenie
bezpečnosti spracúvania osobných údajov v súlade s čl. 32 nariadenia GDPR alebo § 39
Zákona o ochrane osobných údajov.
k) vopred informovať sprostredkovateľa o potrebe zapojiť do spracúvania osobných údajov
ďalšiu tretiu stranu pri dodržaní nasledovných pravidiel:
 ďalší sprostredkovateľ môže zapojiť do spracúvania osobných údajov ďalšiu tretiu
stranu iba na základe osobitného písomného súhlasu sprostredkovateľa; kým
sprostredkovateľ písomný súhlas neposkytne, ďalší sprostredkovateľ nesmie ďalšiu
tretiu stranu do spracúvania osobných údajov zapojiť,
 ak sprostredkovateľ písomný súhlas udelí, ďalší sprostredkovateľ je povinný pred
začatím spracúvania ďalšou treťou stranou písomne zaviazať ďalšiu tretiu stranu
rovnakými zmluvnými podmienkami spracúvania osobných údajov, aké sú uvedené
v tejto zmluve, najmä musí poskytnúť dostatočné záruky na prijatie primeraných
technických a organizačných opatrení, ktoré budú spĺňať požiadavky nariadenia
GDPR a Zákona o ochrane osobných údajov,
 ak ďalšia tretia strana nesplní svoje povinnosti, ďalší sprostredkovateľ zostáva voči
sprostredkovateľovi plne zodpovedný za plnenie povinností tejto tretej strany,
 ďalší sprostredkovateľ je povinný overiť si, že ďalšia tretia strana zabezpečuje
primerané záruky ochrany osobných údajov a má zavedené primerané technické
a organizačné opatrenia v oblasti ochrany osobných údajov.
2. Ďalší sprostredkovateľ je pri spracúvaní osobných údajov, s prihliadnutím na povahu
spracúvania, povinný poskytnúť prevádzkovateľovi a sprostredkovateľovi nevyhnutnú
súčinnosť v nasledovných oblastiach:
a) zaistenia primeranej úrovne bezpečnosti pri spracúvaní osobných údajov (čl. 32
nariadenia GDPR alebo § 39 Zákona o ochrane osobných údajov),
b) posúdenia vplyvu na ochranu osobných údajov a konzultácie s dozorným orgánom (čl.
35 a čl. 36 nariadenia GDPR alebo § 42 až 43 Zákona o ochrane osobných údajov).
V prípade, že sprostredkovateľ a prevádzkovateľ bude pri poskytnutí súčinnosti podľa bodov 2a)
a 2b) požadovať od ďalšieho sprostredkovateľa vykonanie posúdenia vplyvu na ochranu
osobných údajov alebo implementovať zmeny v oblasti technických a organizačných opatrení,
ktoré povedú k zvýšeniu priamych alebo nepriamych nákladov ďalšieho sprostredkovateľa, ten

o tom bude písomne informovať prevádzkovateľa a sprostredkovateľa. Ďalej sa bude postupovať
podľa samostatnej písomnej čiastkovej zmluvy (objednávky).
3. Ďalší sprostredkovateľ je povinný postupovať pri plnení povinností vyplývajúcich z tejto
zmluvy reagovať na žiadosti o výkon práv dotknutej osoby ustanovených v kapitole III.
Nariadenia GDPR alebo v II. Hlave Zákona o ochrane osobných údajov nasledovne:
a) bezodkladne informovať sprostredkovateľa v prípade prijatia žiadosti dotknutej osoby
súvisiacej s vybavovaním jej práv a postúpiť žiadosť dotknutej osoby
sprostredkovateľovi,
b) poskytnúť nevyhnutnú súčinnosť sprostredkovateľovi a prevádzkovateľovi vhodnými
technickými a organizačnými opatreniami pri plnení jeho povinnosti reagovať na
žiadosti o výkon práv dotknutých osôb po zohľadnení povahy spracúvania ich osobných
údajov (napr. transparentnosť poskytovaných údajov, informačná povinnosť, právo na
prístup k údajom, právo na opravu, právo na zabudnutie, právo na obmedzenie
spracúvania).
4. Ďalší sprostredkovateľ je povinný oznámiť prevádzkovateľovi a sprostredkovateľovi každé
porušenie ochrany osobných údajov podľa nasledovných pravidiel:
a) oznámenie musí vykonať bezodkladne, najneskôr do 24 hodín od okamžiku, kedy sa
o porušení ochrany osobných údajov dozvedel,
b) oznámenie musí byť vykonané prostredníctvom správy elektronickej pošty na adresu
uvedenú v čl. VI. Pravidlá komunikácie a kontaktné údaje tejto zmluvy, ods. 4 a ods. 5
tejto zmluvy,
c) oznámenie musí obsahovať tieto informácie:
- opis porušenia ochrany osobných údajov vrátane, podľa možnosti, kategórií
a približného počtu dotknutých osôb, ktorých sa porušenie týka, a kategórií
a približného počtu dotknutých záznamov o osobných údajoch,
- meno/názov a kontaktné údaje zodpovednej osoby alebo iného kontaktného miesta,
kde možno získať viac informácií o porušení ochrany osobných údajov,
- opis pravdepodobných následkov porušenia ochrany osobných údajov,
- opis opatrení prijatých alebo navrhovaných sprostredkovateľom s cieľom napraviť
porušenie ochrany osobných údajov vrátane, podľa potreby, opatrení na zmiernenie
jeho potenciálnych nepriaznivých dôsledkov,
d) pri vyšetrovaní vyššie uvedeného porušenia ochrany osobných údajov je ďalší
sprostredkovateľ povinný bezodkladne informovať prevádzkovateľa a sprostredkovateľa
o všetkých zistených skutočnostiach. Ďalší sprostredkovateľ berie na vedomie, že
prevádzkovateľ nahlasuje dotknutému dozornému orgánu a príp. dotknutým osobám
porušenie platných právnych predpisov na ochranu osobných údajov tak, ako stanovujú
platné právne predpisy na ochranu osobných údajov. Ďalší sprostredkovateľ nie je
oprávnený v mene prevádzkovateľa nahlasovať akékoľvek porušenie platných právnych
predpisov na ochranu osobných údajov.

5. Ďalší sprostredkovateľ je povinný poskytnúť prevádzkovateľovi a sprostredkovateľovi
všetky informácie potrebné na preukázanie splnenia povinností stanovených v článku 28
nariadenia GDPR alebo § 34 Zákona o ochrane osobných údajov s prihliadnutím na povahu
spracúvania a informácie dostupné sprostredkovateľovi.
V. Podmienky výkonu auditu
1. Ďalší sprostredkovateľ je povinný umožniť sprostredkovateľovi, prevádzkovateľovi alebo
inému audítorovi, ktorého poveril sprostredkovateľ alebo prevádzkovateľ, vykonať audit
alebo kontrolu za nasledovných podmienok:
a) sprostredkovateľ, resp. prevádzkovateľ je povinný ďalšiemu sprostredkovateľovi
preukázateľne oznámiť požiadavku na vykonanie auditu alebo kontroly spracúvania
osobných údajov, a oznámiť mu s dostatočným predstihom písomne termín konania
auditu a to minimálne 5 dní vopred,
b) osoby vykonávajúce audit alebo kontrolu sa musia preukázať písomným poverením
sprostredkovateľa, resp. prevádzkovateľa na výkon auditu alebo kontroly,
c) rozsah auditu: kontrola činností a procesov súvisiacich so spracúvaním osobných údajov
definovaným v tejto Zmluve,
d) sprostredkovateľ, resp. prevádzkovateľ je povinný po ukončení auditu alebo kontroly
preukázateľne informovať ďalšieho sprostredkovateľa o zisteniach auditu alebo
kontroly,
e) ďalší sprostredkovateľ je povinný nedostatky identifikované počas auditu alebo kontroly
odstrániť na základe harmonogramu dohodnutého medzi sprostredkovateľom, resp.
prevádzkovateľom a ďalším sprostredkovateľom.
VI. Pravidlá komunikácie a kontaktné údaje
1. Akákoľvek komunikácia medzi zmluvnými stranami a medzi ďalším sprostredkovateľom
a prevádzkovateľom musí byť realizovaná niektorou z nasledovných foriem: elektronická
pošta, telefonicky, listinne.
2. Zmluvné strany sa dohodli, že akékoľvek písomnosti týkajúce sa skončenia trvania tejto
zmluvy budú doručované len prostredníctvom pošty, osobne alebo kuriérnou službou, a to na
adresu sídiel zmluvných strán uvedených v tejto zmluve, okrem prípadu ak odosielajúcej
zmluvnej strane adresát písomnosti oznámil novú adresu sídla. Súčasne sa zmluvné strany
dohodli, že tieto písomnosti si budú zasielať na vedomie aj elektronickou poštou na adresu
uvedenú v kontaktných údajoch zmluvných strán.
3. Zmluvné strany sa dohodli, že komunikácia vykonávaná elektronickou poštou sa bude riadiť
nasledovnými pravidlami:
a) elektronická pošta bude zasielaná výhradne na adresy elektronickej pošty (e-mail)
uvedené v ods. 5 a ods. 6 tohto článku,

b) elektronická pošta bude zasielaná v chránenej forme (napr. chránená heslom, chránená
šifrovaním), v závislosti od dohody komunikujúcich strán a citlivosti informácii, ktoré sú
obsahom komunikácie.
4. Kontaktné údaje prevádzkovateľa:
predmet
komunikácie

telefón

e-mail

adresa

zodpovedna.osoba
@mfsr.sk

Ministerstvo financií
Slovenskej republiky
Štefanovičova 5
P. O. BOX 82
817 82 Bratislava

e-mail

adresa

oznámenie porušenia +421 2 5927 8434
ochrany
osobných
údajov, vybavovanie
práv
dotknutých
osôb, problémy pri
plnení
zmluvy,
zabezpečenie
súčinnosti pri plnení
povinností
vyplývajúcich z tejto
zmluvy

osobneudaje
@datacentrum.sk

DataCentrum
Cintorínska 5
814 88 Bratislava

požiadavky na zmenu
zmluvy, skončenie
zmluvy

sekretariat
@datacentrum.sk

oznámenie porušenia +421 2 5958 4411
ochrany
osobných
údajov, vybavovanie
práv dotknutých osôb,
zabezpečenie
súčinnosti pri plnení
povinností
vyplývajúcich z tejto
zmluvy

5. Kontaktné údaje sprostredkovateľa:
predmet
komunikácie

telefón

+421 2 5927 8111

6. Kontaktné údaje ďalšieho sprostredkovateľa:
predmet
komunikácie

telefón

e-mail

adresa

oznámenie porušenia +421 2 3223 4111
ochrany
osobných
údajov, vybavovanie
práv dotknutých osôb,
problémy pri plnení
zmluvy, zabezpečenie
súčinnosti pri plnení
povinností
vyplývajúcich z tejto
zmluvy

gdpr@anasoft.com

ANASOFT APR, spol.
s r.o.
Mlynská dolina 41
811 02 Bratislava

požiadavky na zmenu
zmluvy, skončenie
zmluvy

gdpr@anasoft.com

+421 2 3223 4111

7. Každú zmenu údajov v ods. 4 tohto článku je povinný sprostredkovateľ bezodkladne
oznámiť ďalšiemu sprostredkovateľovi a to v preukázateľnej forme.
8. Každú zmenu údajov v ods. 5 a 6 tohto článku je jedna zmluvná strana povinná bezodkladne
oznámiť druhej zmluvnej strane a to v preukázateľnej forme.
VII.

Dohoda o sankciách a zodpovednosť ďalšieho sprostredkovateľa za škodu

1. Ďalší sprostredkovateľ zodpovedá za to, že spracúvanie osobných údajov ďalším
sprostredkovateľom bude plne zodpovedať všetkým požiadavkám a špecifikám uvedeným
v tejto zmluve.
2. Ďalší sprostredkovateľ zodpovedá za preukázateľnú škodu spôsobenú porušením povinností
ďalšieho sprostredkovateľa pri zachovávaní podmienok spracúvania stanovených nariadením
GDPR, Zákonom o ochrane osobných údajov a touto zmluvou. Za škodu vzniknutú
sprostredkovateľovi sa na účely tejto zmluvy považuje aj pokuta uložená prevádzkovateľovi
alebo sprostredkovateľovi príslušným orgánom dozoru, ktorá bude právoplatne po využití
všetkých riadnych a mimoriadnych opravných prostriedkov uložená v súvislosti s porušením
tejto zmluvy ďalším sprostredkovateľom. V prípade, že ďalší sprostredkovateľ poruší svoje
povinnosti, ktoré mu vyplývajú z nariadenia GDPR, Zákona o ochrane osobných údajov a
tejto zmluvy, zaväzuje sa uspokojiť za prevádzkovateľa aj sprostredkovateľa všetky
oprávnené nároky správnych orgánov alebo tretích osôb uplatňovaných na prevádzkovateľa a
sprostredkovateľa. Ďalší sprostredkovateľ je zároveň povinný nahradiť prevádzkovateľovi aj
sprostredkovateľovi preukázateľnú škodu, ktorá prevádzkovateľovi a sprostredkovateľovi

vznikla v dôsledku porušenia povinnosti ďalšieho sprostredkovateľa. Uvedené platí za
predpokladu, že prevádzkovateľ a sprostredkovateľ umožnil ďalšiemu sprostredkovateľovi
riadne a včas účinne sa brániť voči uplatneným nárokom. Ďalší sprostredkovateľ nenesie
žiadnu zodpovednosť za neúplné, nesprávne, neaktuálne alebo chýbajúce písomné pokyny zo
strany prevádzkovateľa alebo sprostredkovateľa vo vzťahu k spracúvaniu osobných údajov
vykonávaného ďalším sprostredkovateľom, ktoré zapríčinia nároky, náklady, záväzky, straty,
škody, pokuty, výdavky alebo platby uvedené v tomto článku.
VIII.

Záverečné ustanovenia

1. Táto zmluva sa uzatvára na dobu neurčitú.
2. Táto zmluva je platná po podpise oboch zmluvných strán a účinná nasledujúci deň po dni
zverejnenia v Centrálnom registri zmlúv v súlade s § 5a zákona č. 211/2000 Z. z.
o slobodnom prístupe k informáciám v znení neskorších predpisov. Dňom nadobudnutia
platnosti a účinnosti tejto zmluvy je ďalší sprostredkovateľ oprávnený začať vykonávať
činnosti, ktoré mu vyplývajú z tejto zmluvy.
3. Zmluvné strany sa dohodli, že účinnosť tejto Zmluvy zaniká:
a. dohodou zmluvných strán,
b. zánikom Zmluvy o dielo a o poskytovaní služieb uzavretou medzi DataCentrom
a ANASOFT APR, spol. s.r.o. (číslo zmluvy DC/47/2018).
4. Sprostredkovateľ je oprávnený odstúpiť od Zmluvy o spracúvaní osobných údajov
s okamžitou účinnosťou okrem prípadov vyplývajúcich z Obchodného zákonníka aj
v prípade ak: autorita zriadená na základe zákona platného a účinného na území Slovenskej
republiky alebo Európskej únie zakáže alebo obmedzí výkon činnosti, ktorá má byť
vykonaná na základe tejto Zmluvy o spracúvaní osobných údajov.
5. Zmluvné strany vyhlasujú, že táto zmluva nebola uzavretá za nevýhodných podmienok alebo
v tiesni, že si ju riadne prečítali, jej obsahu porozumeli a na znak súhlasu s jej obsahom
pripájajú svoje vlastnoručné podpisy.
6. Zmluvné strany prehlasujú, že táto zmluva nebola uzavretá za nevýhodných podmienok
alebo v tiesni, že si ju riadne prečítali, jej obsahu porozumeli a na znak súhlasu s jej obsahom
pripájajú svoje vlastnoručné podpisy.
7. Pokiaľ niektoré z ustanovení tejto zmluvy je neplatné, alebo sa stane neskôr neplatným,
nemá to vplyv na platnosť ostatných ustanovení tejto zmluvy. V prípade, že niektoré z
ustanovení tejto zmluvy je neplatné, alebo sa stane neskôr neplatným alebo neúčinným,
zaväzujú sa zmluvné strany, že ho nahradia ustanovením, ktoré najviac zodpovedá pôvodnej
vôli zmluvných strán a účelu podľa tejto zmluvy.

8. Vo všetkých ostatných otázkach, výslovne neupravených touto zmluvou sa postupuje podľa
ustanovení Nariadenia GDPR, Zákona o ochrane osobných údajov, Obchodného zákonníka
ako ja ostatných súvisiacich právnych predpisov.
9. Táto zmluva môže byť doplnená a zmenená len písomným dodatkom podpísaným oboma
zmluvnými stranami.
10. Táto zmluva je vyhotovená v štyroch rovnopisoch, pričom každá zo zmluvných strán dostane
po dvoch rovnopisoch.

V ......................... dňa....................
za sprostredkovateľa:

V ......................... dňa....................
za ďalšieho sprostredkovateľa:

Datacentrum
Ing. Mojmír Kollár
Riaditeľ

Konateľ

Príloha č.1
Účel spracúvania osobných údajov:
Kategória dotknutých osôb a rozsah
osobných údajov:

Správa, prevádzka a údržba registra vylúčených osôb
1. fyzické osoby, ktoré dovŕšili 18 rokov veku a:
a) ktoré na účely poskytovanej pomoci v hmotnej núdzi tvoria
domácnosť,
b) ktoré sami požiadali o vylúčenie,
c) ktorým bola diagnostikovaná choroba patologického hráčstva
podľa medzinárodnej klasifikácie chorôb,
d) ktoré študujú na verejnej vysokej škole, súkromnej vysokej
škole alebo štátnej vysokej škole v dennej forme štúdia, v
študijnom programe prvého stupňa, v študijnom programe
druhého stupňa alebo v študijných programoch spojeného
prvého a druhého stupňa a zároveň im bolo priznané sociálne
štipendium
- meno, priezvisko a titul fyzickej osoby,
- rodné číslo, ak je pridelené, alebo dátum narodenia, ak rodné
číslo pridelené nie je,
- dátum zápisu fyzickej osoby do registra vylúčených osôb,
- dôvod zápisu fyzickej osoby do registra vylúčených osôb.
(ďalej len osoby zapísané v registri vylúčených osôb)
2. osoby pristupujúce do registra vylúčených osôb
- meno, priezvisko
- telefonický kontakt
- e-mailová adresa

Povolené operácie pri spracúvaní
osobných údajov:

Povolená forma osobných údajov pri
ich spracúvaní:

- prehliadanie a zmena za účelom nevyhnutným na dosiahnutie
správy, prevádzky a údržby systému
- vymazanie osobných údajov dotknutých osôb na základe
žiadosti o výmaz z registra vylúčených osôb

elektronická forma - údaje v registri vylúčených osôb

Doba uchovávania osobných údajov: - osoby zapísané v registri vylúčených osôb:
po dobu jedného roka od uplynutia platnosti databázy po
následnej aktualizácii databázy osôb vedenej pre účely registra
vylúčených osôb
- osoby pristupujúce do registra vylúčených osôb:
tri roky od skončenia platnosti prístupov do registra vylúčených
osôb

