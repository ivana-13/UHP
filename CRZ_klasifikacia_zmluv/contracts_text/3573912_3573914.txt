Kúpna zmluva
uzavretá podľa § 409 a nasl. zákona č. 513/1991 Zb. Obchodný zákonník v znení neskorších predpisov, ako
aj podľa zákona č. 343/2015 Z. z. o verejnom obstarávaní a o zmene a doplnení niektorých zákonov v znení
neskorších predpisov (ďalej len „zmluva“)
Číslo zmluvy kupujúceho: 212/NLC/2018-VO
Článok I.
Zmluvné strany
Kupujúci:
Názov:
Sídlo:
Zastúpený:
Osoba zodpovedná
za plnenie predmetu zmluvy:
IČO:
DIČ:
IČ DPH:
Bankové spojenie:
IBAN:
(ďalej len „kupujúci“)
Predávajúci:
Názov:
Sídlo:
Zastúpený:
Zápis:
IČO:
IČ DPH:
DIČ:
Bankové spojenie:
IBAN:
(ďalej len „predávajúci“)

Národné lesnícke centrum
T. G. Masaryka 22, 960 92 Zvolen
Bc. Ing. Ľuboš Halvoň, PhD., generálny riaditeľ
Ing. Konštantín Gaál, vedúci odboru DPZ
42001315
2022091027
SK2022091027
Štátna pokladnica
SK20 8180 0000 0070 0024 1498

Data System Soft, spol. s r.o.
Trnavská cesta 82, 821 02 Bratislava
RNDr. Roman Cisár, konateľ
OR OS Bratislava I, oddiel: Sro, vložka číslo: 1529/B
17330491
SK2020322172
2020322172
Tatra banka, a.s.
SK18 1100 0000 0026 2855 5262

Kupujúci a predávajúci sa ďalej spoločne označujú aj ako „zmluvné strany“.
Článok II.
Preambula
1. Zmluvné strany uzatvárajú túto zmluvu na základe víťaznej ponuky predávajúceho v rámci postupu
verejného obstarávateľa (v zmluve uvedeného ako kupujúci) v zmysle § 117 zákona č. 343/2015 Z. z.
o verejnom obstarávaní a o zmene a doplnení niektorých zákonov.
Článok III.
Predmet zmluvy
1. Na základe tejto zmluvy sa predávajúci zaväzuje dodať kupujúcemu technické vybavenie spolu
s potrebným príslušenstvom pre pripojenie a funkčnosť, ktorým sa rozšíri kapacita diskového poľa
Hitachi HUS 130 o ďalšiu diskovú policu s minimálnou kapacitou 72 TB s nasledujúcou špecifikáciou:
2ks HUS Drive Box (LFF)
24ks 3TB SAS 7.2K RPM HDD LFF, HUS 3TB SAS 7.2K RPM HDD LFF for CBSL/DBL
(ďalej spolu aj „technické vybavenie“)
2. Predávajúci sa ďalej zaväzuje:
a) nainštalovať technického vybavenie, rekonfigurovať a prealokovať diskový priestor, všetko pri
zachovaní existujúceho diskového pola Hitachi HUS130, a zabezpečení kompatibility
a bezporuchovosti komunikácie technického vybavenia s existujúcim diskovým polom kupujúceho
Hitachi HUS130,
b) poskytnúť kupujúcemu podporu technického vybavenia – záručný servis na 12 mesiacov od
inštalácie technického vybavenia.

3. Porušenie povinností predávajúceho uvedených v bode 1 a v bode 2 tohto článku zmluvy sa považuje za
podstatné porušenie zmluvy, a kupujúci je oprávnený od zmluvy okamžite odstúpiť. Predávajúci nemá
nárok na úhradu kúpnej ceny.
4. Predmetom zmluvy je zároveň aj záväzok kupujúceho riadne a včas dodané technické vybavenie od
predávajúceho prevziať, a zaplatiť zaň dohodnutú cenu, za predpokladu splnenia povinností
predávajúceho vyplývajúcich z bodu 2. písm. a) tohto článku zmluvy.
Článok IV.
Termín a miesto plnenia
1. Zmluvné strany sa dohodli, že predávajúci dodá technické vybavenie vrátane jeho inštalácie v súlade s
čl. III. bod 2 písm. a) zmluvy na pracovisko kupujúceho nachádzajúce sa na adrese Sokolská 2, Zvolen
(miesto dodania), a to v lehote najneskôr do 30 dní odo dňa nadobudnutia účinnosti zmluvy.
2. Predávajúci sa zaväzuje upovedomiť kupujúceho (osobu zodpovednú za plnenie predmetu zmluvy)
o dodávke technického vybavenia aspoň 2 pracovné dni vopred, a dohodnúť bližšie podmienky
inštalácie.
3. Predávajúci dodá kupujúcemu technické vybavenie do miesta dodania osobne, osobe zodpovednej za
plnenie predmetu zmluvy, pričom dokladom o odovzdaní a prevzatí technického vybavenia v súlade so
zmluvou, ako aj o splnení povinnosti predávajúceho uvedenej v čl. III. bod 2 písm. a) zmluvy bude
dodací list, ktorý za kupujúceho podpíše osoba zodpovedná za plnenie predmetu zmluvy.
4. Technické vybavenie sa považuje za dodané okamihom podpisu dodacieho listu kupujúcim, pričom
podmienkou podpisu dodacieho listu kupujúcim, je splnenie povinnosti predávajúceho uvedenej v čl. III.
bod 2 písm. a) zmluvy, ktorej splnenie je predávajúci oprávnený overiť spustením a skúškou celého
systému diskového pola.
Článok V.
Cena a platobné podmienky
1. Cena za technické vybavenie bola zmluvnými stranami stanovená v súlade s víťaznou ponukou
predávajúceho v rámci procesu verejného obstarávania, ako aj v zmysle zákona č. 18/1996 Z. z.
o cenách v znení neskorších predpisov nasledovne:
cena bez DPH
49.490,00 EUR
DPH 20%
9.898,00 EUR
cena vrátane DPH
59.388,00 EUR
(ďalej len ako „kúpna cena“)
2. Kúpna cena je konečná a nemenná a sú v nej zahrnuté všetky náklady súvisiace s dodaním technického
vybavenia vrátane jeho dopravy do miesta dodania, a splnenia povinností predávajúceho uvedených
v čl. III bod 2 písm. a) a b) zmluvy.
3. Zmluvné strany sa dohodli, že kupujúci uhradí kúpnu cenu na základe faktúry vystavenej predávajúcim.
Predávajúci je oprávnený vystaviť faktúru až po podpise dodacieho listu kupujúcim. Faktúra musí spĺňať
náležitosti daňového a účtovného dokladu v súlade s platnými právnymi predpismi, najmä so zákonom
zák. č. 222/2004 Z. z. o DPH, v znení neskorších predpisov, a musí obsahovať originálny podpis
vystavujúcej strany. Prílohou faktúry je dodací list.
4. V prípade, že faktúra nebude obsahovať náležitosti dohodnuté v odseku 3. tohto článku zmluvy, je
objednávateľ oprávnený faktúru vrátiť bez zaplatenia. Oprávneným vrátením faktúry prestáva plynúť
lehota splatnosti a táto plynie celá odo dňa doručenia opravenej (novej) faktúry.
5. Zmluvné strany si ako spôsob platby dohodli bezhotovostný prevod na účet predávajúceho uvedený
v záhlaví zmluvy. Splatnosť faktúry je 30 dní odo dňa doručenia faktúry kupujúcemu. Kúpna cena sa
považuje za uhradenú okamihom jej odpísania z účtu kupujúceho v prospech účtu predávajúceho.

251659264
2

Článok VI.
Záručná doba
1. Záručná doba na technické vybavenie je 12 mesiacov, a plynie odo dňa dodania technického vybavenia,
t. j. odo dňa podpisu dodacieho listu kupujúcim. Pokiaľ sa počas záručnej doby na technickom vybavení
vyskytne akákoľvek vada, je kupujúci povinný ju bez zbytočného odkladu po zistení písomne uplatniť
u predávajúceho (reklamácia). Za písomné uplatnenie vady sa považuje aj uplatnenie vady
prostredníctvom emailu na emailovú adresu uvedenú v bode 3 tohto článku zmluvy. V reklamácii musí
byť vada popísaná. Predávajúci je povinný reklamovanú vadu bezplatne odstrániť v lehote najneskôr do
10 pracovných dní odo dňa doručenia reklamácie. V prípade ak si to bude vyžadovať povaha vady,
zmluvné strany môžu vzájomnou dohodou určiť aj dlhšiu lehotu na odstránenie vady.
2. V prípade ak predávajúci neodstráni vadu v súlade s vyššie uvedeným, považuje sa to za podstatné
porušenie zmluvy, a kupujúci je oprávnený od zmluvy okamžite odstúpiť. Ak bude vada neodstrániteľná
a/alebo sa bude opakovane vyskytovať (dva a viac krát) je kupujúci oprávnený od zmluvy okamžite
odstúpiť, a predávajúci je povinný vrátiť uhradenú kúpnu cenu. Za neodstrániteľnú vadu, ktorá zakladá
právo kupujúceho odstúpiť od zmluvy a povinnosť predávajúceho vrátiť uhradenú kúpnu cenu, sa
považuje aj porucha v kompatibilite technického vybavenia a existujúceho diskového pola kupujúceho
Hitachi HUS130.
3. Kontaktná osoba pre riešenie reklamácií na strane predávajúceho je Denisa Marková, tel.: +421-249103811, mail.: info@dss.sk.
4. Predávajúci sa zároveň zaväzuje počas záručnej doby bezplatne poskytovať kupujúcemu záručný servis
technického vybavenia.
Článok VII.
Sankcie a prechod vlastníckeho práva
1. V prípade nedodržania termínu dodania technického vybavenia predávajúcim, je kupujúci oprávnený
účtovať predávajúcemu zmluvnú pokutu vo výške 0,05 % z kúpnej ceny za každý deň omeškania.
2. Vlastnícke právo k technickému vybaveniu prechádza na kupujúceho okamihom dodania technického
vybavenia, t. j. od podpisu dodacieho listu kupujúcim.
Článok VIII.
Odstúpenie od zmluvy
1. Ktorákoľvek zo zmluvných strán je oprávnená od zmluvy odstúpiť v prípade podstatného porušenia
povinností stanovených zmluvou druhou zmluvnou stranou. Za podstatné porušenie povinností sa
považujú prípady stanovené Obchodným zákonníkom, touto zmluvou, a to najmä porušenie povinností
vyplývajúcich z čl. III., IV. a VI. zmluvy.
2. Odstúpenie od zmluvy musí byť oznámené písomne. V odstúpení musí byť uvedený dôvod, pre ktorý
strana odstupuje od zmluvy. Účinky odstúpenia nastávajú okamihom jeho doručenia druhej zmluvnej
strane. Doručením odstúpenia sa zmluva zrušuje od počiatku, a zmluvné strany sú povinné vrátiť si
plnenia, ktoré si navzájom poskytli.
3. Zmluvu je možné ukončiť aj vzájomnou písomnou dohodou zmluvných strán.
Článok IX.
Záverečné ustanovenia
1. Táto zmluva nadobúda platnosť dňom jej podpisu obidvomi zmluvnými stranami a účinnosť dňom
nasledujúcim po dni jej zverejnenia.
2. Zmeny a doplnenia k tejto zmluve je možné vykonať len formou písomných číslovaných dodatkov,
podpísaných štatutárnymi zástupcami oboch zmluvných strán a v súlade so zákonom č. 343/2015 Z. z.
o verejnom obstarávaní a o zmene a doplnení niektorých zákonov.

251659264
3

3. Právne vzťahy medzi predávajúcim a kupujúcim touto zmluvou neupravené sa riadia príslušnými
ustanoveniami Obchodného zákonníka, ako aj ostatnými súvisiacimi právnymi predpismi platnými na
území SR.
4. Táto zmluva je vyhotovená v troch exemplároch, z ktorých kupujúci obdrží dva exempláre a predávajúci
jeden exemplár.
5. Táto zmluva je povinne zverejňovaná podľa § 5a zákona č. 211/2000 Z. z. o slobodnom prístupe
k informáciám a o zmene a doplnení niektorých zákonov v znení neskorších predpisov. Zmluvné strany
výslovne súhlasia so zverejnením zmluvy v jej plnom rozsahu v centrálnom registri zmlúv vedenom na
Úrade vlády SR.
6. Zmluvné strany sa dohodli, že všetky písomnosti, ktoré má doručiť/bude doručovať v zmysle tejto
zmluvy, ako aj po jej skončení jedna zmluvná strana druhej zmluvnej strane, budú doručované na
adresu uvedenú v záhlaví zmluvy. Písomnosti budú doručované osobne alebo prostredníctvom pošty
doporučene, pričom zásielka (písomnosť) sa bude považovať za doručenú dňom jej prevzatia adresátom
– zmluvnou stranou, dňom, kedy zmluvná strana odmietne osobne doručovanú alebo poštou
doručovanú zásielku prevziať, alebo dňom, kedy pošta vráti doručovanú zásielku odosielajúcej zmluvnej
strane ako nevyžiadaná v odbernej (úložnej) lehote alebo s oznámením adresát neznámy, prípadne ako
zásielku nedoručenú.
7. V prípade kedy v súlade so zmluvou je možné doručovanie formou emailovej pošty, sa
písomnosť/dokument považuje za doručený okamihom doručenia potvrdenia o doručení emailu
odosielajúcej zmluvnej strane.
8. Zmluvné strany sa dohodli, že táto zmluva a všetky vzťahy z nej vyplývajúce alebo s ňou súvisiace
(vrátane akcesorických právnych vzťahov, zodpovednostných právnych vzťahov a právnych vzťahov
z bezdôvodného obohatenia), forma zmluvy, náležitosti zmluvy, platnosť zmluvy, účinnosť zmluvy ako aj
právne následky jej prípadnej neplatnosti a/alebo neúčinnosti, sa spravujú právnym poriadkom
Slovenskej republiky a to bez zreteľa na jeho kolízne normy.
9. Zmluvné strany prehlasujú, že túto zmluvu uzatvorili slobodne, vážne a nie v tiesni, že jej ustanovenia
považujú za určité a zrozumiteľné, že jej podmienky nepovažujú za nápadne nevýhodné a že jej obsahu
rozumejú a na znak súhlasu s jej obsahom ju vlastnoručne podpisujú.

Vo Zvolene dňa ................

V Bratislave dňa ....................

..............................................
Bc. Ing. Ľuboš Halvoň, PhD.
generálny riaditeľ

.............................................
RNDr. Roman Cisár
konateľ

251659264
4

