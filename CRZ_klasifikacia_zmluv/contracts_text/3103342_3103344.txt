Zmluva o poskytovaní informácií
z monitorovania verejných informačných zdrojov
uzavretá podľa ust. § 269 ods. 2 zák. č. 513/1991 Zb. - Obchodný zákonník v znení
neskorších predpisov (ďalej len „zmluva“)
Článok I.
Zmluvné strany
1.

Objednávateľ:
Obchodné meno:
Univerzita Pavla Jozefa Šafárika v Košiciach
Sídlo:
Šrobárova č. 2, 041 80 Košice
Štatutárny orgán:
prof. RNDr. Pavol Sovák, CSc. – rektor
IČO:
00 397 768
IČ DPH:
SK2021157050
Zástupcovia na rokovanie vo veciach
zmluvných:
JUDr. Zuzana Gažová
organizačných:
Mgr. Adriana Sabolová
Bankové spojenie:
Štátna pokladnica
IBAN:
SK6481800000007000074351
SWIFT:
SPSRSKBA
Tel. č.:
055/ 62 226 08, 055/ 234 1162
E-mail:
adriana.sabolova@upjs.sk
(ďalej len „objednávateľ“)

2.

Poskytovateľ:
Obchodné meno:
Sídlo:
Štatutárny orgán:
IČO:
DIČ:
Bankové spojenie:
IBAN:
Tel.:
Fax:
E-mail:
Registrácia:

STORIN plus s.r.o.
Riazanská 57, 831 03 Bratislava
Oľga Cimová, konateľ
47599090
2024037642
Tatra banka, a. s.
SK6111000000002929909917
+421 2 4464 0711
storin@storin.sk
zapísaný v Obchodnom registri Okresného súdu Bratislava I.,
Oddiel: Sro, vložka číslo: 96724/B

(ďalej len „poskytovateľ“)
(ďalej spolu len „zmluvné strany“)
Článok II.
Podklady pre uzavretie zmluvy
Táto zmluva je uzatvorená ako výsledok zadávania zákazky podľa ust. § 117 zákona č. 343/2015
Z. z. o verejnom obstarávaní a o zmene a doplnení niektorých zákonov v znení neskorších
predpisov s názvom predmetu zákazky: „Monitoring médií (dodávka mediálnych služieb).“

Článok III.
Právne predpisy
Vzájomné vzťahy oboch zmluvných strán sa riadia ust. zákona č. 513/1991 Zb. – Obchodný
zákonník v znení neskorších predpisov (ďalej len „Obchodný zákonník“), ust. zákona č. 18/1996
Z. z. o cenách v znení neskorších predpisov a vyhláškou Ministerstva financií SR č. 87/1996 Z. z.,
ktorou sa vykonáva zákon č. 18/1996 Z. z. o cenách v znení neskorších predpisov a ust. zákona
č. 343/2015 Z. z. o verejnom obstarávaní a o zmene a doplnení niektorých zákonov v znení
zákona č. 438/2015 Z. z. a ďalšími všeobecne právne záväznými predpismi, ktoré upravujú oblasť
predmetu tejto zmluvy.
Článok IV.
Predmet zmluvy
1.

Poskytovateľ sa zaväzuje objednávateľovi poskytovať v súlade s touto zmluvou nasledovné
služby:
off-line denný monitoring elektronických médií, internetových stránok, portálov a printov
podľa objednávateľom zvolených kľúčových slov,
b) prepis úplného znenia monitorovaných príspevkov a relácií rozhlasového a televízneho
vysielania súvisiacich s monitorovanou tematikou podľa zadania objednávateľa,
c) umožnenie objednávateľovi bezodplatne pridávať, odoberať alebo meniť kľúčové slová
kedykoľvek podľa jeho potreby, na základe ktorých je poskytovateľ povinný pre
objednávateľa monitorovať a zhromažďovať informácie, aj bez potreby zmeny tejto
zmluvy písomným dodatkom k tejto zmluve,
d) poskytnutie zoznamu zdrojov (denníky, regionálne denníky, týždenníky, regionálne
týždenníky, zahraničné denníky, zahraničné týždenníky, zahraničné mesačníky,
dvojtýždenníky, regionálne dvojtýždenníky, občasníky, mesačníky, slovenské stránky
a portály, zahraničné stránky a portály, rozhlasové a televízne stanice – regionálne
a zahraničné),
e) on-line prístup do archívnej databázy monitoringov,
f) kvantitatívne a kvalitatívne analýzy mediálnych výstupov vybraných kľúčových slov
v zadanom časovom horizonte,
g) on-line prístup do štatistického modulu, t. j. hodnotenie informácií z hľadiska polarity
(pozitívne, neutrálne, negatívne).
(ďalej aj „služby“)
Poskytovateľ je povinný poskytovať objednávateľovi služby s odbornou starostlivosťou
a v súlade s príslušnými všeobecne záväznými právnymi predpismi.
Za riadne poskytnuté služby sa objednávateľ zaväzuje zaplatiť poskytovateľovi dohodnutú
cenu podľa ust. čl. VI ods. 1 tejto zmluvy.
a)

2.
3.

Článok V.
Spôsob a čas plnenia
1.

2.

3.

Poskytovateľ poskytne objednávateľovi off-line monitoring médií podľa čl. IV ods. 1 písm. a)
tejto zmluvy každý pracovný deň najneskôr do 9:00 hod. prostredníctvom elektronickej pošty
na objednávateľom určené e-mailové adresy.
Denný off-line monitoring podľa čl. IV ods. 1 písm. a) tejto zmluvy je poskytovateľ povinný
objednávateľovi poskytovať v textovom programe Microsoft Word s obsahom a tematicky
zoradenými informáciami so zvýraznenými kľúčovými slovami vo zvolenom formáte (rtf, html,
pdf, xml, txt). Monitoring obsahuje úplné znenia informácií z tlačených médií a spravodajských
relácií.
Súbor relevantných informácií vyselektovaných podľa zadania objednávateľa podľa čl. IV ods.
1 písm. b) tejto zmluvy poskytovateľ poskytne prostredníctvom elektronickej pošty na
objednávateľom určené e-mailové adresy v dohodnutej lehote.
2

4.

5.

Prístup do databázy podľa čl. IV ods. 1 písm. e) tejto zmluvy a prístup do on-line štatistického
modulu podľa čl. IV ods. 1 písm. g) tejto zmluvy vykonávajú poverení zamestnanci
objednávateľa.
Poskytovateľ je povinný zabezpečiť on-line dostupnosť a funkčnosť služieb podľa čl. IV ods. 1
písm. e) a g) 24 hodín denne a 7 dní v týždni. Poskytovateľ je povinný objednávateľa vopred
upozorniť na plánovaný výpadok alebo nefunkčnosť služieb podľa predchádzajúcej vety na
čas nevyhnutný na vykonanie potrebnej údržby. V prípade výpadku alebo nefunkčnosti
uvedených služieb je poskytovateľ povinný bez zbytočného odkladu obnoviť on-line
dostupnosť a funkčnosť týchto služieb.
Článok VI.
Cena a platobné podmienky

1.

2.

3.

4.
5.

6.

7.

8.

Cena za poskytovanie služieb je stanovená dohodou zmluvných strán v súlade s ust. zákona
č. 18/1996 Z. z. o cenách v znení neskorších predpisov, vyhláškou Ministerstva financií SR
č. 87/1996 Z. z., ktorou sa vykonáva zákon Národnej rady Slovenskej republiky č. 18/1996
Z. z. o cenách v znení neskorších predpisov, a to v paušálnej výške:
Cena bez DPH:
265,- €/mesiac (slovom: Dvestošesťdesiatpäť eur bez DPH)
Cena s DPH (20 %): 318,- €/mesiac (slovom: Tristoosemnásť eur s 20% DPH)
V cene podľa ods. 1 tohto článku sú zahrnuté všetky náklady súvisiace s poskytovaním
služieb podľa tejto zmluvy. Poskytovateľ nemá nárok na úhradu dodatočných nákladov, ktoré
nezapočítal do ceny za poskytovanie služieb podľa tejto zmluvy.
Objednávateľ je povinný uhrádzať cenu podľa ods. 1 tejto zmluvy na základe mesačných
faktúr, vystavených a doručených objednávateľovi do konca kalendárneho mesiaca, za ktorý
sa cena za poskytovanie služieb platí.
Splatnosť mesačných faktúr je do 30 dní odo dňa ich preukázateľného doručenia
objednávateľovi.
Poskytovateľ zabezpečí, aby ním vystavené faktúry obsahovali všetky potrebné náležitosti
daňového dokladu v zmysle zákona č. 222/2004 Z. z. o dani z pridanej hodnoty v znení
neskorších predpisov.
Objednávateľ si vyhradzuje právo vrátiť faktúru, ktorá nebude obsahovať potrebné náležitosti,
resp. bude obsahovať nesprávne údaje. Nová lehota splatnosti faktúry začína plynúť po
doručení novej opravenej faktúry objednávateľovi na adresu sídla uvedenú v čl. I tejto zmluvy.
Zmluvné strany sa dohodli, že objednávateľ v súvislosti s plnením predmetu tejto zmluvy
neposkytuje poskytovateľovi žiadne preddavky, zálohové platby, ani iné plnenia nad rámec
platenia ceny podľa ods. 1 tohto článku zmluvy.
Poskytovateľ nie je oprávnený počas trvania tejto zmluvy jednostranne meniť výšku ceny
podľa ods. 1 tohto článku zmluvy.
Článok VII.
Osobitné dojednania

1.
2.

3.

4.

5.

Poskytovateľ vyhlasuje, že je oprávnený poskytovať služby podľa tejto zmluvy.
Poskytovateľ vyhlasuje, že systém manažérstva kvality poskytovateľa spĺňa požiadavky
medzinárodnej normy ISO 9001: 2008 pre činnosti monitoring médií, mediálnych analýz
a digitalizácie dát.
Poskytovateľ vyhlasuje, že má vysporiadané autorské práva súvisiace s poskytovaním služieb
podľa tejto zmluvy. Objednávateľ nenesie žiadnu zodpovednosť za prípadnú škodu, vzniknutú
v súvisiacu s uplatňovaním autorských práv zo strany tretích osôb, ktoré sú zdrojom
poskytovaných informácií podľa predmetu tejto zmluvy.
Objednávateľ nezodpovedá za prípadný neoprávnený zásah poskytovateľa do autorských
práv a za prípadné porušenie zák. č. 185/2015 Z. z. Autorského zákona v znení zák. č.
125/2016 Z. z. poskytovateľom.
Poskytovateľ sa zaväzuje zachovávať mlčanlivosť o všetkých skutočnostiach, o ktorých sa
dozvie pri plnení tejto zmluvy alebo v súvislosti s jej uzatvorením, ako aj o všetkých
informáciách, ktoré majú charakter dôverných informácií alebo tvoria predmet obchodného
3

6.

7.

tajomstva objednávateľa (ďalej len „dôverné informácie“), a tieto chrániť pred ich zverejnením
alebo poskytnutím tretej osobe. Poskytovateľ sa zaväzuje dôverné informácie používať
výlučne na účely plnenia tejto zmluvy, prijať všetky potrebné kroky na ochranu a zabezpečenie
dôverných informácií pred ich zverejnením alebo poskytnutím tretej osobe.
Povinnosti zachovávať mlčanlivosť môže poskytovateľa zbaviť jedine súd alebo štatutárny
orgán objednávateľa formou predchádzajúceho písomného súhlasu. Týmto nie je dotknutá
povinnosť poskytovateľa v nevyhnutnom a v odôvodnenom rozsahu poskytnúť dôverné
informácie zákonom určeným osobám, ak mu takúto povinnosť ukladá zákon a ak nemá podľa
zákona právo odmietnuť poskytnutie dôverných informácií z dôvodu porušenia záväzku
mlčanlivosti podľa tejto zmluvy.
Poskytovateľ je povinný dodržiavať zákon č. 122/2013 Z. z. o ochrane osobných údajov
a o zmene a doplnení niektorých zákonov.
Článok VIII.
Sankcie

1.

2.

V prípade omeškania objednávateľa s úhradou mesačnej faktúry v lehote splatnosti má
poskytovateľ právo na úrok z omeškania vo výške určenej nariadením vlády č. 21/2013 Z. z.,
ktorým sa vykonávajú ustanovenia Obchodného zákonníka v znení nariadenia vlády
č. 303/2014 Z. z.
V prípade porušenia niektorej povinnosti podľa tejto zmluvy poskytovateľom alebo omeškania
poskytovateľa s poskytnutím služby v dohodnutom termíne, vzniká objednávateľovi právo na
zaplatenie zmluvnej pokuty zo strany poskytovateľa vo výške 50,- € za každý jednotlivý prípad
porušenia povinnosti podľa tejto zmluvy a/alebo každý aj začatý deň omeškania. Tým nie je
dotknuté právo objednávateľa na náhradu škody v rozsahu prevyšujúcom zmluvnú pokutu.
Článok IX.
Odstúpenie od zmluvy a výpoveď

1.

2.
3.
4.

Ktorákoľvek zo zmluvných strán je oprávnená okamžite odstúpiť od tejto zmluvy pri
podstatnom porušení povinnosti vyplývajúcej z tejto zmluvy a požadovať náhradu škody, ktorá
jej vznikla zavinením druhej zmluvnej strany. Zmluvné strany sa dohodli, že za podstatné
porušenie povinnosti budú považovať:
a) porušenie povinnosti za podmienok uvedených v ust. § 345 ods. 2 Obchodného zákonníka,
alebo
b) opakované porušenie tejto zmluvy.
Objednávateľ je oprávnený okamžite odstúpiť od tejto zmluvy aj v prípade, ak sa niektoré
z vyhlásení poskytovateľa podľa tejto zmluvy ukáže ako nepravdivé.
Odstúpenie od zmluvy musí byť oznámené druhej zmluvnej strane písomne s uvedením
dôvodu, pre ktorý strana odstupuje od zmluvy.
Platnosť zmluvy môže byť ukončená dohodou zmluvných strán alebo výpoveďou bez
uvedenia dôvodu, pričom výpoveď musí byť písomná a doručená druhej zmluvnej strane.
Výpovedná doba je jednomesačná a začína plynúť prvý deň mesiaca nasledujúceho po
doručení výpovede.
Článok X.
Zmena zmluvy

Túto zmluvu je možné počas jej trvania zmeniť iba vzostupne číslovanými písomnými dodatkami,
ktoré sa po podpísaní zmluvnými stranami a nadobudnutí účinnosti stávajú jej nedeliteľnou
súčasťou.

4

Článok XI.
Záverečné ustanovenia
1.

2.
3.
4.

5.

6.

7.

8.
9.

Táto zmluva nadobúda platnosť dňom podpisu oboma zmluvnými stranami a účinnosť odo
dňa nasledujúceho po dni jej zverejnenia v Centrálnom registri zmlúv Úradu vlády Slovenskej
republiky.
Táto zmluva sa uzatvára na dobu do 31. 08. 2019.
Práva a povinnosti výslovne neupravené v tejto zmluve sa riadia príslušnými ustanoveniami
zák. č. 513/1991 Zb. Obchodného zákonníka v platnom a účinnom znení.
Ak sa stane niektoré ustanovenie tejto zmluvy celkom alebo sčasti neplatným alebo
nevymáhateľným, nemá táto skutočnosť vplyv na platnosť a vymáhateľnosť zostávajúcej časti
tejto zmluvy. V takomto prípade sa zmluvné strany zaväzujú nahradiť neplatné alebo
nevymáhateľné ustanovenia tejto zmluvy novými ustanoveniami, platnými a vymáhateľnými,
ktoré budú mať čo najbližší právny význam a účinok ako ustanovenie, ktoré má byť
nahradené.
Zmluvné strany sa zaväzujú, že prípadné spory, ktoré by vnikli na základe tejto zmluvy sa
budú snažiť riešiť hľadaním možnosti dohody akceptovateľnej oboma zmluvnými stranami.
Prípadne, že takto nedôjde k urovnaniu sporu bude spor postúpený na riešenie príslušnému
súdu SR.
Zmluvné strany sú povinné sa vzájomne písomne informovať o zmenách vo všetkých
skutočnostiach, ktoré sú rozhodujúce pre plnenie povinností vyplývajúce z tejto zmluvy, najmä
zmenu obchodného mena, právnej formy, bankového spojenia, adresy sídla
a korešpondenčnej adresy.
Zmluvné strany sa dohodli, že akékoľvek písomnosti vyplývajúce z právneho vzťahu
založeného touto zmluvou (napríklad faktúry, uplatnenie náhrady škody, uplatnenie úroku
z omeškania, výpoveď alebo odstúpenie od tejto zmluvy) sa budú považovať za doručené aj
v prípade, ak sa doporučená zásielka adresovaná na adresu sídla jednej zmluvnej strany vráti
druhej zmluvnej strane ako neprevzatá (napríklad z dôvodu odopretia prevzatia písomnosti
alebo neprevzatia písomnosti v odbernej lehote, prípadne z dôvodu neznámeho adresáta);
v uvedenom prípade sa písomnosť považuje za doručenú dňom, keď bola odosielateľovi
listová zásielka vrátená, i keď sa adresát o tom nedozvedel.
Zmluva je vyhotovená v 4 rovnopisoch rovnakej právnej sily, z ktorých po jej podpise
objednávateľ dostane 3 rovnopisy a poskytovateľ 1 rovnopis.
Zmluvné strany vyhlasujú, že túto zmluvu uzatvorili slobodne a vážne, neuzatvorili ju v tiesni
a za nápadne nevýhodných podmienok, pod psychickým, či fyzickým nátlakom, zmluvu si
riadne prečítali, jej obsahu porozumeli, považujú ho za jednoznačný, určitý a zrozumiteľný
a na znak súhlasu ju vlastnoručne podpísali.

V Košiciach dňa .......................

V Košiciach dňa ............................

Za poskytovateľa:

Za objednávateľa:

..................................................

......................................................

Oľga Cimová
konateľ

prof. RNDr. Pavol Sovák, CSc.
rektor

5

