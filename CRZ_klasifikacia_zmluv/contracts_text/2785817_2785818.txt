Zmluva číslo: ZM00000589

DOHODA O MLČANLIVOSTI A OCHRANE DÔVERNÝCH INFORMÁCIÍ
uzavretá podľa § 269 ods. 2 s primeraným použitím § 271
zákona č 513/1991 Zb. Obchodný zákonník v znení neskorších predpisov
(ďalej len „Dohoda")
medzi nasledovnými zmluvnými stranami:
Obchodné meno:
Rozhlas a televízia Slovenska
Sídlo:
Mlynská dolina, 845 45 Bratislava
IČO:
47 232 480
DIČ:
2023169973
IČ DPH:
SK2023169973
Zapísaný v OR okresného súdu Bratislava I, oddiel: Po, vložka č.1922/B
IBAN: XXXXXX
SWIFT (BIC): XXXXXX
(ďalej len „RTVS”)
a
Obchodné meno:
Sídlo:
IČO:
DIČ:
IČ DPH:
Zastúpený:

Gordias, s.r.o.
Slávičie údolie 104, 811 02 Bratislava
35 727 993
2020218981
SK2020218981
Mgr. Ivan Kopáčik, konateľ spoločnosti

Zápis v registri: Zapísaný v OR okresného súdu Bratislava I, Oddiel:Sro, vložka číslo : 15582/B
IBAN: XXXXXX
SWIFT (BIC): XXXXXX
(ďalej len „Uchádzač“)
(ďalej spolu ako „Zmluvnéstrany“)
PREAMBULA
RTVS dňa 2.1.2017 začala 1. kolo prieskumu trhu na poskytovanie komplexných
telekomunikačných služieb – zjednotená manažovaná IP net (mIPN). Účelom tohto prieskumu trhu
je vyhodnotiť najvýhodnejšiu ponuku a uzavrieť s úspešným uchádzačom zmluvu, ktorej
predmetom bude poskytovanie komplexných telekomunikačných služieb (ďalej len „rokovania“).
Súčasťou rokovaní je aj poskytnutie podkladov označených ako „dôverné“, ktoré tvoria technickú
špecifikáciu zákazky. Technická špecifikácia označená ako „dôverná“ obsahuje údaje citlivej
povahy, ktoré je z bezpečnostného hľadiska nevyhnutné klasifikovať ako informácie dôverného
charakteru. Uchádzač si plne uvedomuje, že vstupom do rokovaní akceptoval špecifické
podmienky týchto rokovaní vo vzťahu k zaslaniu podkladov pre 2.kolo rokovaní (vrátane technickej
špecifikácie) označených ako „dôverné“ a síce, že podklady pre 2.kolo rokovaní mu budú zaslané
až po podpise tejto Dohody.
Zmluvné strany uzatvárajú túto Dohodu s cieľom zabezpečiť ochranu dôverných informácií a
zabezpečiť mlčanlivosť Uchádzača pri zachovaní možnosti zúčastniť sa na rokovaniach.

Rozhlas a televízia Slovenska, Mlynská dolina, 845 45 Bratislava

Zmluva číslo: ZM00000589

„Dôverné informácie” predstavujú kompletné informácie akejkoľvek povahy, ktoré sú
súčasťou technickej špecifikácie, ktorá bola Uchádzačovi zaslaná v rámci podkladov pre rokovania
a označená ako „dôverné“.
Zmluvné strany sa vzájomne dohodli na uzavretí tejto Dohody v nasledovnom znení:
I.

PREDMET DOHODY

1.1

Predmetom tejto Dohody je záväzok Uchádzača zachovávať mlčanlivosť o všetkých
skutočnostiach akéhokoľvek povahy, ktoré sú súčasťou technickej špecifikácie, ktorá
bola Uchádzačovi zaslaná v rámci podkladov pre rokovania a označená ako „dôverné“.
Predmetom tejto Dohody je tiež záväzok Uchádzača zachovávať mlčanlivosť o
informáciách a skutočnostiach majúcich charakter osobných údajov v zmysle zákona č.
122/2013 Z. z. o ochrane osobných údajov v znení neskorších predpisov.
Uchádzač sa týmto zaväzuje a súhlasí, že so všetkými Dôvernými informáciami bude
nakladať a zaobchádzať ako s dôvernými, bude o nich zachovávať mlčanlivosť
a nezverejní ich ani ich nesprístupní žiadnym ďalším osobám, ani neumožní žiadnej
ďalšej osobe prístup k nim. Uchádzač sa zaväzuje, že dôverné informácie bude
využívať výhradne pre účely priamo spojené s účasťou na rokovaniach. Uchádzač sa
zaväzuje, že Dôverné informácie neprezradí ani neumožni ďalšej osobe prístup k nim
a ani sám ich nepoužije v rozpore s účelom, za ktorým mu boli poskytnuté a síce účasť
na rokovaniach. Uchádzač sa predovšetkým zaväzuje nevyhotovovať papierové,
elektronické ani iné rozmnoženiny a to ani pre vlastné potreby s výnimkou rozmnoženín
vyhotovených Uchádzačom pre účely priamo spojené s prípravou ponuky a účasťou na
rokovaniach.
Za porušenie povinnosti zachovávať mlčanlivosť sa nepovažuje poskytnutie Dôverných
informácii na základe platných a účinných všeobecne záväzných právnych predpisov,
záväzného rozhodnutia súdu alebo iného príslušného orgánu.
Uchádzač bude okamžite informovať RTVS o svojom rozhodnutí nepodieľať sa ďalej na
rokovaniach a v takomto prípade sa zaväzuje bezodkladne, avšak nie neskôr ako do
troch dní, vrátiť dôverné informácie RTVS v rovnakom rozsahu a forme v akom mu od
RTVS boli doručené. Pre vylúčenie akýchkoľvek pochybností zmluvné strany zhodne
prehlasujú, že povinnosť Uchádzača zachovávať mlčanlivosť trvá aj po vrátení
dôverných informácií RTVS.
V prípade, ak RTVS ukončí s Uchádzačom rokovania, zaväzuje sa Uchádzač
bezodkladne, avšak nie neskôr ako do troch dní, vrátiť dôverné informácie RTVS
v rovnakom rozsahu a forme v akom mu od RTVS boli doručené. Povinnosť podľa
predchádzajúcej vety sa na Uchádzača vzťahuje bez ohľadu na dôvod ukončenia
rokovaní predovšetkým bez ohľadu na skutočnosť, či bol Uchádzač pri rokovaniach
úspešný alebo neúspešný. V prípade, že Uchádzač pri rokovaniach uspeje upravia
zmluvné
strany
vhodným
spôsobom
rozsah
povinnosti
Uchádzača
zachovávať mlčanlivosti vo vzťahu k realizácii a výsledku samotnej zákazky.
Uchádzač zabezpečí, aby záväzky podľa tejto Dohody v rovnakom rozsahu zaväzovali
aj osoby konajúce v mene Uchádzača resp. osoby spolupracujúce s Uchádzačom. Za
akékoľvek porušenie záväzku mlčanlivosti definovaného touto Dohodou zo strany osôb
podľa prvej vety zodpovedá uchádzač tak ako keby túto povinnosť alebo povinnosti
porušil sám.
V prípade porušenia záväzku mlčanlivosti podľa tejto Dohody sa Uchádzač zaväzuje
uhradiť zmluvnú pokutu vo výške 100.000,- EUR (slovom stotisíc eur).Tým nie je
dotknutý nárok na náhradu škody voči Druhej zmluvnej strane v zmysle § 373 a nasl.
Obchodného zákonníka. Uchádzač zároveň prehlasuje, že bol pred podpisom tejto

1.2

1.3

1.4

1.5

1.6

1.7

2

Zmluva číslo: ZM00000589

Dohody oboznámený s charakterom dôverných informácií a to predovšetkým
s prihliadnutím na rozsah škody, ktorá môže RTVS v súvislosti s porušením záväzku
mlčanlivosti podľa tejto Dohody vzniknúť.

II.

ZÁVEREČNÉ USTANOVENIA

2.1

Táto Dohoda bola vyhotovená písomne v dvoch (2) rovnopisoch, pričom každá zmluvná
strana dostane jeden rovnopis.
V prípade, ak akékoľvek ustanovenie tejto Dohody bude určené za neplatné alebo
nevymožiteľné z akejkoľvek príčiny, ako celok alebo čiastočne, ostatné ustanovenia
tejto Dohody nebudú týmto ovplyvnené a/alebo dotknuté a zostanú v platnosti a
účinnosti v rozsahu v súlade s právnym poriadkom Slovenskej republiky.
Táto Dohoda je vyjadrením úplnej dohody medzi zmluvnými stranami so zreteľom na
predmetné záležitosti v nej uvedené a nahrádza všetky predchádzajúce rokovania a
dohovory medzi stranami, pokiaľ ide o predmet tejto Dohody. Táto Dohoda môže byť
doplnená len písomným dodatkom náležíte podpísaným oboma zmluvnými stranami.
Táto Dohoda nadobúda platnosť dňom podpisu oprávnenými zástupcami oboch
zmluvných strán a účinnosť dňom nasledujúcim po dni zverejnenia Dohody
v Centrálnom registri zmlúv Úradu Vlády Slovenskej republiky.
Táto Dohoda sa riadi právnym poriadkom Slovenskej republiky. V prípade rozporu
medzi tu uvedenými ustanoveniami a dispozitívnymi ustanoveniami všeobecne
záväzných právnych predpisov budú mať prednosť ustanovenia uvedené v tejto
Dohode.
Zmluvné strany sa zaväzujú riešiť akékoľvek spory, ktoré súvisia s touto Dohodou,
prvotne vzájomnou dohodou a mimosúdnou cestou. V prípade, ak zmluvné strany
nedospejú k vzájomnej dohode, spor prejedná a rozhodne vecne a miestne príslušný
všeobecný súd Slovenskej republiky.
Zmluvné strany vyhlasujú, že si túto Dohodu dôkladne prečítali, jej obsahu porozumeli a
že vyjadruje ich slobodnú a vážnu vôľu bez akýchkoľvek omylov, čo potvrdzujú svojimi
podpismi.

2.2

2.3

2.4

2.5

2.6

2.7

V Bratislave, dňa

V Bratislave, dňa

...................................................
Václav Mika
generálny riaditeľ RTVS

...............................................
Mgr. Ivan Kopáčik
konateľ Gordias, s.r.o.

3

