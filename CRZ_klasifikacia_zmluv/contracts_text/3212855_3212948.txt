Čiastková zmluva č. 1
k Rámcovej dohode č. 587/2017/SEP/OMTZ-148 o Informačnom systéme Elektronické služby
Národného bezpečnostného úradu

uzatvorená podľa § 536 a nasl. zákona č. 513/1991 Zb. Obchodný zákonník v znení neskorších
predpisov
Č. NBÚ:

Č. Disig:

Zmluvné strany:
Objednávateľ:
Sídlo:
Štatutárny orgán:
IČO:
DIČ:
Bankové spojenie:
Číslo účtu:
Kontaktná osoba:

Národný bezpečnostný úrad
Budatínska 30, 851 06 Bratislava
Ing. Jozef Magala, riaditeľ
36061701
2021594245
Štátna pokladnica Bratislava
SK62818000000070001995517
BIC: SUBASKBX
xxxxxxxxxxxxxxxxx

(ďalej len „objednávateľ“ alebo „zmluvná strana“)
Zhotoviteľ:
Sídlo:
Zapísaná v:
Štatutárny orgán:
IČO:
IČ DPH:
Bankové spojenie:
Číslo účtu:
Kontaktná osoba:

Disig, a.s.
Záhradnícka 151, 821 08 Bratislava
Obchodnom registri Okresného súdu Bratislava I,
Oddiel: Sa, vložka číslo: 3794/B
Ing. Ľuboš Batěk, predseda predstavenstva
Ing. Ivan Kühn, podpredseda predstavenstva
35975946
SK2022116976
Tatra Banka, a.s.
SK111100000002625768772
BIC: TATRSKBX
xxxxxxxxxxxxxxxxx

(ďalej len „zhotoviteľ“ alebo „zmluvná strana“)
(objednávateľ a zhotoviteľ ďalej len ako „zmluvné strany“)

PREAMBULA
Na
základe
článku
5
Rámcovej
dohody
č.
587/2017/SEP/OMTZ-148
o Informačnom systéme Elektronické služby Národného bezpečnostného úradu (ďalej len „rámcová
dohoda“)
objednávateľ
uzatvára
s poskytovateľom
Čiastkovú
zmluvu
č. 1 k rámcovej dohode (ďalej len „čiastková zmluva“) za účelom „Vybudovania informačného
systému Kvalifikovaných dôveryhodných služieb Národného bezpečnostného úradu (ďalej len
„dielo). Jedná sa o činnosti spojené s poskytovaním dôveryhodných služieb v zmysle Nariadenia
Európskeho parlamentu a Rady (EÚ) č. 910/2014 z 23. júla 2014 o elektronickej identifikácii
a dôveryhodných službách pre elektronické transakcie na vnútornom trhu a o zrušení smernice
1999/93/ES (ďalej aj ako „Nariadenie“) a zákona č. 272/2016 Z. z. o dôveryhodných službách (ďalej
aj ako „DS“).
Rozsah, podrobný popis a forma poskytovania služieb sú stanovené v tejto čiastkovej zmluve, ktorá
je v súlade s rámcovou dohodou, platnými a účinnými právnymi predpismi Slovenskej republiky.
Článok 1
Predmet čiastkovej zmluvy
1.1

Predmetom čiastkovej zmluvy je záväzok zhotoviteľa zhotoviť pre objednávateľa dielo podľa
Prílohy č. 1 tejto zmluvy (Technická a cenová špecifikácia predmetu zmluvy) a odovzdať ho
objednávateľovi v termínoch podľa tejto zmluvy.

1.2

Predmetom plnenia čiastkovej zmluvy sú činnosti spojené s vybudovaním diela.

1.3

Predmetom plnenia čiastkovej zmluvy sú činnosti spojené s dodávkou tovarov nevyhnutného
pre vybudovanie diela.
Článok 2
Miesto, čas a spôsob plnenia

2.1

Dielo bude zhotovené v rozsahu podľa článku 1 čiastkovej zmluvy.

2.2

Pri plnení predmetu čiastkovej zmluvy sa zhotoviteľ zaväzuje postupovať v súlade čiastkovou
zmluvou a rámcovou dohodou a dodržiavať všeobecne záväzné právne predpisy a iné predpisy
platné v Slovenskej republike. Súčasne sa zhotoviteľ zaväzuje, že počas celej doby platnosti
čiastkovej zmluvy bude mať príslušné oprávnenia na svoju činnosť.

2.3

Splnením predmetu zmluvy sa rozumie zhotovenie diela podľa článku 1 čiastkovej zmluvy
a ich protokolárne odovzdanie a prevzatie v lehote určenej v bode 2.9 čiastkovej zmluvy.

2.4

Zhotoviteľ sa zaväzuje pri plnení predmetu čiastkovej zmluvy postupovať s odbornou
starostlivosťou.

2.5

Objednávateľ je oprávnený kontrolovať vykonávanie predmetu čiastkovej zmluvy. Ak zistí, že
zhotoviteľ vykonáva predmet čiastkovej zmluvy v rozpore so svojimi povinnosťami, je
objednávateľ oprávnený dožadovať sa toho, aby zhotoviteľ odstránil vady vzniknuté chybným
vykonávaním a predmet čiastkovej zmluvy vykonával riadnym spôsobom. Ak tak zhotoviteľ
neurobí, ani v primeranej lehote mu na to poskytnutej, a postup zhotoviteľa by viedol
nepochybne k podstatnému porušeniu čiastkovej zmluvy, je objednávateľ oprávnený odstúpiť
od čiastkovej zmluvy.

2.6

Nezhotovenie diela alebo jeho časti v lehote stanovenej v čiastkovej zmluve sa považuje
za podstatné porušenie čiastkovej zmluvy, ktoré môže mať za následok aj odstúpenie
od čiastkovej zmluvy

2.7

Počas zhotovovania diela v rámci plnenia predmetu čiastkovej zmluvy sa zmluvné strany
zaväzujú navzájom spolupracovať za účelom zrealizovať predmet v súlade s čiastkovou
zmluvou.

2.8

Zhotoviteľ sa zaväzuje zhotoviť dielo podľa článku 1 v meste Bratislava podľa určenia
objednávateľa, ak sa zmluvné strany nedohodnú inak.

2.9

Zhotovenie diela podľa článku 1 čiastkovej zmluvy a potvrdenia prevzatia diela musí byť
zhotoviteľom odovzdané najneskôr do 12 mesiacov odo dňa popísania čiastkovej zmluvy
oboma zmluvnými stranami, za predpokladu dodržania požadovanej súčinnosti
objednávateľa, ktoré sú uvedené v prílohe č. 2 tejto zmluvy. Táto lehota na odovzdanie diela
zhotoviteľom sa predlžuje o čas omeškania objednávateľa s poskytnutím súčinnosti
zhotoviteľovi v súvislosti s plnením predmetu čiastkovej zmluvy.
Článok 3
Cena, platobné podmienky a spôsob fakturácie

3.1
3.1.1

Predpokladaná celková cena za poskytované služby je stanovená podľa bodu 1.1.1 rámcovej
dohody v rozsahu:
práce súvisiace s implementáciou, nasadením a testovaním riešenia v rozsahu 12 315
osobohodín, čo pri sume 88,30 eur bez DPH (slovom osemdesiatosem eur a tridsať centov)
za jednu osobohodinu, 20% DPH – 17,66 eur (slovom sedemnásť euro a šesťdesiatšesť
centov), spolu 105,96 eur s DPH (slovom jednostopäť euro a deväťdesiatšesť centov),
určenej v súlade s prílohou č. 2 k rámcovej dohode ako služby experta č. 1, experta č. 2
a experta č. 3 podľa prílohy č. 8 k rámcovej dohode predstavuje sumu 1 087 414,50 eur
bez DPH (slovom jedenmiliónosemdesiatsedemtisícštyristoštrnásť eur a päťdesiat centov),
20% DPH – 217 482,90 eur (slovom dvestosedemnásťtisícštyristoosemdesiatdva EUR
a
deväťdesiat
centov),
1
304
897,40
eur
s
DPH
(slovom
jedenmilióntristoštyritisícosemstodeväťdesiatsedem eur a štyridsať centov).

3.2 Predpokladaná celková cena za dodané tovary je stanovená podľa prílohy č. 2 čiastkovej
zmluvy v rozsahu:
3.2.1
dodávka tovarov nevyhnutných pre konsolidáciu a dobudovanie koreňovej infraštruktúry
PKI potrebnej na poskytovanie eGOV služieb IS ES a na využívanie eGOV služieb v rámci
celého
eGovernmentu
v
hodnote
3
079
085,50
eur
(slovom
trimiliónysedemdesiatdeväťtisícosemdesiatpäť eur a päťdesiat centov), 20% DPH –
615 817,10 eur (slovom šesťstopätnásťtisícosemstosedemnásť eur a desať centov),
3 694 902,60 eur s DPH (slovom trimiliónyšesťstodeväťdesiatštyritisícdeväťstodva eur
a šesťdesiat centov).
3.3

V cene podľa bodu 3.1. a 3.2 čiastkovej zmluvy sú zahrnuté všetky náklady súvisiace s plnením
záväzku zhotoviteľa podľa čiastkovej zmluvy.

3.4

Zmluvné strany sa dohodli, že cena za dielo podľa čl. 1 tejto zmluvy bude hradená po častiach
na základe čiastkových faktúr vystavených zhotoviteľom v súlade s touto zmluvou.

3.5

Zmluvné strany sa dohodli, že za účelom fakturácie za poskytnuté služby v rámci dodania diela
alebo jeho časti podľa čiastkovej zmluvy, zhotoviteľ predloží objednávateľovi výkaz
poskytnutých služieb, ktorý bude obsahovať počet dní spoločne odpracovaných osobami
poskytnutými zhotoviteľom objednávateľovi v rámci realizácie služieb (ďalej len „výkaz
poskytnutých služieb”).

3.6

Výkaz poskytnutých služieb bude základom pre vystavenie faktúr zhotoviteľa bude tvoriť
prílohu k príslušnej faktúre zhotoviteľa. Vzor výkazu poskytnutých služieb je uvedený v prílohe
č. 4 k rámcovej dohode.

3.7

Zhotoviteľ nie je oprávnený v čiastkových zmluvách požadovať zálohové platby; objednávateľ
neposkytuje preddavok.

3.8

Po odovzdaní diela alebo jeho časti a po podpísaní dodacieho listu alebo akceptačnopreberacieho protokolu objednávateľom zhotoviteľ vystaví faktúru za dodanie diela alebo
jeho časti najneskôr do 15 dní odo dňa potvrdenia dodacieho listu alebo akceptačnopreberacieho protokolu.

3.9

Splatnosť všetkých faktúr podľa tejto zmluvy je tridsať (30) dní odo dňa ich doručenia
objednávateľovi. Zmluvné strany sa dohodli, že faktúry budú doručované objednávateľovi
preferenčne elektronickým spôsobom do elektronickej schránky podľa zákona č. 305/2013 Z.
z. o elektronickej podobe výkonu pôsobnosti orgánov verejnej moci a o zmene a doplnení
niektorých zákonov. Ak dôjde k nedostupnosti možnosti zasielať faktúry elektronicky podľa
predchádzajúcej vety dlhšej ako 24 hodín, zhotoviteľ je oprávnený faktúru doručiť v listinnej
podobe.

3.10 Neoddeliteľnou súčasťou faktúry bude dodací list alebo akceptačno-preberací protokol
potvrdený objednávateľom.
3.11 Objednávateľ sa zaväzuje zaplatiť cenu na základe faktúry riadne vystavenej zhotoviteľom
v súlade s podmienkami uvedenými v článku 4 rámcovej dohody.

Článok 4
Určenie zodpovedných osôb a spôsob komunikácie
4.1

Zmluvné strany sa dohodli, že akékoľvek oznámenia jednej zmluvnej strany adresované druhej
zmluvnej strane urobené podľa čiastkovej zmluvy budú doručované preferenčne
elektronickým spôsobom v súlade s príslušnými platnými právnymi predpismi Slovenskej
republiky, ak sa zmluvné strany nedohodnú inak. Ak dôjde k nedostupnosti možnosti zasielať
oznámenia elektronicky podľa predchádzajúcej vety dlhšej ako 24 hodín, zmluvné strany sú
oprávnené doručiť oznámenia aj v listinnej podobe.

4.2

Zmluvné strany sa dohodli, že za prijímanie a doručovanie písomností, ako aj za všetku
oficiálnu komunikáciu zmluvných strán, pokiaľ sa zmluvné strany nedohodnú inak, budú
zodpovedné tieto osoby:
4.2.1 za objednávateľa: xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
4.2.2 za zhotoviteľa: xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx

4.3

Zodpovedné osoby uvedené v bode 4.2 sú zodpovedné za koordináciu a organizačné
zabezpečenie zhotovenia diela a sú oprávnené na odovzdanie zo strany zhotoviteľa
a následné prevzatie zo strany objednávateľa akýchkoľvek písomných výstupov týkajúcich sa
zhotovovania diela vypracovaných zhotoviteľom.

4.4

Zmluvné strany sú oprávnené zmeniť zodpovedné osoby; zmluvná strana je povinná na takúto
zmenu druhú zmluvnú stranu písomne upozorniť do troch dní odo dňa vykonania zmeny.

4.5

Akákoľvek komunikácia medzi objednávateľom a zhotoviteľom pri plnení predmetu čiastkovej
zmluvy sa bude viesť v slovenskom jazyku. Všetky materiály, pokiaľ to ich povaha umožňuje,
vypracované zhotoviteľom na základe čiastkovej zmluvy, budú vypracované v slovenskom
jazyku.

4.6

Na spôsobe odovzdávania dokumentov a iných materiálov, vrátane zasielania citlivých
informácií prostredníctvom elektronickej pošty, sa zmluvné strany dohodnú vopred, vrátane
spôsobu zabezpečenia tejto komunikácie.

4.7

Odporúčaná forma zabezpečenia emailovej komunikácie je použitie PGP šifrovacieho
nástroja, kedy si komunikujúce strany vymenia šifrovacie kľúče pri osobnej návšteve, prípadne
použitie AES šifrovacieho algoritmu v rámci šifrovania ZIP archívov.

Článok 5
Zodpovednosť zmluvných strán

5.1 Každá zo zmluvných strán nesie zodpovednosť za spôsobenú škodu podľa platných právnych
predpisov Slovenskej republiky a článku 6 rámcovej dohody. Zmluvné strany sa zaväzujú
k vyvinutiu maximálneho úsilia k predchádzaniu škôd a k minimalizácii prípadných
vzniknutých škôd.

5.2 Zmluvné strany sa zaväzujú upozorniť písomne druhú zmluvnú stranu, bez zbytočného
odkladu, na vzniknuté okolnosti vylučujúce zodpovednosť, ktoré bránia riadnemu plneniu
čiastkovej zmluvy. Zmluvné strany sa zaväzujú k vyvinutiu maximálneho úsilia, ktoré je od nich
možné požadovať na odvrátenie a prekonanie okolností vylučujúcich zodpovednosť.

5.3 V prípade omeškania s plnením predmetu čiastkovej zmluvy zaplatí zhotoviteľ
objednávateľovi zmluvnú pokutu podľa bodu 6.3 rámcovej dohody.

5.4 V prípade omeškania objednávateľa s úhradou faktúry podľa článku 3 čiastkovej zmluvy
zaplatí objednávateľ zhotoviteľovi zmluvnú pokutu podľa bodu 6.4 rámcovej dohody.

5.5 Zmluvné pokuty uvedené v bodoch 5.3 a 5.4 čiastkovej zmluvy hradí povinná zmluvná strana
nezávisle na tom, v akej výške vznikne druhej zmluvnej strane čiastkovej zmluvy v tejto
súvislosti škoda, ktorú možno vymáhať samostatne.

5.6 Zmluvné strany nie sú zodpovedné za omeškanie v plnení alebo iné neplnenie povinností
podľa čiastkovej zmluvy, ktoré je dôsledkom udalosti vyššej moci, pokiaľ výskyt takejto
okolnosti bez zbytočného odkladu písomne oznámi druhej zmluvnej strane. Za prípad vyššej
moci sa nepovažuje platobná neschopnosť ktorejkoľvek zmluvnej strany
alebo jej dodávateľov.

Článok 6
Povinnosti zhotoviteľa
6.1

Zhotoviteľ je povinný zhotoviť dielo podľa článku 1 čiastkovej zmluvy.

6.2

Zhotoviteľ bude poskytovať služby prostredníctvom expertov, ktorí spĺňajú požiadavky
definované na experta č. 1, experta č. 2 a experta č. 3 uvedené v prílohe č. 8 k rámcovej
dohode. Okrem kľúčových expertov podľa článku 8 rámcovej dohody budú služby
poskytované aj ďalšími osobami, ktoré budú spĺňať všetky odborné a kvalifikačné predpoklady
vo vzťahu k predmetu plnenia čiastkovej zmluvy.

6.3

Zhotoviteľ sa zaväzuje po skončení zmluvného záväzku bez vyzvania vrátiť objednávateľovi
všetky objednávateľom poskytnuté informácie a materiály týkajúce sa predmetu čiastkovej
zmluvy alebo tieto podľa rozhodnutia objednávateľa vymazať alebo iným spôsobom zničiť.
Táto povinnosť sa vzťahuje aj na vyhotovené kópie. Táto povinnosť sa nevzťahuje na samotnú
čiastkovú zmluvu a na materiály a informácie, o ktorých sa tak zmluvné strany dohodnú.

6.4

Zhotoviteľ sa zaväzuje vysporiadať všetky právne vzťahy s tretími osobami, ktoré sa budú
podieľať na plnení predmetu čiastkovej zmluvy tak, aby si tieto tretie osoby nemohli
uplatňovať voči objednávateľovi žiadne nároky vyplývajúce im z osobnostných, priemyselných

či iných obdobných práv v súvislosti s riadnym plnením záväzkov poskytovateľa podľa
čiastkovej zmluvy.
6.5

Zhotoviteľ nie je zodpovedný za pravdivosť a správnosť informácií poskytnutých
objednávateľom. Zodpovednosť zhotoviteľa sa nevzťahuje na škody, ktoré budú spôsobené
následkom nesprávnych informácii, alebo následkom akéhokoľvek úmyselného trestného
činu spôsobeného objednávateľom, pracovníkmi objednávateľa alebo osobou konajúcou
v mene objednávateľa.

6.6

Zhotoviteľ bude pri plnení svojich zmluvných povinností postupovať s odbornou
starostlivosťou, v súlade s platnou legislatívou a v prípade financovania predmetu plnenia
z prostriedkov Európskej únie alebo iných finančných mechanizmov aj v súlade so zmluvou
o poskytnutí Nenávratného finančného príspevku (ďalej len „NFP“) a všetkými právnymi
dokumentmi a inými záväznými pokynmi, na ktoré zmluva o poskytnutí NFP odkazuje, najmä
schváleným projektom, dokumentmi riadiaceho orgánu/sprostredkovateľského orgánu
pod riadiacim orgánom a inými strategickými dokumentmi, o ktorých musí byť poskytovateľ
zo strany objednávateľa informovaný.

6.7

Zhotoviteľ sa zaväzuje umožniť výkon finančnej kontroly príslušným kontrolným orgánom
a vytvoriť podmienky pre jej výkon v zmysle príslušných právnych predpisov Slovenskej
republiky (najmä zákon č. 357/2015 Z. z. o finančnej kontrole a vnútornom audite a o zmene
a doplnení niektorých zákonov). Na právne vzťahy založené touto zmluvou sa vzťahuje aj
zákon č. 523/2004 Z. z. o rozpočtových pravidlách verejnej správy a o zmene a doplnení
niektorých zákonov v znení neskorších predpisov a zhotoviteľ ako kontrolovaný subjekt
pri výkone kontroly bude riadne plniť povinnosti, ktoré mu vyplývajú z uvedených predpisov
Zhotoviteľ sa zaväzuje podrobiť sa výkonu kontroly aj povereným zamestnancom
objednávateľa. Oprávnení poverení zamestnanci objednávateľa vykonávajú priebežné
kontroly počas trvania realizácie predmetu plnenia čiastkovej zmluvy a majú prístup
ku všetkým obchodným dokumentom zhotoviteľa, ktoré súvisia s výdavkami na realizáciu
projektu a s plnením povinností podľa čiastkovej zmluvy.

6.8

Zhotoviteľ sa zaväzuje bezodkladne a bezodplatne odstrániť prípadné nálezy vyplývajúce
z vykonaného auditu a predloženej auditnej správy týkajúce sa predmetu čiastkovej zmluvy
podľa čl. 1, ktoré majú zásadný vplyv na neudelenie certifikátu Trusted Service Provider.

Článok 7
Povinnosti objednávateľa
7.1

Objednávateľ sa zaväzuje poskytnúť zhotoviteľovi všetku primeranú súčinnosť najmä tú, ktorá
je špecifikovaná v prílohe č. 1 tejto zmluvy a všetky potrebné dokumenty a dôležité informácie
pre včasné a náležité poskytnutie služieb podľa článku 1 čiastkovej zmluvy.

7.2

Objednávateľ je povinný na zabezpečenie kooperácie so zhotoviteľom vymenovať osoby
na zodpovedajúcej odbornej úrovni; takéto osoby musia byť vymenované počas celej doby
trvania čiastkovej zmluvy.

Článok 8
Záručná doba a zodpovednosť za vady

8.1

Záručná doba je 24 mesiacov a začína plynúť vždy dňom prevzatia jednotlivých častí predmetu
zmluvy objednávateľom.

8.2

Zhotoviteľ zodpovedá za to, že dodané dielo bude v súlade s podmienkami tejto zmluvy,
najmä v súlade so špecifikáciou podľa prílohy č. 1 tejto zmluvy, podľa platných noriem
a všeobecne záväzných právnych predpisov Slovenskej republiky, a že bude mať funkčné
vlastnosti uvedené v tejto zmluve.

8.3

Každá zo zmluvných strán má zodpovednosť za spôsobenú škodu podľa platných právnych
predpisov v Slovenskej republike a tejto zmluvy. Zmluvné strany sa zaväzujú k vyvinutiu
maximálneho úsilia k predchádzaniu škôd a k minimalizácii vzniknutých škôd.

8.4

Zhotoviteľ zodpovedá za kvalitatívne a kvantitatívne vady predmetu zmluvy. V prípade, ak má
predmet zmluvy vady, stanoví objednávateľ zhotoviteľovi primeranú lehotu na ich
odstránenie. Ak sú vady odstránené po márnom uplynutí lehoty na ich odstránenie, má
objednávateľ nárok na zľavu vo výške 20 % z ceny plnenia, ktoré bolo reklamované.
Ustanovenia o náhrade škody týmto nie sú dotknuté.

8.5

Vady predmetu zmluvy zistené počas preberania diela alebo jeho časti je objednávateľ
oprávnený písomne uplatňovať na dodacom liste alebo akceptačno-preberacom protokole.

8.6

Reklamácie vád plnenia predmetu zmluvy v záručnej dobe uplatní objednávateľ u zhotoviteľa
písomnou formou bez zbytočného odkladu po zistení vady, najneskôr však do piatich (5)
pracovných dní odo dňa jej zistenia, inak jeho právo zodpovednosti za vady zaniká. Zhotoviteľ
v takomto prípade prešetrí oznámenú vadu predmetu zmluvy a v prípade, že sa na ňu vzťahuje
záruka a ide o práce, túto vadu bez zbytočného odkladu odstráni, najneskôr v termíne
určenom objednávateľom, ak sa zmluvné strany nedohodnú inak.

8.7

Záruka sa vzťahuje aj na výskyt drobných estetických nedostatkov predmetu zmluvy (napr.
povrchové poškodenie, praskliny, plastového krytu a pod.), ak sa zmluvné strany nedohodnú
inak.

8.8

Zhotoviteľ nezodpovedá za vady predmetu zmluvy, ktoré boli spôsobené použitím
nesprávnych podkladov, prípadne vecí poskytnutých objednávateľom.

Článok 9
Úprava vlastníckych a autorských práv
9.1

Vlastnícke právo k dielu podľa článku 1 čiastkovej zmluvy prechádza
na objednávateľa okamihom podpisu dodacieho listu alebo akceptačno-preberacieho
protokolu.

9.2

Zhotoviteľ vyhlasuje, že je podľa zákona č. 185/2015 Z. z. Autorský zákon
v znení neskorších predpisov oprávnený poskytnúť objednávateľovi predmet plnenia
v rozsahu uvedenom v článku 1 tejto zmluvy.

9.3

Zmluvné strany touto zmluvou zároveň uzatvárajú licenčnú zmluvu, ktorou zhotoviteľ udeľuje
bezodplatne objednávateľovi súhlas na používanie diela podľa článku 1 čiastkovej zmluvy za
týchto podmienok:
9.3.1 zhotoviteľ udeľuje
a na dobu neurčitú,

objednávateľovi

licenciu

v

neobmedzenom

rozsahu

9.3.2 zhotoviteľ udeľuje objednávateľovi nevýhradnú licenciu.
9.4

Licenčná zmluva uzatvorená podľa bodu 9.3 tejto čiastkovej zmluvy sa nevzťahuje
na počítačový program, databázu alebo akékoľvek iné autorské dielo, ktoré bolo v rámci
plnenia tejto zmluvy dodávané alebo implementované ako už hotový produkt tretích strán
alebo aj zhotoviteľa - autorské dielo, ktoré nebolo zhotovené na základe konkrétnych pokynov
objednávateľa podľa tejto zmluvy.

9.5

V prípade, že v rámci plnenia tejto zmluvy zhotoviteľ dodá alebo implementuje počítačový
program, databázu alebo akékoľvek iné autorské dielo, vo vzťahu ku ktorému zhotoviteľ nie
je nositeľom práv na jeho používanie a je potrebný pre používanie diela, je zhotoviteľ povinný
zabezpečiť pre objednávateľa všetky nevyhnutné oprávnenia pre riadne používanie diela v
zmysle tejto zmluvy, pričom objednávateľ je povinný dodržiavať licenčné podmienky
predmetného iného autorského diela.

Článok 10
Zachovávanie mlčanlivosti

10.1 Zmluvné strany sú povinné zachovať mlčanlivosť vo vzťahu ku všetkým informáciám
uvedeným v čiastkovej zmluve, resp. na jej základe získaných a poskytnutým počas
poskytovania služieb, a to aj po skončení tohto zmluvného záväzku. Povinnosť mlčanlivosti sa
nevzťahuje na také informácie, u ktorých bolo preukázané, že sú alebo sa stali známymi
bez zavinenia zmluvnej strany ani na informácie, ktoré má objednávateľ povinnosť zverejniť
v zmysle platných a účinných právnych predpisov.
10.2 Vyhlásenie o mlčanlivosti podpísané na základe bodu 7.1 rámcovej dohody sa vzťahuje
aj na čiastkovú zmluvu.
10.3 Zhotoviteľ sa zaväzuje zaobchádzať s informáciami získanými od objednávateľa počas
poskytovania služieb ako s dôvernými a zabezpečiť ich ochranu pred tretími osobami
minimálne v takom rozsahu, ako chráni vlastné dôverné informácie. Zhotoviteľ nie je
oprávnený informácie uvedené v tomto bode poskytnúť tretím osobám
bez predchádzajúceho písomného súhlasu objednávateľa okrem prípadu, ak by povinnosť
zverejnenia vyplývala zhotoviteľovi zo zákona alebo z rozhodnutia príslušného štátneho
orgánu, prípadne ich poskytovateľ poskytne svojim právnym poradcom alebo daňovým
poradcom viazaným zákonom uloženou povinnosťou mlčanlivosti minimálne v takom
rozsahu, ako je zhotoviteľ viazaný podľa tejto čiastkovej zmluvy.
10.4 Ak zhotoviteľ neoprávnene nakladá s informáciami, na ktoré sa vzťahuje povinnosť
mlčanlivosti podľa bodu 8.1 čiastkovej zmluvy, alebo nakladá s informáciami poskytnutými
objednávateľom spôsobom, ktorý je v rozpore so všeobecne záväznými právnymi predpismi,
ide o podstatné porušenie zmluvných podmienok, ktoré môže mať za následok okamžité
odstúpenie od čiastkovej zmluvy a od rámcovej dohody.
10.5 Zhotoviteľ sa počas poskytovania služieb zaväzuje zachovávať mlčanlivosť o osobných
údajoch podľa § 22 zákona č. 122/2013 Z. z. o ochrane osobných údajov a o zmene a doplnení
niektorých zákonov.

Článok 11
Záverečné ustanovenia

11.1 Znenie a podmienky čiastkovej zmluvy, najmä predmet plnenia, cenu predmetu plnenia,
spôsob uskutočnenia subdodávok a podmienky akceptácie plnenia pre jednotlivé čiastkové
zmluvy, vrátane všetkých dodatkov k uzatvoreným čiastkovým zmluvám schvaľuje Riadiaci
výbor.
11.2 Čiastková zmluva sa uzatvára na dobu určitú, a to do na 12 mesiacov odo dňa nadobudnutia
účinnosti čiastkovej zmluvy.
11.3 Čiastková zmluva môže byť ukončená na základe vzájomnej dohody zmluvných strán alebo
odstúpenia od čiastkovej zmluvy.

11.4 Každá zo zmluvných strán je oprávnená odstúpiť od čiastkovej zmluvy v prípadoch uvedených
v bodoch 2.12.1 až 2.12.4 prílohy č. 6 k rámcovej dohode alebo z iných dôvodov uvedených
v tejto čiastkovej zmluve. Odstúpenie je účinné dňom, kedy bolo doručené druhej zmluvnej
strane. Pri odstúpení od čiastkovej zmluvy zostávajú zachované z nej vyplývajúce práva
a povinnosti zmluvných strán do dňa účinnosti odstúpenia. Zmluvné strany sú povinné
vyrovnať všetky pohľadávky a záväzky vzniknuté do dňa účinnosti odstúpenia od čiastkovej
zmluvy.
Odstúpenie
od čiastkovej zmluvy
alebo
jej
ukončenie
z iného dôvodu sa nedotýka práva na uplatnenie nárokov vyplývajúcich z porušenia čiastkovej
zmluvy, vrátane oprávnenia na náhradu škody, zmluvnej pokuty, riešenia sporov
medzi zmluvnými stranami a ostatných ustanovení, ktoré podľa čiastkovej zmluvy alebo
vzhľadom na svoju povahu majú trvať aj po ukončení čiastkovej zmluvy. Ustanovenia
vzťahujúce sa k usporiadaniu vzájomných právnych vzťahov na základe čiastkovej zmluvy
zostávajú v platnosti do momentu ich usporiadania.
11.5 Meniť alebo dopĺňať text čiastkovej zmluvy je možné len formou písomných a očíslovaných
dodatkov podpísaných oprávnenými zástupcami oboch zmluvných strán.
11.6 Zhotoviteľ môže poveriť tretiu osobu (subdodávateľa) uvedeného v prílohe č. 9 k rámcovej
dohode čiastočným plnením záväzkov podľa čiastkovej zmluvy. Iné osoby môže poveriť
výkonom služieb len v prípade realizácie a podpísania dodatku k rámcovej dohode, ktorý bude
uzatvorený v súlade s článkom 10 a bodom 10.2 rámcovej dohody.
11.7 Právne vzťahy, ktoré nie sú v čiastkovej zmluve výslovne upravené, sa spravujú rámcovou
dohodou, príslušnými ustanoveniami Obchodného zákonníka a ostatnými všeobecne
záväznými právnymi predpismi Slovenskej republiky. Rôzne výklady právnych otázok
akéhokoľvek druhu budú zmluvné strany riešiť v prvom rade vzájomnou dohodou.
Ak dohoda zmluvných strán nie je možná, pre riešenie sporov z čiastkovej zmluvy sú príslušné
všeobecné súdy Slovenskej republiky.
11.8 Čiastková zmluva nadobúda platnosť dňom jej podpísania obidvoma zmluvnými stranami
a účinnosť dňom nasledujúcom po dni jej zverejnenia v Centrálnom registri zmlúv vedenom
Úradom vlády Slovenskej republiky.
11.9 Čiastková zmluva je vyhotovená v dvoch vyhotoveniach (rovnopisoch), z toho jeden je určený
pre objednávateľa a jeden pre zhotoviteľa.
11.10 Neoddeliteľnou súčasťou čiastkovej zmluvy sú Prílohy č. 1 a 2 súvisiace s predmetom plnenia
čiastkovej zmluvy.
11.11 Pokiaľ akékoľvek ustanovenie čiastkovej zmluvy je alebo sa stane neplatným alebo
nevymáhateľným, nespôsobí to neplatnosť alebo nevymáhateľnosť celej čiastkovej zmluvy,
ak je úplne oddeliteľným od ostatných ustanovení tejto zmluvy. Zmluvné strany sa
v takomto prípade zaväzujú bezodkladne vzájomným rokovaním vo forme písomného
dodatku čiastkovej zmluvy nahradiť neplatné alebo nevymáhateľné ustanovenie zmluvy
novým platným a vymáhateľným ustanovením, ktorého predmet bude v najvyššej možnej
miere zodpovedať predmetu pôvodného ustanovenia a zároveň bude zachovaný účel tejto
čiastkovej zmluvy a obsah jednotlivých ustanovení tejto zmluvy.
11.12 Zmluvné strany sa zaväzujú oznámiť si navzájom akékoľvek zmeny údajov a informácií
dôležitých pre riadne a včasné plnenie čiastkovej zmluvy a jednotlivých práv a povinností
zmluvných strán z nej vyplývajúcich.
11.13 Zmluvné strany vyhlasujú, že s čiastkovou zmluvou boli dôkladne oboznámené, že ich vôľa
vyjadrená v čiastkovej zmluve je slobodná a vážna, že čiastkovú zmluvu neuzatvárajú v tiesni,
za nápadne nevýhodných podmienok a ani za inak jednostranne nevýhodných podmienok.
Svoju vôľu byť viazané čiastkovou zmluvou zmluvné strany vyjadrujú podpísaním čiastkovej
zmluvy.

V Bratislave dňa

Objednávateľ

Ing. Jozef Magala
riaditeľ

V Bratislave dňa

Zhotoviteľ

Ing. Ľuboš Batěk,
predseda predstavenstva

__________________________________
Ing. Ivan Kühn,
podpredseda predstavenstva

