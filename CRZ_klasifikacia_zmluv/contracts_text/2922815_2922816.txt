Zmluva o zabezpečení ochrany osobných údajov spracúvaných sprostredkovateľom
uzatvorená v zmysle ustanovenia § 8 ods. 3 zákona NR SR č. 122/2013 Z. z. o ochrane osobných údajov a o zmene a
doplnení niektorých zákonov)
číslo zmluvy užívateľa : 100/2017

I.
1.1. Prevádzkovateľ:

Zmluvné strany

Úrad podpredsedu vlády Slovenskej republiky pre investície a informatizáciu
So sídlom: Štefánikova 15, 8 Bratislava - mestská časť Staré Mesto
IČO:
Bankové spojenie:
Zastúpenou: Mgr, Patrik Krauspe, vedúci úradu
(ďalej len „prevádzkovateľ“)

1.2. Sprostredkovateľ

:

Commander Systems, s.r.o.
so sídlom Dvořákovo nábrežie 7529/4E, 811 02, Bratislava
zapísaná v Obchodnom registri Okresného súdu Bratislava I.
oddiel: Sro., vložka číslo 36294/B
zastúpený: Michal Vodička, na základe plnej moci zo dňa 15.11.2010
(ďalej len „sprostredkovateľ“)

II.
Predmet zmluvy
2.1 Obsahom tejto zmluvy je úprava vzájomných práv a povinností zmluvných strán pri servise, údržbe a revízií
elektronického monitoringu prevádzkovateľa sprostredkovateľom.
III.
Práva a povinnosti prevádzkovateľa
3.1 Prevádzkovateľ týmto vyhlasuje, že na činnosť podľa bodu 2.1 má potrebnú odbornú, technickú, organizačnú a
personálnu spôsobilosť a zaručuje sa za bezpečnosť spracúvaných osobných údajov opatreniami podľa § 19 ods.
1. Zákona č. 122/2013 Z.z.
3.2 Prevádzkovateľ sa zaväzuje oznámiť všetkým dotknutým osobám, že ich osobné údaje bude v jeho mene
spracovávať sprostredkovateľ a to pri prvom kontakte s nimi, najneskôr však do troch mesiacov od začiatku
spracovávania osobných údajov sprostredkovateľom.
IV.
Práva a povinnosti sprostredkovateľa
4.1 Sprostredkovateľ týmto vyhlasuje, že na činnosť podľa bodu 2.1. má potrebnú odbornú, technickú, organizačnú a
personálnu spôsobilosť a zaručuje sa za bezpečnosť spracúvaných osobných údajov opatreniami podľa § 19 ods.
1. Zákona č. 122/2013 Z.z.
4.2 Sprostredkovateľ sa zaväzuje, že osobné údaje poskytnuté prevádzkovateľom, bude spracovávať výhradne len na
účel stanovený v bode VI a za podmienok určených bodom IX tejto zmluvy.
4.3 Sprostredkovateľ sa zaväzuje, že s osobnými údajmi ku ktorým bude mať prístup, bude nakladať iba v zmysle
zákona č.122/2013 Z.z.
4.4 Sprostredkovateľ sa zaväzuje, že k osobným údajom bude mať prístup výlučne on a jeho zamestnanci, ktorých
náležite poučí o právach a povinnostiach, a v prípade že bude chcieť delegovať niektoré povinnosti inú fyzickú
alebo právnickú osobu (subdodávateľa), musí to oznámiť prevádzkovateľovi a vyžiadať si od neho písomný súhlas.
4.5 Sprostredkovateľ si je vedomý, že subdodávateľ spracúva osobné údaje a zabezpečuje ich ochranu na jeho
zodpovednosť.
4.6 Sprostredkovateľ sa zaväzuje zachovávať mlčanlivosť o osobných údajoch, s ktorými príde do styku. Tie nesmie
využiť ani pre osobnú potrebu a bez súhlasu prevádzkovateľa informačného systému ich nesmie zverejniť a nikomu
poskytnúť ani sprístupniť.
4.7 Sprostredkovateľ sa zaväzuje dodržiavať technické, organizačné a personálne opatrenia prevádzkovateľa na
zabezpečenie ochrany osobných údajov pred odcudzením, stratou, poškodením, neoprávneným prístupom,
zmenou a rozširovaním.
4.8 Za bezpečnosť poskytnutých osobných údajov zodpovedá Sprostredkovateľ tým, že ich chráni pred odcudzením,
stratou, poškodením, neoprávneným prístupom, zmenou a rozširovaním. Sprostredkovateľ sa za týmto účelom
zaväzuje prijať primerané technické, organizačné a personálne opatrenia zodpovedajúce spôsobu spracovania
osobných údajov, a to formou a za podmienok stanovených zákonom.
4.9 Sprostredkovateľ a jeho zamestnanci, ktorí prichádzajú do styku s osobnými údajmi dotknutých osôb sú povinní
zachovávať o nich mlčanlivosť, povinnosť mlčanlivosti trvá aj po ukončení spracúvania osobných údajov. Tým nie
sú dotknuté ustanovenia osobitných zákonov, súvisiacich s predmetom tejto zmluvy.

V.
Doba spracúvania osobných údajov
5.1 Ukončenie spracovávania osobných údajov sprostredkovateľom a súčasne aj ukončenie platnosti tejto Zmluvy bude
dátumom ukončenia platnosti zmluvy Complete o poskytovaní služieb elektronického monitoringu č: 123/2017 alebo
na základe rozhodnutia prevádzkovateľa.
5.2 Čas ukončenia spracúvania osobných údajov sprostredkovateľom je možné zmeniť a to výhradne dodatkom k tejto
zmluve.
VI.
Účel spracovávania osobných údajov
6.1 Účelom spracovávania osobných údajov je zabezpečenie bezpečnosti prevádzkovateľa, ochrana majetku,
prevencia pred páchaním trestných činov, kontrola využívania pracovného času, dodržiavanie bezpečnostných
pokynov zamestnancami prostredníctvom elektronického monitoringu
VII.
Zoznam osobných údajov
7.1 Zoznam osobných údajov, ktoré bude sprostredkovateľ spracúvať je nasledovný:
pri plnení svojich záväzkov zo Zmluvy Complete o poskytovaní služieb elektronického monitoringu č:
123/2017 Sprostredkovateľ vedie a zaznamenáva, kde sa objekt monitoringu nachádza,
komunikácia uskutočnená technológiou Sprostredkovateľa sa zo strany Sprostredkovateľa vždy
zaznamenáva, vrátane obsahu prenášaných informácií (platí to aj pri uskutočnení hovoru – ide
o právny nárok Sprostredkovateľa služby vyžiadať si prípadný výpis hovoru od operátora, v prípade
ak bola technológia Prevádzkovateľom alebo ním poverenou treťou osobou, za konania ktorej je
zodpovedný Prevádzkovateľ služby využitá na iný než zmluvne dohodnutý účel).
VIII.
Okruh dotknutých osôb
8.1 Dotknutou osobou na účely plnenie tejto zmluvy sa rozumie každá osoba, ktorej sa osobné údaje týkajú.
8.2 Okruh dotknutých osôb bol vymedzený nasledovne:
a) dotknutými osobami sa na účely tejto Zmluvy rozumejú fyzické osoby – zamestnanci spoločnosti,
IX.
Podmienky spracúvania osobných údajov
9.1 Podmienky spracúvania osobných údajov ustanovujú všeobecné záväzné právne predpisy.
9.2 Presné podmienky spracúvania osobných údajov u sprostredkovateľa, sa riadia bezpečnostnými opatreniami podľa
§ 19 zákona č. 122/2013 Z.z. (bezpečnostná dokumentácia alebo bezpečnostný projekt), o ktorých je
sprostredkovateľ povinný oboznámiť všetky oprávnené osoby, ktoré budú prichádzať do styku s osobnými údajmi
poskytnuté prevádzkovateľom. Zoznam povolených operácií s osobnými údajmi je špecifikovaný v § 4 ods. 3 písm.
a) zákona č. 122/2013. Z.z. o ochrane osobných údajov.

10.1
10.2
10.3
10.4
10.5

11.1
11.2
11.3
11.4

X.
Výpoveď zmluvy
Obe strany môžu zmluvu vypovedať písomnou výpoveďou z akýchkoľvek dôvodov.
Zmluvné strany sa dohodli na výpovednej dobe 2 mesiace.
Výpovedná doba začína plynúť od prvého dňa kalendárneho mesiaca nasledujúceho po doručení výpovede
jednou zo zmluvných strán.
Ak výpoveď neurčuje dátum výpovede, nadobúda táto platnosť dňom doručenia zmluvnej strane.
Ku dňu výpovede zaniká záväzok sprostredkovateľa spracovávať osobné údaje prevádzkovateľa.
XI.
Záverečné ustanovenia
Zmluva je vyhotovená v štyroch exemplároch, z ktorých prevádzkovateľ dostane tri vyhotovenia
a sprostredkovateľ dostane jedno vyhotovenie.
Pokiaľ nie je v zmluve uvedené inak, riadia sa práva a povinnosti zmluvných strán Obchodným zákonníkom
a zákonom č. 122/2013 Z.z. o ochrane osobných údajov.
Sporné otázky vyplývajúce z tejto zmluvy sa budú prednostne riešiť dohodou zmluvných strán, a až potom , keď
sa ich nepodarí vyriešiť dohodou, prostredníctvom súdu.
Všetky prípadné zmeny zmluvy sa uskutočnia len v písomnej forme dodatkom po vzájomnej dohode zmluvných
strán.

V ………………………………….

__________________
PREVÁDZKOVATEĽ
Úrad podpredsedu vlády Slovenskej republiky
pre investície a informatizáciu

V ………………………………

__________________
SPROSTREDKOVATEĽ
Commander Systems, s.r.o.

