Zmluva o mlčanlivosti
Uzatvorená podľa § 269 zákona č. 513/1991 Z. z. Obchodného zákonníka
A. Zmluvné strany
Odberateľ:
Obchodné meno:
Sídlo:
Zastúpený:

IČO:
DIČ:
Zápis:

Fakultná nemocnica s poliklinikou Žilina
V. Spanyola 43, 012 07 Žilina
rada riaditeľov v zložení:
Ing. Igor Stalmašek – generálny riaditeľ
Ing. Peter Braška – ekonomický riaditeľ
MUDr. Igor Bízik – medicínsky riaditeľ
17335825
2020699923
Zriaďovacia listina MZ SR z 9.12.1991, č. 3724/1991-A/XIV-1
ďalej len „Odberateľ“

Dodávateľ:
Obchodné meno:
Sídlo:
Zastúpený:
IČO:
DIČ:
Zápis:

STAPRO SLOVENSKO s.r.o.
Hroncova 3, 040 01 Košice
Ing. Ján Nezkusil - konateľ spoločnosti
31710549
2020483982
v Obchodnom registri Okresného súdu Košice I, oddiel: Sro,
vložka číslo: 6435/V
ďalej len „Dodávateľ“

B. Preambula
1. Účelom uzavretia tejto zmluvy je zabezpečenie dôvernosti osobných údajov
spracúvaných Odberateľom a zaviazanie Dodávateľa mlčanlivosťou o osobných údajoch
s ktorými môže prísť do styku v súvislosti s činnosťami poskytovanými Odberateľovi.
2. Osobné údaje – akékoľvek údaje týkajúce sa identifikovanej alebo identifikovateľnej
fyzickej osoby, pričom takou osobou je osoba, ktorú možno identifikovať priamo alebo
nepriamo.
C. Predmet zmluvy
1. Predmetom tejto zmluvy je záväzok Dodávateľa zabezpečiť mlčanlivosť o osobných
údajoch, s ktorými môže prísť do styku v súvislosti s činnosťami poskytovanými
Odberateľovi.
2. Osobné údaje považuje Odberateľ za dôverné informácie.

1/2

D. Povinnosti Dodávateľa
1. Dodávateľ a jeho zamestnanci, ktorí vykonávajú činnosť pre Odberateľa sú povinní
zachovávať mlčanlivosť o osobných údajoch.
2. Dodávateľ sa zaväzuje, že v zmysle platných právnych predpisov o ochrane osobných
údajov poučí o povinnosti mlčanlivosti všetkých svojich zamestnancov, ktorí vykonávajú
činnosť pre Odberateľa.
3. Dodávateľ je povinný predložiť kópie poučení svojich zamestnancov Odberateľovi, ak ho
o to Odberateľ požiada.
E. Sankcie
1. Zodpovednosť za škodu sa spravuje Obchodným zákonníkom v platnom znení.
2. Porušenie povinností zachovávať mlčanlivosť o osobných údajoch môže byť
sankcionované aj podľa Trestného zákona (Poškodenie a zneužitie záznamu na nosiči
informácií, Neoprávnené nakladanie s osobnými údajmi).
F. Záverečné ustanovenia
1. Povinnosť mlčanlivosti zamestnancov Dodávateľa o osobných údajoch (dôverných
informácií Odberateľa) trvá aj po ukončení spolupráce medzi Odberateľom
a Dodávateľom.
2. Dodávateľ zodpovedá v plnej výške za akúkoľvek škodu spôsobenú porušením
povinnosti mlčanlivosti podľa tejto zmluvy.
3. Táto zmluva je vyhotovená v štyroch rovnopisoch, z ktorých tri obdrží Odberateľ a jedno
vyhotovenie obdrží Dodávateľ.
4. Zmluva nadobúda platnosť dňom jej podpísania obidvomi zmluvnými stranami a účinnosť
dňom nasledujúcim po dni zverejnenia v CRZ.
5. Zmluvu je možné meniť a dopĺňať len na základe vzájomnej dohody oboch zmluvných
strán vo forme písomného dodatku.

V Žiline, dňa ...................

V Košiciach, dňa .....................

Odberateľ:

Dodávateľ:

..............................................
Ing. Igor Stalmašek
generálny riaditeľ

..................................................
Ing. Jan Nezkusil
konateľ, riaditeľ spoločnosti

..............................................
Ing. Peter Braška
ekonomický riaditeľ

2/2

