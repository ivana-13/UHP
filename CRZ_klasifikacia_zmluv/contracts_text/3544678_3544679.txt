Zmluva o dielo
Objednávateľ:
Obchodné meno:
Sídlo:
IČO:
Zápis v registri:

Slovenská konsolidačná, a.s.
Cintorínska 21, 814 99 Bratislava
35 776 005
Obchodný register Okresného súdu Bratislava I, oddiel: Sa, vložka
č.: 2257/B
Zastúpená :
JUDr. Martin Lipovský, podpredseda predstavenstva a
Ing. Eduard Čengel, člen predstavenstva
(ďalej ako „objednávateľ“ alebo „SK, a.s.“)
a
Zhotoviteľ:
Obchodné meno:
Sídlo:
IČO:
Zápis v registri:

SAS Slovakia, s. r. o.
Lazaretská 12, 811 08 Bratislava
44 450 524
Obchodný register Okresného súdu Bratislava I, Oddiel Sro,vložka
číslo 55225/B
Zastúpená:
Hana Kvartová, konateľka
(ďalej ako „zhotoviteľ“)
Objednávateľ a zhotoviteľ ďalej spolu aj ako „zmluvné strany“ a samostatne aj ako „zmluvná
strana“
I.
Preambula
Zmluvné strany uzatvárajú túto zmluvu na základe výsledkov verejného obstarávania zákazky
s nízkou hodnotou na poskytnutie služby, ktoré realizoval verejný obstarávateľ v zmysle
ust. § 117 ods. 1 zákona č. 343/2015 Z. z. o verejnom obstarávaní a o zmene a doplnení
niektorých zákonov, a ktorej predmetom je „Poskytnutie služieb na analýzu dát pre
potreby implementácie centrálneho dátového skladu“. Zmluvné strany súčasne vyhlasujú, že
táto zmluva je čo do vecných a právnych parametrov v súlade s požiadavkami predmetného
verejného obstarávania.
U objednávateľa vznikla potreba existujúce informácie a dáta z prevádzkovaných
informačných systémov zjednotiť a upraviť ich do nového prostredia – dátového skladu.
Dátový sklad bude jediným miestom, kde budú sústredené všetky dáta.
II.
Predmet plnenia
1. Zhotoviteľ sa zaväzuje vykonať pre objednávateľa analýzu existujúcich typov databáz pre
potreby vymáhania a správy pohľadávok podľa tu uvedenej funkčnej špecifikácie predmetu
plnenia v zmysle bodu 2 tohto článku. Objednávateľ sa zaväzuje zaplatiť zhotoviteľovi za
vykonané dielo cenu dohodnutú v čl. IV. tejto zmluvy.
[1]

2. Funkčná špecifikácia predmetu plnenia
a) Objednávateľ plánuje implementáciu nového informačného systému a požaduje
sprístupniť informácie z existujúcich databáz o dlžníkoch, pohľadávkach a ostatných dát
v centralizovanej databáze. Nový systém je potrebné naplniť dátami z niekoľkých
existujúcich zdrojov. Dáta je potrebné upraviť, vyriešiť chyby a nedostatky a navrhnúť
komplexné riešenie pre migráciu a naplnenie dát do nového dátového skladu, ktoré
bude slúžiť ako centrálne úložisko dát spoločnosti.
b) Navrhovaný dátový sklad bude vytvorený pre potreby SK, a.s. a má slúžiť na uchovávanie
a vyhodnocovanie informácií v súvislosti so správou pohľadávok a bude tvoriť jednotnú
dátovú základňu (Master databázu) pre reportingy na všetkých úrovniach riadenia.
c) V súčasnosti sú evidované primárne informácie o dlžníkoch, pohľadávkach
a prislúchajúce ekonomické údaje (istina, úroky a iné finančné atribúty) v ekonomickom
informačnom systéme IS SRS. Tieto informácie sa v nočnom spracovaní prenášajú do
systému pre správu pohľadávok IS CDT, v ktorom sú k dlžníkom a pohľadávkam
evidované ďalšie informácie ohľadne právnych úkonov (konkurzy, likvidácie, exekúcie,
dobrovoľné dražby), súdnych sporov, zabezpečovacích inštitútov, stratégií, funkcionalít
pre retailovú správu pohľadávok, evidenciu informácií o konsolidovaných pohľadávkach,
evidenciu žiadostí ku konsolidovaným pohľadávkam a aktualizácie informácií
z Obchodného vestníka. Ďalšími prevádzkovanými agendovými systémami sú systém
pre správu elektronickej registratúry a informačný systém pre správu a riadenie
dokumentov (DMS), v ktorých sú uložené a evidované doručené, odoslané a interné
papierové, elektronické dokumenty a prevzaté dlžnícke spisy.
d) Dáta ukladané do dátového skladu sa budú čerpať z existujúcich databázových systémov
na platforme MS SQL.
e) Pre vybudovanie jednotnej integrovanej databázovej základne pre potreby vymáhania
pohľadávok je potrebné vykonať analýzu prevádzkového prostredia, zhodnotiť dátovú
kvalitu a na základe zistení navrhnúť riešenia pre jednotlivé zistenia minimálne
v rozsahu:
- Vykonať analýzu existujúcich typov databáz (IS SRS, IS CDT, e-registratúra, DMS),
- Vykonať popis vstupov a zdrojov jednotlivých dát,
- Vykonať popis procesu zadávania a vstupov údajov,
- Vykonať kategorizáciu údajov podľa zdrojov,
- Identifikovať duplicity a nekonzistencie dát v jednotlivých databázach,
- Identifikovať osobné údaje,
- Identifikovať vzťahy medzi jednotlivými údajmi,
- Identifikovať preklepy a chybne pridelené dáta,
- Identifikovať údaje v nesprávnych poliach
f) Na základe takto vykonanej vstupnej analýzy dodávateľ:
- Navrhne štruktúru dátového skladu (DWH),
- Navrhne postup migrácie do DWH,
- Navrhne postup a proces čistenia, konsolidácie a údržby jednotlivých záznamov,
- Navrhne proces zavedenia jednoznačných záznamov s príslušnou históriou,
- Zabezpečí súčinnosť pri migrácii dát do novo navrhnutého dátového skladu a pri
vytvorení všetkých skriptov a súvisiacich služieb.
Vymedzenie minimálneho rozsahu aktivít a výstupov požadovaných v rámci predmetu plnenia
je obsahom Prílohy 1 tejto zmluvy.
[2]

III.
Spôsob, miesto a čas plnenia
1. Zhotoviteľ sa zaväzuje odovzdať objednávateľovi predmet plnenia v písomnom vyhotovení
a zároveň aj v elektronickej forme podľa dohody (vo formáte doc., pdf., „case nástroj“, na
CD/DVD/USB nosiči ) v dohodnutom rozsahu a kvalite, podľa požiadaviek a špecifikácie
uvedenej v čl. III zmluvy v lehote najneskôr do dvoch mesiacov odo dňa účinnosti zmluvy.
Zmluvné strany sa dohodli, že v prípade ak dielo nebude spĺňať požiadavky a kritériá podľa
čl. II zmluvy, jedná sa o podstatné porušenie zmluvy a objednávateľ je oprávnený
postupovať v súlade s ustanoveniami § 436 a nasl. v nadväznosti na ustanovenia § 564
Obchodného zákonníka.
2. Zhotoviteľ odovzdá objednávateľovi predmet plnenia podľa čl. II v sídle objednávateľa,
ktoré je zapísané v obchodnom registri a je uvedené aj v záhlaví tejto zmluvy.
3. Zmluvné strany sa dohodli, že objednávateľ prevezme predmet plnenia protokolárne na
základe výzvy zhotoviteľa, pričom zmluvné strany pristúpia k podpisu odovzdávajúceho
a preberacieho protokolu najneskôr do 4 kalendárnych dní odo dňa doručenia výzvy
zhotoviteľom. Výzvu je postačujúce doručiť na emailovú adresu kontaktnej osoby
objednávateľa. Protokol o odovzdaní a prevzatí predmetu plnenia musí byť datovaný
a podpísaný oboma zmluvnými stranami. Za deň prevzatia plnenia objednávateľom sa
považuje deň podpisu preberacieho protokolu oboma zmluvnými stranami.
4. V prípade omeškania zhotoviteľa s plnením má objednávateľ nárok na zmluvnú pokutu vo
výške 0,05 % z ceny plnenia resp. jeho časti za každý deň omeškania. Tým nie je dotknutý
prípadný nárok objednávateľa na náhradu škody. Zhotoviteľ nie je v omeškaní s plnením
svojho záväzku po dobu omeškania alebo neposkytnutia súčinnosti objednávateľa.
V súlade s § 364 Obchodného zákonníka sa zmluvné strany dohodli, že v prípade ak
objednávateľovi vznikne nárok na zmluvnú pokutu, je oprávnený započítať tento nárok voči
nároku zhotoviteľa na cenu za dielo. Nárok zhotoviteľa na cenu za dielo sa v takomto
prípade zníži o nárok objednávateľa na zmluvnú pokutu.
IV.
Cena plnenia
1. Cena diela je stanovená dohodou zmluvných strán v súlade so zákonom č. 18/1996 Z. z.
o cenách v znení neskorších predpisov a vyhláškou Ministerstva financií Slovenskej
republiky č. 87/1996 Z. z., ktorou sa vykonáva zákon o cenách v znení neskorších predpisov.
2. Zmluvné strany sa dohodli, že objednávateľ zaplatí zhotoviteľovi za dielo cenu v celkovej
výške 46 000,00 Eur bez DPH. Táto cena je konečná, zahŕňa v sebe všetky náklady, ktoré
vzniknú zhotoviteľovi pri vykonaní diela alebo v súvislosti s ním vrátane odmeny za použitie
diela podľa čl. VIII zmluvy. Cenu nemožno navýšiť.
Zhotoviteľ sa zaväzuje vystaviť faktúru ako daňový doklad v súlade s ustanoveniami zákona
č. 222/2004 Z. z. o dani z pridanej hodnoty v znení neskorších predpisov najskôr v deň
podpísania Odovzdávacieho a preberacieho protokolu obidvomi zmluvnými stranami
v súlade s článkom III. tejto zmluvy.
V prípade, ak faktúra vystavená zhotoviteľom nebude obsahovať všetky zákonom
stanovené náležitosti alebo bude obsahovať nesprávne alebo neúplné údaje, objednávateľ

[3]

má právo takúto faktúru vrátiť zhotoviteľovi na jej opravu resp. doplnenie. Zhotoviteľ je
povinný vystaviť novú opravenú, resp. doplnenú faktúru s novou lehotou splatnosti.
3. Splatnosť faktúry je 14 dní odo dňa jej doručenia objednávateľovi. Faktúra sa považuje za
zaplatenú dňom zadania prevodného príkazu na úhradu objednávateľom.
V.
Kontaktné osoby
1. Kontaktné osoby za objednávateľa:
Mgr.
, email:
Ing.
, email:

@konsolidacna.sk, tel. č.: 02/
@konsolidacna.sk, tel. č.: 02/

2. Kontaktné osoby za zhotoviteľa:
R
, email:

@sas.com, tel. č.: 090

VI.
Ochrana osobných údajov a informácií
1. Objednávateľ je v súlade s článkom 4 ods. 2 Nariadenia Európskeho parlamentu a Rady
(EÚ) 2016/679 o ochrane fyzických osôb pri spracúvaní osobných údajov a voľnom pohybe
týchto údajov, ktorým sa zrušuje smernica 95/46/ES (ďalej len „Nariadenie GDPR“)
a zákona č. 18/2018 Z.z. o ochrane osobných údajov a o zmene a doplnení niektorých
zákonov (ďalej „zákon č. 18/2018 Z.z.“) prevádzkovateľom, ktorý sám alebo spoločne s
inými vymedzí účely a prostriedky spracúvania osobných údajov a spracúva osobné údaje
vo vlastnom mene.
2. Objednávateľ spracúva okrem iného osobné údaje dlžníkov, záložných dlžníkov, ručiteľov
(ďalej aj „dotknutých osôb“), ktoré nadobudol na základe zmlúv o postúpení pohľadávok,
zmlúv o postúpení/vymáhaní pohľadávok štátu, na základe rozhodnutí súdov a iných
orgánov verejnej správy a samosprávy, v ktorých vystupujú dotknuté osoby, ktorých
osobné údaje sú spracúvané, a ktoré prevádzkovateľ nadobudol s pohľadávkami voči
dotknutým osobám od tretích osôb za účelom správy a vymáhania pohľadávok a
uplatňovania právnych nárokov s nimi súvisiacich, ako aj za účelom plnenia úlohy
realizovanej vo verejnom záujme, ktorou je vymáhanie pohľadávok, ktoré sú verejnými
prostriedkami a uplatňovanie právnych nárokov s nimi súvisiacich v súlade s ustanovením
článku 6 ods. 1 písm. c) a e) Nariadenia GDPR a zákona č. 18/2018 Z.z.
3. Objednávateľ v postavení prevádzkovateľa spracúva bežné osobné údaje dotknutých osôb
v rozsahu meno a priezvisko (vrátane rodného a predchádzajúceho), titul, dátum
narodenia, dátum úmrtia, rodné číslo, adresa bydliska (trvalého a/alebo prechodného),
údaje o majetkových pomeroch, číslo občianskeho preukazu alebo iného dokladu
totožnosti, štátna príslušnosť a prípadné doplňujúce údaje uvedené v dotknutých
dokumentoch (vrátane telefonického kontaktu a elektronickej komunikácie).
4. Objednávateľ v postavení prevádzkovateľa v súlade s článkom 28 Nariadenia GDPR a
ustanoveniami §34 zákona č. 18/2018 Z.z poveruje zhotoviteľa ako sprostredkovateľa na
spracúvanie bežných osobných údajov dotknutých osôb podľa tohto článku za účelom
plnenia predmetu tejto zmluvy. Zhotoviteľ je oprávnený spracúvať osobné údaje
dotknutých osôb odo dňa účinnosti tejto zmluvy po celú dobu jej platnosti a účinnosti len
v rozsahu uvedenom v bode 3. tohto článku zmluvy tak, aby spracúvanie osobných údajov
[4]

spĺňalo požiadavky Nariadenia GDPR a zákona č. 18/2018 Z.z, a aby sa zabezpečila ochrana
práv dotknutých osôb.
5. Spracúvanie osobných údajov sa bude realizovať za podmienok uvedených v tejto zmluve
a zahŕňa usporadúvanie, vyhľadávanie, prehliadanie, preskupovanie, kombinovanie
a premiestňovanie osobných údajov v nasledovných informačných systémoch
prevádzkovateľa:
- Ekonomický informačný systém – (IS SRS)
- Správa a vymáhanie pohľadávok (IS CDT)
- Správa registratúry (e - registratúra)
- Document management system (DMS)
6. Zhotoviteľ v postavení sprostredkovateľa sa zaväzuje spracúvať osobné údaje dotknutých
osôb získané za účelom plnenia predmetu tejto zmluvy v súlade s dobrými mravmi, v
rozsahu a za podmienok stanovených v tejto zmluve a iba pre účely splnenia predmetu
tejto zmluvy: Pri spracúvaní osobných údajov dotknutých osôb sa zaväzuje neohrozovať
ani nepoškodzovať ich práva a právom chránené záujmy, aby nedošlo k porušeniu
základných práv a slobôd dotknutých osôb, najmä k neoprávneným zásahom do ich práva
na ochranu súkromia.
7. Objednávateľ v postavení prevádzkovateľa vyhlasuje, že pri výbere zhotoviteľa ako
sprostredkovateľa dbal na jeho odbornú, technickú, organizačnú a personálnu spôsobilosť
tak, aby spracúvanie osobných údajov spĺňalo požiadavky Nariadenia GDPR a zákona
č. 18/2018 Z.z., a aby sa zabezpečila ochrana práv dotknutých osôb.
8. Zhotoviteľ ako sprostredkovateľ je oprávnený spracúvať osobné údaje prostredníctvom
inej osoby (ďalej len „Subdodávateľ“), avšak vždy výhradne na základe predchádzajúceho
súhlasu objednávateľa. Sprostredkovateľ je oprávnený začať so spracúvaním osobných
údajov odo dňa účinnosti tejto zmluvy. Objednávateľ berie na vedomie a súhlasí s tým, že
Zhotoviteľ ma zámer zapojiť do spracúvania subdodávateľa, ktorý spĺňa požiadavky
Nariadenia GDPR.
9. Zmluvné strany sa dohodli, že všetky skutočnosti, informácie a údaje, ktoré sa zmluvné
strany dozvedeli pri plnení predmetu tejto zmluvy alebo v súvislosti s ním sú informáciami,
o ktorých sú zmluvné strany povinné zachovávať mlčanlivosť. Tento záväzok mlčanlivosti
platí aj po skončení tejto zmluvy.
10. Zhotoviteľ sa zaväzuje, že informácie podľa bodu 9. tohto článku nepoužije inak, než na
účel splnenia predmetu tejto zmluvy a neposkytne tretím osobám, neumožní prístup
tretích osôb k týmto informáciám, a to ani svojim zamestnancom a zástupcom s výnimkou
tých, ktorí s týmito informáciami zabezpečujú plnenie pracovných úloh vyplývajúcich z ich
pracovnej náplne a budú tieto informácie chrániť. Táto povinnosť zhotoviteľa platí aj po
skončení tejto zmluvy.
11. Zhotoviteľ sa zaväzuje, že jeho zamestnanci, zástupcovia a ďalšie osoby v obdobnom
postavení, ktoré prídu do styku z dôvernými informáciami sa zaviažu k dodržiavaniu
mlčanlivosti osobitným písomným vyhlásením, ktoré predloží objednávateľovi.
12. Zmluvné strany sa zaväzujú zabezpečiť, že ich zamestnanci, zástupcovia a ďalšie osoby v
obdobnom postavení budú zachovávať mlčanlivosť vo vzťahu k dôverným informáciám.
Pokiaľ poruší niektorá z osôb zmluvnej strany uvedených v predchádzajúcej vete povinnosť
mlčanlivosti vo vzťahu k dôverným informáciám, považuje sa to za porušenie povinnosti
mlčanlivosti tejto zmluvnej strany.

[5]

VII.
Zodpovednosť za vady, záruka
1.

2.
3.

4.

5.

6.

7.
8.

9.

Objednávateľ je povinný oznámiť vady diela zhotoviteľovi bez zbytočného odkladu,
najneskôr v lehote do 3 pracovných dní odo dňa zistenia vady. Oznámenie je postačujúce
urobiť formou emailovej správy na adresu kontaktnej osoby zhotoviteľa. Zhotoviteľ sa
zaväzuje odstrániť vadu diela bezplatne bez zbytočného odkladu, najneskôr do 3
pracovných dní odo dňa doručenia oznámenia o vade.
Vada sa považuje za odstránenú dňom podpísania Protokolu o odstránení vady obidvomi
zmluvnými stranami.
V prípade omeškania sa zhotoviteľa s odstránením vady diela má objednávateľ nárok na
zmluvnú pokutu vo výške 0,05 % z ceny plnenia za každý deň omeškania. Tým nie je
dotknutý prípadný nárok objednávateľa na náhradu škody. Zhotoviteľ nie je v omeškaní
s plnením svojho záväzku po dobu omeškania alebo neposkytnutia súčinnosti
objednávateľa. V súlade s § 364 Obchodného zákonníka sa zmluvné strany dohodli, že
v prípade ak objednávateľovi vznikne nárok na zmluvnú pokutu, je oprávnený započítať
tento nárok voči nároku zhotoviteľa na cenu za dielo pokiaľ nebola ešte zaplatená. Nárok
zhotoviteľa na cenu za dielo sa v takomto prípade zníži o nárok objednávateľa na zmluvnú
pokutu.
Zhotoviteľ nie je zodpovedný za ušlý zisk, stratu predaja, ani za zvláštne, následné,
náhodné, nepriame alebo zvýšené náhrady škôd, zo zmluvy alebo z delikventného
jednania a to bez ohľadu na to, či možnosť takejto škody bola zhotoviteľovi oznámená
alebo zhotoviteľ mohol takého škody predvídať.
V žiadnom prípade celková zodpovednosť zhotoviteľa za škody akéhokoľvek druhu
vyplývajúce z tejto zmluvy, vrátane skutočných škôd, nepresiahne čiastku uhradenú
objednávateľom za dielo podľa článku IV tejto zmluvy. Objednávateľ konštatuje, že toto
obmedzenie zodpovednosti je primerané a táto čiastka predstavuje maximálnu výšku
škody, ktorú môže zhotoviteľ predvídať ako následok porušenia jeho povinností.
Pre prípad, že by ustanovenie o obmedzenej náhrade škody obsiahnuté v tomto článku
VII. bolo považované za nevymáhateľné, zmluvné strany sa dohodnú, že výška náhrady za
akúkoľvek škodu, ktorá môže vzniknúť na základe tejto zmluvy, bude stanovená vo výške
čiastky hradenej objednávateľom za dielo podľa článku IV. tejto zmluvy. Zmluvné strany
výslovne prehlasujú, že túto čiastku považujú za primeranú s ohľadom na možné škody,
ktoré môžu vzniknúť, a ťažkosti s ich vyčíslovaním. Toto ustanovenie nemá charakter
penalizácie.
Nároky z vadného poskytnutia Predmetu plnenia môžu byť vznášané len do uplynutia
jedného roka odo dňa ukončenia diela, ak nie je osobitne dohodnutá iná lehota.
Zhotoviteľ zaručuje, že je oprávnený objednávateľovi poskytnúť licenciu k Predmetu
diela. Výlučné nároky objednávateľa v prípade porušenia tejto záruky sú uvedené v
článku VIII, bod 4. tejto Zmluvy. Zhotoviteľ ďalej zaručuje, že dielo bude vykonávané
kvalifikovanými osobami. Výlučným nárokom objednávateľa v prípade porušenia tejto
záruky je vrátenie platby uhradenej za predmetné dielo. Zhotoviteľ vyslovene vylučuje
akékoľvek ďalšie záruky, či už výslovné alebo implikované týkajúce sa diela alebo služieb
poskytovaných podľa tejto zmluvy, vrátane akýchkoľvek záruk obchodovateľnosti alebo
vhodnosti pre určitý účel alebo vyplývajúcich zo zvyklostí alebo užívania.
Obmedzenie zodpovednosti za škody obsiahnuté v tomto článku sa nevzťahuje na
povinnosť odškodnenia uvedenú v článku VIII. a na škodu spôsobenú úmyselne.
[6]

VIII.
Ustanovenia o autorskom práve, odškodnenie
1. Zhotoviteľ udeľuje objednávateľovi súhlas na použitie poskytnutého plnenia vrátane
použitia vypracovaných detailných analýz, postupov a procesov na účel vyplývajúci zo
zmluvy. Zhotoviteľ zároveň súhlasí, aby objednávateľ používal poskytnuté plnenie aj ako
podklad v procesoch verejného obstarávania, ktorých cieľom bude obstarávanie nových
súčastí vnútorných informačných systémov objednávateľa alebo návrhov novej
infraštruktúry objednávateľa ako i zabezpečovanie ostatných potrieb objednávateľa
dôležitých pre zabezpečenie jeho riadneho fungovania a súladu s ustanoveniami nového
zákona na ochranu osobných údajov a GDPR.
2. Súhlas zhotoviteľa je územne, vecne a časovo neobmedzený.
3. Zmluvné strany sa dohodli, že odmena za použitie diela je už zahrnutá v cene plnenia podľa
čl. IV zmluvy.
4. V prípade žaloby za: a/ porušenie autorského práva, patentu, obchodného tajomstva alebo
iného duševného vlastníctva voči objednávateľovi týkajúceho sa Predmetu diela; b/ ujmu
na zdraví, smrť alebo škodu na hmotnom osobnom majetku, s výnimkou straty alebo
poškodenia dát alebo software, vyplývajúcich z konania, za ktoré je výlučne zodpovedný
zhotoviteľ, objednávateľ súhlasí, že bude okamžite informovať zhotoviteľa o tejto
skutočnosti, umožní mu prevziať kontrolu nad súdnou žalobou a bude spolupracovať so
zhotoviteľom na preskúmaní, obhajobe a/alebo vyrovnaní. Zhotoviteľ súhlasí, že prevezme
kontrolu nad súdnou žalobou či sporom a za predpokladu, že objednávateľ splní svoju
povinnosť podľa tohto bodu, odškodní objednávateľa zaplatením vyrovnania schváleného
zhotoviteľom alebo akéhokoľvek iného rozsudku, nákladov alebo právnych poplatkov
s konečnou platnosťou určených objednávateľovi v takomto spore. Objednávateľ sa môže
zúčastniť na svoje vlastné náklady. Ak je vznesený takýto nárok, alebo podľa zhotoviteľa je
pravdepodobné, že sa tak môže stať, zhotoviteľ má nasledujúce možnosti: (a) upraviť
Predmet diela; (b) získať práva pre objednávateľa v pokračovaní užívania Predmetu diela;
alebo (c) ukončiť licenciu pre sporný Predmet diela a vrátiť objednávateľovi odmenu
zodpovedajúcu hodnote Predmetu diela. Objednávateľ sa zaväzuje rešpektovať
rozhodnutie zhotoviteľa. Táto povinnosť odškodnenia sa nevzťahuje na rozsah, v ktorom sa
nárok vzťahuje na kombináciu Predmetu diela s iným dielom alebo úpravu Predmetu diela
(diela) objednávateľom, ak by takýto nárok nevznikol, keby nebolo danej kombinácie alebo
úpravy.

IX.
Záverečné ustanovenia
1. Zmluvné strany berú na vedomie, že zmluva je uzatvorená v súlade s ustanoveniami
Obchodného zákonníka.
2. Zmluva je vyhotovená v štyroch (4) rovnopisoch, z toho dva (2) rovnopisy sú určené pre
objednávateľa a dva (2) rovnopisy sú určené pre zhotoviteľa.
3. Zmluvu je možné meniť a dopĺňať len písomnými dodatkami podpísanými obidvomi
zmluvnými stranami.

[7]

4. Zmluva nadobúda platnosť a zaväzuje účastníkov dňom jej podpísania obidvomi Zmluvnými
stranami. Účinnosť nadobúda v súlade s § 47a ods. 1 Občianskeho zákonníka dňom
nasledujúcim po dni zverejnenia v Centrálnom registri zmlúv vedenom Úradom vlády SR.
5. Zmluvné strany vyhlasujú, že zmluvu uzavreli na základe ich slobodnej vôle, nebola
uzavretá v tiesni za nápadne nevýhodných podmienok, ich zmluvná voľnosť nie je
obmedzená. Zmluvu si prečítali, jej obsahu rozumejú a na znak súhlasu s i jej obsahom
zmluvu podpisujú.

Prílohy:
Príloha 1 – Minimálny rozsah prác pri realizácii predmetu plnenia

V Bratislave, dňa ..............

V Bratislave, dňa ..............

_______________________
JUDr. Martin Lipovský
podpredseda predstavenstva
Slovenská konsolidačná, a.s.

________________________
Hana Kvartová
konateľka
SAS Slovakia, s. r. o.

________________________
Ing. Eduard Čengel
člen predstavenstva
Slovenská konsolidačná, a.s.

[8]

Príloha 1 – Minimálny rozsah prác pri realizácii predmetu plnenia
Aktivita

Výstup

Vykonať analýzu existujúcich typov
databáz,
Vykonať popis vstupov a zdrojov
jednotlivých dát,
Vykonať kategorizáciu údajov podľa
zdrojov,
Identifikovať osobné údaje,
Identifikovať vzťahy medzi
jednotlivými údajmi,

Výstup 1:
Popis existujúcich databáz nasledovných zdrojových systémov :
- Ekonomický informačný systém IS SRS,
- Systému pre správu pohľadávok IS CDT,
- Systém pre správu elektronickej registratúry,
- Informačný systém pre správu a riadenie dokumentov (DMS).
v rozsahu
- zoznamu databázových tabuliek pre každý z uvedených systémov,
- atribútov jednotlivých tabuliek,
- dátového typu jednotlivých atribútov,
- označenia, že daný atribút obsahuje osobné údaje.
Kategorizácia údajov a vzťahy medzi údajmi vo forme subject-oriented
diagramu.
Výstup 2:
Popis dátových rozhraní, ktorými sú napĺňané systémy (IS SRS, IS CDT, eregistratúra, DMS) vstupnými údajmi.

Vykonať popis procesu zadávania
a vstupov údajov,
Identifikovať duplicity
a nekonzistencie dát v jednotlivých
databázach,
Identifikovať preklepy a chybne
pridelené dáta,
Identifikovať údaje v nesprávnych
poliach
Navrhnúť štruktúru dátového skladu
(DWH),
Navrhnúť postup migrácie do DWH,

Navrhnúť postup a proces čistenia,
konsolidácie a údržby jednotlivých
záznamov (DWH),
Navrhnúť popis procesu zavedenia
jednoznačných záznamov
s príslušnou históriou,
Zabezpečiť súčinnosť pri migrácii dát
do novo navrhnutého dátového
skladua pri vytvorení všetkých
skriptov a súvisiacich služieb

Výstup 3:
Popis identifikovaných nekonzistencií, chybne zadaných dát resp.
zadaných v nesprávnych poliach a duplicít v jednotlivých databázach
zdrojových systémov na základe vykonaného základného profilingu (v
rozsahu pre každý atribút dátový typ atribútu, zoznam najpočetnejších
hodnôt, počet nevyplnených hodnôt, v prípade číselných polí aj
maximálna, minimálna a priemerná hodnota) pre potrebný počet
relevantných tabuliek pre každý zo zdrojových systémov.
Výstup 4:
Popis dátovej štruktúry cieľového dátového skladu vo forme entitnorelačného diagramu logického dátového modelu.
Výstup 5:
Popis konceptu jednotlivých krokov, ktorý povedie k migrácii dát zo
súčasných DB zdrojových systémov (IS SRS, IS CDT, e-registratúra, DMS)
do cieľového DWH.
Výstup 6:
Popis konceptu čistenia dát DWH v zmysle štandardizácie údajov ako je
napr. rodné číslo, IČO, adresa, tel. číslo.
Popis konceptu pri určení pravidiel, ktoré identifikujú, že viaceré
záznamy vyjadrujú rovnakú entitu (dlžníka) a pravidiel, ktoré z týchto
záznamov identifikujú tzv. master záznam.
Dodávateľ zabezpečí súčinnosť pri vytváraní a spúšťaní skriptov na
migráciu dát v potrebnom rozsahu..

V Bratislave, dňa ..............

V Bratislave, dňa ..............

_______________________
JUDr. Martin Lipovský, podpredseda predstavenstva
Slovenská konsolidačná, a.s.

________________________
Hana Kvartová, konateľka
SAS Slovakia, s. r. o.

________________________
Ing. Eduard Čengel, člen predstavenstva
Slovenská konsolidačná, a.s.
[9]

