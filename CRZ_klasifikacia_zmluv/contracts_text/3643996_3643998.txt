Zmluva
o zabezpečení ochrany osobných údajov spracúvaných sprostredkovateľom
v súlade s nariadením Európskeho parlamentu a rady EÚ 2016/679 o ochrane fyzických osôb pri
spracúvaní osobných údajov a o voľnom pohybe takýchto údajov, ktorým sa zrušuje smernica
95/46/ES (všeobecné nariadenie o ochrane údajov) a so zákonom č. 18/2018 Z. z. o ochrane
osobných údajov a o zmene a doplnení niektorých zákonov

I. Zmluvné strany

Prevádzkovateľ:
Názov:

DataCentrum

Adresa sídla: Cintorínska 5
814 88 Bratislava
IČO:

00151564

DIČ:

2020845079

Zastúpený:

Ing. Mojmír Kollár - riaditeľ

Telefón:

02 / 59 278 111

Sprostredkovateľ:
Názov:

DICIT spol. s r.o.

Adresa sídla: Sekurisova 16
841 02 Bratislava
IČO:

43953794

Zastúpený:

Mgr. Juraj Karásek - konateľ

Telefón:

02/ 32 232 111

uzatvárajú podľa článku 28 nariadenia Európskeho parlamentu a rady EÚ 2016/679 o ochrane
fyzických osôb pri spracúvaní osobných údajov a o voľnom pohybe takýchto údajov, ktorým sa
zrušuje smernica 95/46/ES (všeobecné nariadenie o ochrane údajov) (ďalej len „nariadenie
GDPR“)
túto zmluvu o sprostredkovaní spracúvania osobných údajov

II. Úvodné ustanovenia
1. Ak v zmluve výslovne nie je uvedené inak, rozumie sa pod pojmom:
a) dotknutá osoba: identifikovaná alebo identifikovateľná fyzická osoba, ktorej sa osobné
údaje týkajú,
b) osobný údaj: údaje týkajúce sa identifikovanej fyzickej osoby alebo identifikovateľnej
fyzickej osoby, ktorú možno identifikovať priamo alebo nepriamo, najmä odkazom na
identifikátor, ako je napríklad meno, priezvisko, identifikačné číslo, lokalizačné údaje,
alebo online identifikátor, alebo odkazom na jeden, či viaceré prvky, ktoré sú špecifické
pre fyzickú, fyziologickú, genetickú, mentálnu, ekonomickú, kultúrnu alebo sociálnu
identitu tejto fyzickej osoby,
c) prevádzkovateľ: je fyzická alebo právnická osoba, orgán verejnej moci, agentúra alebo
iný subjekt, ktorý sám alebo spoločne s inými určí účely a prostriedky spracúvania
osobných údajov; v prípade, že sa účely a prostriedky tohto spracúvania stanovujú v
práve Únie alebo v práve členského štátu, možno prevádzkovateľa alebo konkrétne
kritériá na jeho určenie určiť v práve Únie alebo v práve členského štátu,
d) sprostredkovateľ: je fyzická alebo právnická osoba, orgán verejnej moci, agentúra
alebo iný subjekt, ktorý spracúva osobné údaje v mene prevádzkovateľa.
III.

Predmet a doba spracúvania

1. Predmetom tejto zmluvy je úprava práv a povinností zmluvných strán pri zabezpečení
ochrany osobných údajov dotknutých osôb prevádzkovateľa pri ich spracúvaní
sprostredkovateľom.
2. Predmetom spracúvania sú osobné údaje dotknutých osôb v súlade s prílohou č.1 tejto
zmluvy.
3. Pri napĺňaní prevádzkovateľom stanoveného účelu sprostredkovateľ spracúva osobné údaje
za účelom v súlade s prílohou č.1 tejto zmluvy.
4. Doba spracúvania osobných údajov je vymedzená platnosťou a účinnosťou tejto zmluvy.
5. Na dosiahnutie účelu spracúvania je sprostredkovateľ oprávnený vykonávať operácie s
osobnými údajmi v súlade s prílohou č.1 tejto zmluvy.
6. Osobné údaje je sprostredkovateľ oprávnený spracúvať v súlade s prílohou č.1 tejto zmluvy.
7. Sprostredkovateľ je oprávnený spracúvať osobné údaje odo dňa nadobudnutia účinnosti tejto
zmluvy.
IV. Práva a povinnosti zmluvných strán
1. Sprostredkovateľ je povinný pri spracúvaní osobných údajov dodržiavať nasledovné pokyny:
a) spracúvať, či inak zaobchádzať s osobnými údajmi dotknutých osôb len na účely
stanovené v tejto zmluve a v súlade s pokynmi prevádzkovateľa,

b) dodržiavať všetky bezpečnostné opatrenia za účelom ochrany osobných údajov s cieľom
chrániť osobné údaje tak, aby nedošlo k ich strate, poškodeniu, prezradeniu alebo
zneužitiu treťou osobou,
c) uchovávať osobné údaje len v súlade s prílohou č.1 tejto zmluvy,
d) zachovávať mlčanlivosť o osobných údajoch dotknutých osôb a zabezpečiť, aby všetky
fyzické osoby konajúce na základe poverenia sprostredkovateľa, ktoré majú prístup
k osobným údajom prevádzkovateľa, zachovávali o nich mlčanlivosť a to aj po ukončení
účelu spracúvania osobných údajov a boli zaviazané dodržiavať pravidlá definované
v tejto zmluve,
e) neposkytnúť, nesprístupniť ani nezverejniť osobné údaje dotknutých osôb tretím stranám
alebo neoprávneným osobám, okrem prípadov, kedy poskytovanie, sprístupňovanie a
zverejňovanie osobných údajov stanovuje právo Európskej únie alebo právne predpisy
SR alebo medzinárodné zmluvy, ktorými je Slovenská republika viazaná,
f) nevyužívať osobné údaje dotknutých osôb pre vlastnú potrebu, pre potreby vlastnej
podnikateľskej činnosti a ani na účely reklamy,
g) nezískavať osobné údaje kopírovaním, skenovaním alebo iným zaznamenávaním
úradných dokladov na nosiči informácií,
h) nevytvárať žiadne kópie z osobných údajov dotknutých osôb,
i) pri výkone zmluvných činností nerealizovať prenos osobných údajov do tretej krajiny
alebo medzinárodnej organizácie, okrem prípadov, keď si to vyžaduje právo Únie alebo
právne predpisy SR alebo medzinárodné zmluvy, ktorými je Slovenská republika
viazaná; v takomto prípade sprostredkovateľ tejto zmluvy oznámi prevádzkovateľovi
túto právnu požiadavku pred spracúvaním, pokiaľ dané právo takéto oznámenie
nezakazuje zo závažných dôvodov verejného záujmu,
j) prijať všetky technické a organizačné opatrenia, ktoré sú nevyhnutné na zabezpečenie
bezpečnosti spracúvania osobných údajov v súlade s čl. 32 nariadenia GDPR,
k) vopred informovať prevádzkovateľa o potrebe zapojiť do spracúvania osobných údajov
ďalšieho sprostredkovateľa pri dodržaní nasledovných pravidiel:
- sprostredkovateľ môže zapojiť do spracúvania osobných údajov ďalšieho
sprostredkovateľa iba na základe osobitného písomného súhlasu prevádzkovateľa;
kým prevádzkovateľ písomný súhlas neposkytne, sprostredkovateľ nesmie ďalšieho
sprostredkovateľa do spracúvania osobných údajov zapojiť,
- ak prevádzkovateľ písomný súhlas udelí, sprostredkovateľ je povinný písomne
zaviazať ďalšieho sprostredkovateľa rovnakými zmluvnými podmienkami
spracúvania osobných údajov, aké sú uvedené v tejto zmluve; ak ďalší
sprostredkovateľ nesplní svoje povinnosti, sprostredkovateľ zostáva voči
prevádzkovateľovi plne zodpovedný za plnenie povinností tohto ďalšieho
sprostredkovateľa,
- sprostredkovateľ je povinný overiť si, že ďalší sprostredkovateľ zabezpečuje
primerané záruky ochrany osobných údajov a má zavedené primerané technické
a organizačné opatrenia v oblasti ochrany osobných údajov.

2. Sprostredkovateľ je pri spracúvaní osobných údajov, s prihliadnutím na povahu spracúvania,
povinný poskytnúť prevádzkovateľovi súčinnosť v nasledovných oblastiach:
a) zaistenia primeranej úrovne bezpečnosti pri spracúvaní osobných údajov (čl. 32
nariadenia GDPR),
b) posúdenia vplyvu na ochranu osobných údajov a konzultácie s dozorným orgánom (čl.
35 a čl. 36 nariadenia GDPR).
3. Sprostredkovateľ je povinný postupovať pri plnení povinností prevádzkovateľa reagovať na
žiadosti o výkon práv dotknutej osoby ustanovených v kapitole III. Nariadenia GDPR
nasledovne:
a) bezodkladne informovať prevádzkovateľa v prípade obdŕžania žiadosti dotknutej osoby
súvisiacej s vybavovaním jej práv a postúpiť žiadosť dotknutej osoby
prevádzkovateľovi,
b) poskytnúť nevyhnutnú súčinnosť prevádzkovateľovi vhodnými technickými
a organizačnými opatreniami pri plnení jeho povinnosti reagovať na žiadosti o výkon
práv dotknutých osôb po zohľadnení povahy spracúvania ich osobných údajov (napr.
transparentnosť poskytovaných údajov, informačná povinnosť, právo na prístup
k údajom, právo na opravu, právo na zabudnutie, právo na obmedzenie spracúvania).
4. Sprostredkovateľ je povinný oznámiť prevádzkovateľovi každé porušenie ochrany osobných
údajov podľa nasledovných pravidiel:
a) oznámenie musí vykonať bezodkladne, najneskôr do 24 hodín od okamžiku, kedy sa
o porušení ochrany osobných údajov dozvedel,,
b) oznámenie musí byť vykonané prostredníctvom správy elektronickej pošty na adresu
uvedenú v čl. VI. Pravidlá komunikácie a kontaktné údaje tejto zmluvy, ods. 4 tejto
zmluvy,
c) oznámenie musí obsahovať tieto informácie:
- opis porušenia ochrany osobných údajov vrátane, podľa možnosti, kategórií
a približného počtu dotknutých osôb, ktorých sa porušenie týka, a kategórií
a približného počtu dotknutých záznamov o osobných údajoch,
- meno/názov a kontaktné údaje zodpovednej osoby alebo iného kontaktného miesta,
kde možno získať viac informácií o porušení ochrany osobných údajov,
- opis pravdepodobných následkov porušenia ochrany osobných údajov,
- opis opatrení prijatých alebo navrhovaných sprostredkovateľom s cieľom napraviť
porušenie ochrany osobných údajov vrátane, podľa potreby, opatrení na zmiernenie
jeho potenciálnych nepriaznivých dôsledkov.
5. Sprostredkovateľ je povinný poskytnúť prevádzkovateľovi všetky informácie potrebné na
preukázanie splnenia povinností stanovených v článku 28 nariadenia GDPR.

V. Podmienky výkonu auditu
1. Sprostredkovateľ je povinný umožniť prevádzkovateľovi alebo inému audítorovi, ktorého
poveril prevádzkovateľ, vykonať audit alebo kontrolu za nasledovných podmienok:
a) prevádzkovateľ je povinný sprostredkovateľovi preukázateľne oznámiť požiadavku na
vykonanie auditu alebo kontroly spracúvania osobných údajov,
b) osoby vykonávajúce audit alebo kontrolu sa musia preukázať písomným poverením
prevádzkovateľa na výkon auditu alebo kontroly,
c) rozsah auditu: kontrola činností a procesov súvisiacich so spracúvaním osobných údajov
definovaným v tejto Zmluve,
d) prevádzkovateľ je povinný po ukončení auditu alebo kontroly preukázateľne informovať
sprostredkovateľa o zisteniach auditu alebo kontroly,
e) sprostredkovateľ je povinný nedostatky identifikované počas auditu alebo kontroly
odstrániť na základe harmonogramu dohodnutého medzi sprostredkovateľom
a prevádzkovateľom.
VI. Pravidlá komunikácie a kontaktné údaje
1. Akákoľvek komunikácia medzi zmluvnými stranami musí byť realizovaná niektorou z
nasledovných foriem: elektronická pošta, SMS, osobne, fax.
2. Zmluvné strany sa dohodli, že akékoľvek písomnosti týkajúce sa skončenia trvania tejto
zmluvy budú doručované len prostredníctvom pošty, osobne alebo kuriérnou službou, a to na
adresu sídiel zmluvných strán uvedených v tejto zmluve, okrem prípadu ak odosielajúcej
zmluvnej strane adresát písomnosti oznámil novú adresu sídla. Súčasne sa zmluvné strany
dohodli, že tieto písomnosti si budú zasielať na vedomie aj elektronickou poštou na adresu
uvedenú v kontaktných údajoch zmluvných strán.
3. Zmluvné strany sa dohodli, že komunikácia vykonávaná elektronickou poštou sa bude riadiť
nasledovnými pravidlami:
a) elektronická pošta bude zasielaná výhradne na adresy elektronickej pošty (e-mail)
uvedené v ods. 4 a ods. 5 tohto článku,
b) elektronická pošta bude zasielaná v chránenej forme (napr. chránená heslom, chránená
šifrovaním), v závislosti od dohody komunikujúcich strán a citlivosti informácii, ktoré sú
obsahom komunikácie.
4. Kontaktné údaje prevádzkovateľa:
Meno
priezvisko

a predmet komunikácie

Ing.
Zuzana
Pojedincová, MBA

Telefón

oznámenie
porušenia +421 2 59 278 434
ochrany
osobných
údajov,
vybavovanie
práv dotknutých osôb,

e-mail
osobneudaje@datacentrum.sk

problémy
zmluvy

pri

plnení

požiadavky na zmenu
zmluvy, skončenie
zmluvy
5. Kontaktné údaje sprostredkovateľa:
Meno
priezvisko
Ing.
Mašek

a predmet komunikácie
Jaroslav výkon auditu

Telefón

e-mail

+421 2 3223 2111

jaroslav.masek@dicit.sk

požiadavky na zmenu
pravidiel podmienok
poskytovania služby
podľa Zmluvy
6. Každú zmenu údajov v ods. 4 a ods. 5 tohto článku je jedna zmluvná strana povinná
bezodkladne oznámiť druhej zmluvnej strane a to v preukázateľnej forme.
VII.

Záverečné ustanovenia

1. Táto zmluva sa uzatvára na dobu neurčitú.
2. Táto zmluva je platná po podpise oboch zmluvných strán a účinná nasledujúci deň po dni
zverejnenia v Centrálnom registri zmlúv v súlade s § 5a zákona č. 211/2000 Z. z.
o slobodnom prístupe k informáciám v znení neskorších predpisov. Dňom nadobudnutia
platnosti a účinnosti tejto zmluvy je sprostredkovateľ oprávnený začať spracúvať osobné
údaje v mene prevádzkovateľa.
3. Zmluvné strany sa dohodli, že sprostredkovateľ je oprávnený kedykoľvek a bez udania
dôvodu túto zmluvu vypovedať formou písomnej výpovede doručenej prevádzkovateľovi,
pričom platí, že táto zmluva zaniká ku dňu doručenia písomnej výpovede prevádzkovateľovi.
Ak výpoveď neurčuje dátum výpovede, nadobúda táto platnosť dňom doručenia zmluvnej
strane. Ku dňu výpovede zaniká záväzok sprostredkovateľa spracovávať osobné údaje
v mene prevádzkovateľa.
4. Zmluvné strany prehlasujú, že túto zmluvu uzatvárajú slobodne a vážne, že ich zmluvná
voľnosť nie je obmedzená.
5. Zmluvné strany prehlasujú, že táto zmluva nebola uzavretá za nevýhodných podmienok
alebo v tiesni, že si ju riadne prečítali, jej obsahu porozumeli a na znak súhlasu s jej obsahom
pripájajú svoje vlastnoručné podpisy.

6. Pokiaľ niektoré z ustanovení tejto zmluvy je neplatné, alebo sa stane neskôr neplatným,
nemá to vplyv na platnosť ostatných ustanovení tejto zmluvy. V prípade, že niektoré z
ustanovení tejto zmluvy je neplatné, alebo sa stane neskôr neplatným alebo neúčinným,
zaväzujú sa zmluvné strany, že ho nahradia ustanovením, ktoré najviac zodpovedá pôvodnej
vôli zmluvných strán a účelu podľa tejto zmluvy.
7. Vo všetkých ostatných otázkach, výslovne neupravených touto zmluvou sa postupuje podľa
ustanovení Obchodného zákonníka.
8. Táto zmluva môže byť doplnená a zmenená len písomným dodatkom podpísaným oboma
zmluvnými stranami.
9. Táto zmluva je vyhotovená v štyroch rovnopisoch, pričom každá zo zmluvných strán dostane
po dvoch rovnopisoch.

V ......................... dňa....................

V ......................... dňa....................

za prevádzkovateľa:

za sprostredkovateľa:

Datacentrum

DICIT spol. s r.o.

Ing. Mojmír Kollár

Mgr. Juraj Karásek

Riaditeľ

Konateľ

Príloha č.1
Účel spracúvania osobných údajov:
Kategória dotknutých osôb a rozsah
osobných údajov:

Povolené operácie pri spracúvaní
osobných údajov:

Povolená forma osobných údajov pri
ich spracúvaní:

Správa a údržba dochádzkového systému
zamestnanci DataCentra:
- meno a priezvisko,
- titul,
- oddelenie,
- názov zamestnávateľa
- osobné číslo zamestnanca,
- auditné záznamy,
- číslo OP
vymazávanie dlhodobo vystúpených zamestnancov
náhodná kontrola vybraných dochádzkových listov a prepočet
dochádzky
kontrola správnosti odpracovanej doby
kontroly databázy a logovacích súborov
zmena osobných údajov
vymazanie poškodených a nesprávnych osobných údajov
elektronická forma - údaje v prístupovom a dochádzkovom
systéme

Doba uchovávania osobných údajov:

osobné údaje nie sú uchovávané na technických prostriedkoch
sprostredkovateľa

Účel spracúvania osobných údajov:
Zoznam dotknutých osôb a rozsah
osobných údajov:

Správa a údržba kamerového systému
osoby pohybujúce sa v monitorovaných priestoroch: obrazové
podobizne osôb
prehliadanie výstupov z kamerového systému za účelom
preverovania funkčnosti systému
kontrola posledného nahratého záznamu z každej kamery
kontrola kvality obrazu
elektronická forma - údaje v kamerovom systéme

Povolené operácie pri spracúvaní
osobných údajov:
Povolená forma osobných údajov pri
ich spracúvaní:
Doba uchovávania osobných údajov:

osobné údaje nie sú uchovávané na technických prostriedkoch
sprostredkovateľa

Účel spracúvania osobných údajov:
Kategória dotknutých osôb a rozsah
osobných údajov:

Povolené operácie pri spracúvaní
osobných údajov:

Správa a údržba prístupového systému
zamestnanci DataCentra:
- meno a priezvisko,
- titul,
- oddelenie,
- názov zamestnávateľa
- osobné číslo zamestnanca,
- pridelené prístupové práva,
- auditné záznamy,
- fotografia,
- číslo OP,
- výrobné číslo karty
zamestnanci tretích strán:
- meno a priezvisko,
- titul,
- oddelenie,
- názov zamestnávateľa,
- pridelené prístupové práva,
- auditné záznamy,
- fotografia,
- číslo OP,
- výrobné číslo karty
návštevy:
- titul, meno, priezvisko,
- číslo občianskeho preukazu / pasu / služobného preukazu,
- výrobné číslo karty
vymazávanie dlhodobo vystúpených zamestnancov
kontroly databázy a logovacích súborov
zmena osobných údajov
vymazanie poškodených a nesprávnych osobných údajov

Povolená forma osobných údajov pri elektronická forma - údaje v prístupovom a dochádzkovom
systéme
ich spracúvaní:
Doba uchovávania osobných údajov: osobné údaje nie sú uchovávané na technických prostriedkoch
sprostredkovateľa

