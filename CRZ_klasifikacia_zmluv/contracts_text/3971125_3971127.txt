MANDÁTNA ZMLUVA
uzavretá podľa § 566 až § 576 zákona č. 513/1991 Zb. (Obchodného zákonníka) v znení neskorších predpisov

Čl. I.ZMLUVNÉ STRANY
Názov:
Sídlo:
Zastúpený:
Registrácia:
Bankové spojenie:
Číslo účtu:
IČO:
IČ DPH:

Umelecký súbor Lúčnica
Štúrova 6, 811 02 Bratislava
Mgr. art. Marián Turner, generálny riaditeľ
Zriadený Ministerstvom kultúry SR na základe zriaďovacej listiny
č. MK- 1510/2000-1 zo dňa 20.9.2000 a v zmysle neskorších rozhodnutí MK SR
o doplnení zriaďovacej listiny

00 164 828
nie je platcom DPH

(ďalej len „mandant“)
Obchodné meno:
Sídlo:
IČO:
IČ DPH:
Obchodný register:
Bankové spojenie:
Číslo účtu:
Zastúpená:

eBIZ Corp, s.r.o.
Lehotského 1, 811 06 Bratislava
35 758 643
SK 2020221126
oddiel Sro, č. 18363/B, Okresný súd Bratislava 1
Ing. Boris Kordoš, konateľ

(ďalej len „mandatár“)
V prípade, ak sa v zmluve vyskytuje pojem "verejný obstarávateľ"', rozumie sa ním mandant v postavení zástupcu
verejného obstarávateľa v zmysle Zákona č. 343/2015 Z. z. o verejnom obstarávaní a o zmene a doplnení
niektorých zákonov v znení neskorších predpisov (ďalej len "zákon o verejnom obstarávaní").

Čl. II. PREDMET ZMLUVY
1.

Zmluvné sa strany dohodli, že mandatár za podmienok dohodnutých v tejto zmluve pre mandanta
zabezpečí služby a činnosti vo verejnom obstarávaní v zmysle zákona o verejnom obstarávaní,
konzultačné a poradenské činnosti k procesom verejného obstarávania a potrebné podklady pre verejné
obstarávanie k nižšie uvedenej podlimitnej zákazke na stavebné práce:
„Rekonštrukcia exteriérového schodiska Domu umenia v Piešťanoch“

2.

Pri postupoch v zmysle zákona o verejnom obstarávaní budú vykonané potrebné činnosti v zmysle zákona
o verejnom obstarávaní v závislosti od konkrétneho stavu procesu zadávania zákazky, t.j. najmä:
a) vypracovanie návrhu oznámenia o vyhlásení verejného obstarávania,
b) vypracovanie návrhu súťažných podkladov podľa zákona o verejnom obstarávaní,
c) na základe predložených žiadostí o vysvetlenie súťažných podkladov vypracovanie návrhu odpovedí,
d) vypracovanie návrhu podkladov pre menovanie členov komisie na vyhodnotenie ponúk vrátane
čestného vyhlásenia pre členov komisie,
e) vypracovanie návrhu potvrdenia o prevzatí ponúk,
f) účasť a organizovanie otvárania obálok s ponukami,
g) preštudovanie ponúk, ktoré sú predkladané na vyhodnotenie a vypracovanie podkladov pre komisiu na
vyhodnotenie ponúk, t. j. preverenie splnenia podmienok účasti vo verejnom obstarávaní, kompletnosti
ponuky, spracovanie návrhu oznámenia vylúčeným uchádzačom,
h) realizácia elektronickej aukcie v prípade, že jej realizácia je súčasťou súťažných podkladov,
ch) vypracovanie návrhu oznámenia o poradí úspešnosti ponúk s odôvodnením,

3.

i) vypracovanie návrhu podkladov pre zrušenie vyhlásenej metódy verejného obstarávania, za podmienky
ak k nemu dôjde v súlade so zákonom o verejnom obstarávaní,
j) odovzdanie dokumentácie za realizovanú zákazku mandantovi vo forme a s obsahom, ktorý vyžaduje
príslušný riadiaci orgán pre riadne vykonanie administratívnej kontroly verejného obstarávania.
Všetky návrhy písomných dokladov mandatár predloží mandantovi vopred na odsúhlasenie (napr.
oznámenie do Vestníka verejného obstarávania, súťažné podklady, menovanie členov komisie, čestné
vyhlásenie, korešpondencia).

Čl. III. CENA A PLATOBNÉ PODMIENKY
1.

2.

3.
4.

Odplata za činnosti vykonané mandatárom pri plnení predmetu tejto zmluvy je dohodnutá nasledovne:
realizácia procesu verejného obstarávania k zákazke: Rekonštrukcia exteriérového schodiska Domu
umenia v Piešťanoch - 1500,- € bez DPH (slovom: tisícpäťsto EUR bez DPH).
Odplata za jednotlivé plnenia v zmysle predmetu zmluvy bude mandatárovi uhradená na základe faktúry
vystavenej mandatárom v termínoch po márnom uplynutí termínov umožňujúcich uchádzačom využiť
revízne postupy proti výsledkom verejného obstarávania. Faktúry budú obsahovať náležitosti podľa
všeobecne záväzných právnych predpisov. Faktúra je splatná v lehote 14 dní od jej obdržania mandantom.
Daň z pridanej hodnoty bude fakturovaná v zmysle platných právnych predpisov o DPH.
V odplate dohodnutej v bode 1 tohto článku sú zahrnuté všetky materiálové náklady (cestovné,
telekomunikačné poplatky a pod.) mandatára, ktoré v súvislosti s poskytovaním odbornej pomoci a služieb
podľa tejto zmluvy vynaloží

Čl. IV. ČAS PLNENIA PREDMETU ZMLUVY
1.

2.

Dĺžka plnenia predmetu zmluvy je dohodnutá do ukončenia verejného obstarávania na výber dodávateľov
zákaziek uvedených v čl. II, ods. 1 zmluvy, vrátane všetkých súvisiacich administratívnych procesov
vyžadovaných zákonom o verejnom obstarávaní.
Mandatár splní dohodnuté termíny a výkony za podmienky, že mandant včas odovzdá mandatárovi
potrebné podklady pre výkon predmetu zmluvy (najmä podklady pre vypracovanie súťažných
podkladov, t.j. podrobné špecifikovanie a definovanie predmetu obstarávania, k nahliadnutiu potrebné
materiály a pod.) a poskytne potrebnú súčinnosť pri prerokúvaní a odsúhlasovaní spracovaných materiálov
mandatárom. Prípadné omeškanie mandanta pri predkladaní potrebných podkladov sa premietne do
termínov plnenia zmluvy, s čím bude mandant súhlasiť.

Čl. V. ZMLUVNÉ POKUTY A NÁHRADA ŠKODY
1.

2.
3.

V prípade nedodržania zmluvne dohodnutých termínov mandatárom má mandant právo požadovať od
mandatára zmluvnú pokutu vo výške 0,05% z dohodnutej zmluvnej ceny za každý deň omeškania a táto
pokuta bude odpočítaná z fakturovanej čiastky, pokiaľ sa zmluvné strany nedohodnú inak.
V prípade omeškania mandanta s úhradou faktúry má mandatár právo na úrok z omeškania vo výške
0,05% z dlžnej sumy za každý deň omeškania.
Mandant má nárok na náhradu škody, ktorá mu vznikla nesplnením si zmluvných povinností zo strany
mandatára.

Čl . VI. SPÔSOB PLNENIA PREDMETU ZMLUVY
1.

2.

3.
4.

Pri plnení predmetu tejto zmluvy sa mandatár zaväzuje dodržiavať ustanovenia zákona o verejnom
obstarávaní a súvisiace predpisy, všeobecne záväzné predpisy a ustanovenia tejto zmluvy a bude sa riadiť
východzími podkladmi a pokynmi mandanta.
Úkony potrebné k poskytovaniu odbornej pomoci a služieb podľa tejto zmluvy sú predmetom činnosti
mandatára, ktorý prehlasuje, že disponuje takými odbornými znalosťami, ktoré sú k plneniu predmetu tejto
zmluvy potrebné.
Mandatár sa zaväzuje poskytovať odbornú pomoc a služby podľa tejto zmluvy bez zbytočného odkladu po
zadaní požiadavky mandanta.
Mandatár je povinný ihneď oboznámiť mandanta o vzniku akejkoľvek udalosti, ktorá mu bráni alebo sťažuje
poskytovať odbornú pomoc a služby podľa tejto zmluvy, alebo odovzdať včas príslušnú písomnú
dokumentáciu.

2

Čl. VII. SPOLUPÔSOBENIE A PODKLADY MANDANTA
1.

2.

3.
4.

Plnenie predmetu tejto zmluvy podľa čl. II. uskutoční mandatár podľa podkladov, ktoré mu mandant odovzdal
pred podpisom tejto zmluvy (najmä kontaktné údaje na verejných obstarávateľov, prístupy do ISZU UVO.
Za správnosť a úplnosť týchto podkladov zodpovedá mandant.
Plnenie predmetu tejto zmluvy zabezpečí mandatár na základe podkladov poskytnutých zo strany mandanta
v zmysle predchádzajúceho odseku. V prípade, že v priebehu plnenia predmetu zmluvy vznikne ďalšia
potreba doplnenia podkladov, mandatár je povinný o tejto skutočnosti mandatna informovať v čase tak, aby
sa predišlo omeškaniam v termíne plnenia predmetu zmluvy.
V priebehu plnenia tejto zmluvy sa bude mandant zúčastňovať konzultácií s mandatárom podľa vlastného
uváženia a požiadavky, príp. na základe výzvy mandatára.
V prípade uplatnenia revíznych postupov a vysvetľovania v zmysle zákona o verejnom obstarávaní mandant
bezodkladne o tom upovedomí mandatára tak, aby bolo možné vykonať potrebné úkony v lehotách
vyplývajúcich zo zákona o verejnom obstarávaní. Mandant poskytne bez zbytočného odkladu mandatárovi
súčinnosť v prípade uplatnenia revíznych postupov a vysvetľovaní pri vypracovávaní stanovísk a odpovedí,
predovšetkým v otázkach týkajúcich sa predmetu zákazky, podmienok účasti a pod.. Pokiaľ tak mandant
neurobí, mandatár nepreberá zodpovednosť za nedodržanie zákonom predpísaných termínov.

Čl. VIII ZODPOVEDNOSŤ ZA VADY A ZÁRUKA
1.

2.

3.

Mandatár nezodpovedá za vady, ktoré boli spôsobené použitím podkladov prevzatých od mandanta a
mandatár ani pri vynaložení všetkej starostlivosti nemohol zistiť ich nevhodnosť, prípadne na ne upozornil
mandanta a ten na ich použití trval.
Prípadnú reklamáciu vady plnenia predmetu tejto zmluvy je mandant povinný uplatniť bezodkladne,
najneskôr do 5 pracovných dní po zistení vady, v písomnej forme adresovanej mandatárovi. Mandatár sa
zaväzuje po uplatnení reklamácie mandanta reklamovanú vadu bezodkladne odstrániť na vlastné náklady.
Pre prípad, ak by kontrolné orgány namietali správnosť zvoleného postupu a činností pri výbere zmluvného
partnera, mandatár sa zaväzuje bezplatne vypracovať na základe požiadavky mandanta odborné podklady
pre odôvodnenie svojho postupu.

Čl. IX ZMENA ZÁVÄZKU
1.
2.

Ak vzniknú zo strany mandanta nové požiadavky po uzavretí tejto zmluvy, ktoré nie sú v tejto zmluve
uvedené, mandatár sa zaväzuje, že pristúpi na zmenu záväzku a to dodatkom k tejto zmluve.
Zmluvné strany sa dohodli, že v prípade rozporov ohľadne zmeny alebo zrušenia záväzku vyplývajúceho
z tejto zmluvy, uprednostnia vzájomnú dohodu a rokovanie. Až ak nedôjde k dohode, bude predmet sporu
predložený príslušnému súdu.

Čl. X OSOBITNÉ UJEDNANIA
1.
2.
3.
4.

Mandatár je povinný postupovať pri zariaďovaní záležitostí s odbornou starostlivosťou a k spokojnosti
mandanta.
Mandatár je povinný oznámiť mandantovi všetky okolnosti, ktoré zistil pri zariaďovaní záležitostí, a ktoré
môžu mať vplyv na zmenu pokynov mandanta.
Mandatár sa nesmie od pokynov mandanta odchýliť. Ak mandatár túto povinnosť poruší, zodpovedá za
spôsobené škody mandantovi.
Zmluvné strany sa dohodli, že budú zachovávať mlčanlivosť o údajoch a skutočnostiach, s ktorými sa
oboznámia pri plnení tejto mandátnej zmluvy. Táto povinnosť trvá aj po ukončení tejto zmluvy podľa čl. XI.

Čl. XI. TRVANIE ZMLUVY
1.
2.
3.
4.

5.

Táto zmluva sa uzatvára na dobu určitú do ukončenia súťaží na výber dodávateľov zákaziek uvedených
v čl. II, ods. 1 zmluvy.
Mandant môže zmluvu kedykoľvek čiastočne alebo v celom rozsahu písomne vypovedať aj bez uvedenia
dôvodu.
Ak výpoveď neurčuje neskoršiu účinnosť, nadobúda účinnosť dňom, keď sa o nej mandatár dozvedel alebo
mohol dozvedieť, najneskôr doručením písomnej výpovede na adresu uvedenú v Čl. I. tejto zmluvy.
Od účinnosti výpovede je mandatár povinný nepokračovať v činnosti, na ktorú sa výpoveď vzťahuje okrem
činností, ktorých priebeh nemôže ovplyvniť. Je však povinný mandanta upozorniť na opatrenia potrebné
na to, aby sa zabránilo vzniku škody bezprostredne hroziacej mandantovi nedokončením alebo prerušením
činnosti súvisiacej so zariaďovaním záležitostí.
Za činnosť riadne uskutočnenú do účinnosti výpovede má mandatár nárok na primeranú časť odplaty.

3

6.
7.

Mandatár môže zmluvu písomne vypovedať s účinnosťou ku koncu kalendárneho mesiaca nasledujúceho
po mesiaci, v ktorom bola výpoveď doručená mandantovi, ak z výpovede nevyplýva neskorší čas.
Ku dňu účinnosti výpovede zaniká záväzok mandatára uskutočňovať činnosť, na ktorú sa zaviazal. Ak by
týmto prerušením činnosti vznikla mandantovi škoda, je mandatár povinný ho upozorniť, aké opatrenia
treba urobiť na jej odvrátenie. Ak mandant tieto opatrenia nemôže urobiť ani pomocou iných osôb a požiada
mandatára, aby ich urobil sám, je mandatár na to povinný podľa podmienok dohodnutých v tejto zmluve
za primeranú časť odmeny.

Čl. XII. VŠEOBECNÉ USTANOVENIA
1.

2.

3.
4.
5.
6.

Zmluvné strany berú na vedomie povinnosť Mandanta zverejniť túto zmluvu podľa § 5a) zák. č. 211/2000 Z.
z. o slobodnom prístupe k informáciám v znení neskorších predpisov a na tento účel zmluvné strany
prehlasujú, že súhlasia so zverejnením zmluvy v rozsahu platnej legislatívy.
Táto zmluva nadobúda platnosť dňom jej podpísania oprávnenými zástupcami oboch zmluvných strán a
účinnosť nadobúda deň nasledujúci po dni zverejnenia v Centrálnom registri zmlúv Úradu vlády Slovenskej
republiky.
Táto zmluva je vyhotovená v dvoch vyhotoveniach, z ktorých po jej podpísaní obdrží mandant jedno
vyhotovenie a mandatár obdrží jedno vyhotovenie.
Túto zmluvu je možné meniť a dopĺňať iba písomnými, vzájomne odsúhlasenými dodatkami podpísanými
zástupcami obidvoch zmluvných strán.
Účastníci svojimi vlastnoručnými podpismi potvrdzujú autentičnosť tejto zmluvy a prehlasujú, že túto zmluvu
riadne prečítali a že táto zmluva nebola uzatváraná v tiesni, ani za inak nevýhodných podmienok.
Mandant sa zaväzuje, že akceptuje autorské práva mandatára k písomným materiálom, ktoré od neho
obdrží a prehlasuje, že ich použije len pre účely určené touto zmluvou.

V Bratislave dňa .........................
Za mandanta:

____________________
Mgr. art. Marián Turner
generálny riaditeľ
Umelecký súbor Lúčnica

V Bratislave dňa 22.2.2019
Za mandatára:

____________________
Ing. Boris Kordoš
konateľ
eBIZ Corp s.r.o.

4

