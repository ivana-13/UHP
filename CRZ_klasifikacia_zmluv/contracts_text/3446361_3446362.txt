Zmluva o zriadení vecného bremena č. 2177/6453/2017
uzavretá podľa ustanovenia § 151n a nasl. zákona č. 40/1964 Zb. Občiansky zákonník
v platnom znení a ustanovenia § 13a ods. 3 zákona č. 278/1993 Z. z. o správe majetku štátu
v znení neskorších predpisov
medzi nasledovnými zmluvnými stranami:
Povinný z vecného bremena:
Názov:
Slovenská republika zast. Slovenská správa ciest
Sídlo:
Miletičova 19, 826 19 Bratislava, P.O.BOX 19
Štatutárny orgán:

Ing. Roman Žembera, generálny riaditeľ

IČO:
00003328
DIČ:
2021067785
Bankové spojenie:
Štátna pokladnica
Č. príjmového účtu (IBAN): SK9281800000007000135345
SWIFT:
SPSRSKBA
Rozpočtová organizácia zriadená Ministerstvom dopravy, pôšt a telekomunikácií SR
zriaďovacou listinou číslo 5854/M-95 zo dňa 07.12.1995 v úplnom znení č. 316/M-2005 zo
dňa 14.februára 2005, zmenené rozhodnutím MDPaT SR č. 100 z 11. mája 2006
a rozhodnutím č. 86 zo dňa 22. mája 2008 a naposledy zmenená rozhodnutím
MDVRR SR č. 162, zo dňa 24.10.2014
(ďalej len „Povinný z vecného bremena“ v príslušnom gramatickom tvare)
a
Oprávnený z vecného bremena:

Spoločnosť zapísaná oddelením Obchodného
Bratislava I. v Odd.: Sa, vložke č.: 4646/B

registra

vedeného

Okresným

súdom

(ďalej len “Oprávnený z vecného bremena” v príslušnom gramatickom tvare)
(Povinný z vecného bremena a Oprávnený z vecného bremena ďalej spoločne aj ako
“zmluvné strany” a samostatne aj ako “zmluvná strana” v príslušnom gramatickom tvare)
(ďalej ako “zmluva” v príslušnom gramatickom tvare)

Článok I.
Úvodné ustanovenia
1. Slovenská republika je výlučným vlastníkom a Slovenská správa ciest správcom tejto
nehnuteľnosti – pozemku nachádzajúceho sa v okrese Dolný Kubín, obci Oravský
Podzámok, katastrálnom území Oravský Podzámok zapísaného na Okresnom úrade
Dolný Kubín, katastrálny odbor:

Strana 1 z 6

LV
č.
1056

Číslo
parcely
591

Register Spoluvlastnícky
Celková
KN
podiel
výmera v m2
E
1/1
26233

Druh
pozemku
ostatná plocha

(ďalej len „zaťažená nehnuteľnosť“ v príslušnom gramatickom tvare)
2. Oprávnený z vecného bremena je investorom inžinierskej stavby s názvom „Mýtna
brána P64“, ktorej súčasťou sú elektroenergetické stavby a zariadenia distribučnej
sústavy, vrátane stožiarov, transformačných staníc, rozvodov elektrických vedení a
prípojok a iné stavby súvisiace a potrebné na ich prevádzku, ktorej výstavba bola
povolená Stavebným povolením č. 2/2016/119-2-TS01/A10-AV vydaným v Oravskom
Podzámku dňa 26.05.2016 (ďalej len „elektroenergetická stavba“ v príslušnom
gramatickom tvare).
3. Časť elektroenergetickej stavby sa nachádza na časti zaťaženej nehnuteľnosti
uvedenej v bode 1. tohto článku vyznačenej v Geometrickom pláne na zameranie
vecného bremena č. č. 31061591 – 141/2016, zo dňa 30.11.2016, vyhotoviteľ Ing.
Marek ČILLÍK – GEOPLÁN, Tr. SNP č. 75, Banská Bystrica. GP bol úradne overený
pod č. 668/2016, dňa 15.12.2016.
Článok II.
Vecné bremeno
1. Zmluvné strany sa dohodli, že Povinný z vecného bremena zriaďuje touto zmluvou
v prospech Oprávneného z vecného bremena vecné bremeno na zaťaženej
nehnuteľnosti spočívajúce v povinnosti Povinného z vecného bremena strpieť:
a)
zriadenie a uloženie elektroenergetickej stavby, vstup, prechod a prejazd peši,
motorovými
a
nemotorovými
dopravnými
prostriedkami,
strojmi
a mechanizmami za tým účelom Oprávneným z vecného bremena a ním
poverenými osobami a
b)
prevádzkovanie, údržbu, opravy, úpravy, rekonštrukcie, modernizácie
a akékoľvek iné stavebné úpravy elektroenergetickej stavby a jej odstránenie
a vstup, prechod a prejazd peši, motorovými a nemotorovými dopravnými
prostriedkami, strojmi a mechanizmami za tým účelom Oprávneným z vecného
bremena a ním poverenými osobami.
2. Vecné bremeno spočívajúce v povinnosti Povinného z vecného bremena strpieť
zriadenie, uloženie, prevádzkovanie, údržbu, opravy, úpravy, rekonštrukcie,
modernizácie a akékoľvek iné stavebné úpravy elektroenergetickej stavby sa
vzťahuje na časť zaťaženej nehnuteľnosti v rozsahu vyznačenom v geometrickom
pláne.
3. Vecné bremeno spočívajúce v povinnosti Povinného z vecného bremena strpieť
vstup, prechod a prejazd peši, motorovými a nemotorovými dopravnými
prostriedkami, strojmi a mechanizmami Oprávneným z vecného bremena a ním
poverenými osobami, sa vzťahuje na celú zaťaženú nehnuteľnosť.
4. Vecné bremeno podľa tejto zmluvy sa zriaďuje na dobu neurčitú.
5. Oprávnený z vecného bremena vecné bremeno podľa bodu 1. tohto článku prijíma
a zaväzuje sa zaň Povinnému z vecného bremena zaplatiť odplatu podľa Článku III.
zmluvy.

Strana 2 z 6

6. Zmluvné strany berú na vedomie, že právne účinky vecného bremena na základe
tejto zmluvy nastanú vkladom do katastra nehnuteľností. V prípade, že konanie
o návrhu na vklad vecného bremena na základe tejto zmluvy bude prerušené,
zmluvné strany sa zaväzujú poskytnúť si potrebnú súčinnosť a vytýkané nedostatky
odstrániť. V prípade, že návrh na vklad vecného bremena na základe tejto zmluvy
bude z akéhokoľvek dôvodu zamietnutý alebo konanie o návrhu na vklad sa zastaví,
zmluvné strany sa dohodli, že táto zmluva sa v deň právoplatnosti takéhoto
rozhodnutia zrušuje. Plnenia poskytnuté na základe tejto zmluvy si strany vrátia.
7. Zmluvné strany sa dohodli, že práva a povinnosti z vecného bremena dohodnutého
podľa bodu 1. tohto článku a spojené s vlastníctvom zaťaženej nehnuteľnosti
prechádzajú v prípade prevodu alebo prechodu zaťaženej nehnuteľnosti spolu
s vlastníctvom zaťažených nehnuteľností na nadobúdateľa.
Článok III.
Odplata za zriadenie vecného bremena a platobné podmienky
1. Za zriadenie vecného bremena si zmluvné strany v súlade s ustanovením § 13a ods.
3 zákona č. 278/1993 Z. z. o správe majetku štátu v znení neskorších predpisov
dohodli odplatu vo výške 580.- € (slovom: päťstoosemdesiat eur). Výška odplaty za
zriadenie vecného bremena (odplata) je stanovená na základe znaleckého posudku
č. 18/2017 zo dňa 3.2.2017, ktorý vyhotovil Ing. Marián Mrázik, znalec v odbore
stavebníctvo a odvetví odhad hodnoty nehnuteľností.
2. Odplatu sa Oprávnený z vecného bremena zaväzuje zaplatiť Povinnému z vecného
bremena na jeho bankový účet uvedený v záhlaví tejto zmluvy do 60 dní odo dňa
nadobudnutia platnosti tejto zmluvy po zaslaní oznámenia o nadobudnutí platnosti
tejto zmluvy podľa článku VI. bodu 1. zmluvy. Za deň zaplatenia odplaty sa považuje
deň, v ktorom budú peňažné prostriedky vo výške odplaty pripísané na účet
Povinného z vecného bremena.
3. Ak Oprávnený z vecného bremena nezaplatí odplatu najneskôr v posledný deň doby
splatnosti podľa bodu 2. tohto článku zmluvy, Povinný z vecného bremena má právo
odstúpiť od tejto zmluvy .
4. Zmluvné strany sa dohodli, že zaplatením odplaty podľa bodu 1. tohto článku budú
vysporiadané všetky nároky Povinného z vecného bremena ako vlastníka zaťaženej
nehnuteľnosti vyplývajúce zo zriadenia vecného bremena na základe tejto zmluvy,
vrátane nárokov Povinného z vecného bremena ako vlastníka zaťaženej
nehnuteľnosti na jednorazovú náhradu za zriadenie zákonných vecných bremien,
a nútené obmedzenie užívania zaťaženej nehnuteľnosti Povinným z vecného
bremena ako vlastníkom zaťaženej nehnuteľnosti v ochrannom pásme
elektroenergetickej stavby podľa ustanovenia § 11 zákona č. 251/2012 Z. z.
o energetike a o zmene niektorých zákonov, a že si Povinný z vecného bremena ako
vlastník zaťaženej nehnuteľnosti nebude z tohto titulu uplatňovať žiadne ďalšie
nároky voči Oprávnenému z vecného bremena. Týmto nie je dotknutý nárok
Povinného z vecného bremena ako vlastníka zaťaženej nehnuteľnosti na náhradu
škody, ak mu vznikne po podpise tejto zmluvy porušením povinností Oprávneného
z vecného bremena pri výkone práv vyplývajúcich z vecného bremena.
Článok IV.
Vyhlásenia zmluvných strán
1. Povinný z vecného bremena vyhlasuje, že

Strana 3 z 6

a) zákonné podmienky na uzavretie tejto zmluvy sú splnené a je oprávnený uzavrieť
túto zmluvu,
b) nemá vedomosť, že jeho vlastnícke právo k zaťaženej nehnuteľnosti je alebo by
mohlo byť sporné alebo ohrozené alebo že by malo byť alebo mohlo byť k
zaťaženej nehnuteľnosti zriadené alebo preukázané zriadenie akéhokoľvek práva
inej osoby, najmä nemá vedomosť o žiadnych rozhodnutiach, konaniach alebo
uplatnených nárokoch, ktoré by mohli viesť ku zbaveniu alebo obmedzeniu jeho
vlastníckeho práva k zaťaženej nehnuteľnosti alebo ku vzniku, či preukázaniu
existencie akéhokoľvek práva inej osoby k zaťaženej nehnuteľnosti a
c) na zaťaženej nehnuteľnosti neviaznu žiadne ťarchy - záložné práva, iné vecné
bremená, nájomné práva a iné obmedzenia, ktoré by bránili Oprávnenému
z vecného bremena riadne vykonávať práva zodpovedajúce vecnému bremenu a
neurobil a neurobí žiaden právny, či faktický úkon, ktorý by bránil Oprávnenému
z vecného bremena riadne vykonávať práva zodpovedajúce vecným bremenám.
V prípade, ak sa čo len niektoré z týchto vyhlásení preukáže ako nepravdivé, je
Oprávnený z vecného bremena oprávnený odstúpiť od tejto zmluvy.
2. Povinný z vecného bremena berie na vedomie, že zriadením a uložením
elektroenergetickej stavby vzniká podľa § 43 zákona č. 251/2012 Z. z. o energetike
a o zmene niektorých zákonov ochranné pásmo elektroenergetickej stavby.
3. Oprávnený z vecného bremena vyhlasuje, že pred uzavretím tejto zmluvy sa
oboznámil so stavom zaťaženej nehnuteľnosti ohliadkami, jej stav mu je známy a za
takýchto podmienok bude vykonávať práva zodpovedajúce vecným bremenám.
Článok V.
Ostatné ustanovenia
1. Oznámenia medzi zmluvnými stranami týkajúce sa tejto zmluvy v prípade, ak adresát
odmietne zásielku prevziať, sa považujú za doručené dňom odmietnutia prevzatia
zásielky, inak tretím dňom po jeho preukázateľnom riadnom odoslaní.
2. Oprávnený z vecného bremena sa zaväzuje, že v prípade vzniku škody na zaťaženej
nehnuteľnosti v dôsledku výkonu jeho práva, bude znášať potrebné náklady na
zachovanie, úpravu a/alebo uvedenie zaťaženej nehnuteľnosti do pôvodného stavu.
3. Náklady spojené s konaním o vklade vecného bremena do katastra nehnuteľností na
základe tejto zmluvy spočívajúce v správnych poplatkoch znáša Oprávnený
z vecného bremena. Náklady za overenie pravosti podpisov osôb konajúcich za
Povinného z vecného bremena na tejto zmluve znáša Povinný z vecného bremena.
4. Návrh na vklad vecného bremena do katastra nehnuteľností podá na príslušnom
okresnom úrade, katastrálnom odbore Povinný z vecného bremena najneskôr do 10
pracovných dní odo dňa zaplatenia odplaty podľa článku III. zmluvy. Povinný
z vecného bremena sa zaväzuje, že do 10 kalendárnych dní odo dňa odoslania
návrhu na vklad doručí Oprávnenému z vecného bremena kópiu podaného návrhu na
vklad vecného bremena do katastra nehnuteľností na základe tejto zmluvy
s vyznačeným dátumom jeho odoslania na príslušný okresný úrad, katastrálny odbor.
Článok VI.
Záverečné ustanovenia
1. Zmluvné strany berú na vedomie, že podľa ustanovenia § 13a ods. 3 zákona č.
278/1993 Z. z. o správe majetku štátu v znení neskorších predpisov sa na platnosť
tejto zmluvy vyžaduje súhlas Ministerstva dopravy a výstavby Slovenskej republiky.

Strana 4 z 6

Na uvedený účel dňom platnosti tejto zmluvy je dátum uvedený na liste Ministerstva
dopravy a výstavby Slovenskej republiky, ktorým schváli túto zmluvu. Povinný
z vecného bremena je povinný najneskôr do 10 (desiatich) pracovných dní odo dňa
prevzatia listu Ministerstva dopravy a výstavby Slovenskej republiky o schválení tejto
zmluvy oznámiť Oprávnenému z vecného bremena deň nadobudnutia platnosti tejto
zmluvy a zaslať mu faktúru na zaplatenie odplaty podľa článku III. zmluvy a jeden
rovnopis schválenej zmluvy.
2. Táto zmluva nadobudne účinnosť dňom nasledujúcim po dni jej zverejnenia
v Centrálnom registri zmlúv vedenom Úradom vlády SR podľa ustanovenia § 47a
ods. 1 Občianskeho zákonníka v nadväznosti na ustanovenie § 5a ods. 1 a 4 zákona
č. 211/2000 Z. z. o slobodnom prístupe k informáciám a o zmene a doplnení
niektorých zákonov (zákon o slobode informácií). Vecno-právne účinky nadobudne
táto zmluva vkladom do katastra nehnuteľností.
3. Túto zmluvu možno meniť alebo dopĺňať jedine formou písomných číslovaných
dodatkov podpísaných oboma zmluvnými stranami, na platnosť ktorých sa vyžaduje
súhlas Ministerstva dopravy a výstavby Slovenskej republiky podľa ustanovenia §
13a ods. 3 zákona č. 278/1993 Z. z. o správe majetku štátu v znení neskorších
predpisov.
4. Práva a povinnosti neupravené touto zmluvou sa budú riadiť príslušnými
ustanoveniami Občianskeho zákonníka a ďalšími príslušnými právnymi predpismi
slovenského právneho poriadku. Všetky spory, ktoré vzniknú v súvislosti s touto
zmluvou bude riešiť príslušný súd Slovenskej republiky.
5. Táto zmluva je vyhotovená v šiestich (6) rovnopisoch rovnakej právnej sily
v slovenskom jazyku s platnosťou originálu, pričom dva (2) rovnopisy sú určené pre
Povinného z vecného bremena, jeden (1) rovnopis je určený pre Oprávneného
z vecného bremena, jeden (1) rovnopis je určený pre Ministerstvo dopravy a výstavby
Slovenskej republiky a dva (2) rovnopisy sú určené pre účely katastrálneho konania.
6. Neplatnosť niektorého z ustanovení tejto zmluvy nemá vplyv na platnosť ostatných
ustanovení. Ak sa niektoré z ustanovení tejto zmluvy stane neplatným z dôvodu
rozporu s právnymi predpismi, zaväzujú sa obe zmluvné strany takéto ustanovenie
nahradiť iným, ktoré najviac zodpovedá hospodárskym účelom a právnemu významu
pôvodného ustanovenia.
7. Zmluvné strany vyhlasujú, že túto zmluvu si riadne prečítali, jej obsahu porozumeli a
táto plne zodpovedá ich skutočnej vôli, ktorú prejavili slobodne, vážne, určite a
zrozumiteľne, bez omylu, čo potvrdzujú vlastnoručnými podpismi pod ňou.

V Bratislave, dňa

V Bratislave, dňa

Za Povinného z vecného bremena:

Za Oprávneného z vecného bremena:

Strana 5 z 6

....................................................
Ing. Roman Žembera
generálny riaditeľ

....................................................
Ing. Matej Okáli
predseda predstavenstva
a
generálny riaditeľ

......................................................
Ing. Robert Ševela, Ph.D.
podpredseda predstavenstva

Strana 6 z 6

