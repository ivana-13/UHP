Zmluva o zriadení záložného práva
k hnuteľným veciam č. 1081/19
uzatvorená podľa ustanovenia § 151a a nasl. Občianskeho zákonníka
(ďalej len „zmluva“)

ZMLUVNÉ STRANY
1. ZÁLOŽNÝ VERITEĽ:

Pôdohospodárska platobná agentúra
sídlo: Hraničná 12, 815 26 Bratislava 1
IČO: 30 794 323
štatutárny orgán: Ing. Juraj Kožuch, PhD., generálny
riaditeľ
rozpočtová organizácia zriadená zákonom č. 473/2003
Z.z. v znení neskorších predpisov s pôsobnosťou podľa
zákona č. 280/2017 Z.z.
(ďalej ako „ záložný veriteľ“ alebo ako aj „PPA“)

2. ZÁLOŽCA:

PM SYSTEMS, a.s.
sídlo: Školská ulica 926/1, 034 84 Liptovské Sliače
štatutárny orgán: Ivan Pilčík, predseda predstavenstva
IČO: 36 839 248
registrácia: Obchodný register Okresného súdu Žilina, oddiel:
Sa, vložka č.: 10605/L
(ďalej ako „záložca“)

po tom, čo sa presvedčili o identite druhej zmluvnej strany a o tom, že jej označenie uvedené v záhlaví
tejto zmluvy zodpovedá aktuálnemu zápisu v príslušnom registri a že je nesporná totožnosť a riadne
oprávnenie osôb konajúcich v mene alebo za druhú zmluvnú stranu na také konanie a po vzájomnom
ubezpečení, že tieto údaje nie sú dotknuté zmenami už uskutočnenými, ale ešte nezapísanými
v príslušnom registri uzatvárajú podľa § 151a a nasl. Občianskeho zákonníka túto zmluvu:
Čl. I.
Určenie zabezpečovanej pohľadávky
1. Predmetom tejto zmluvy je dohoda zmluvných strán o zabezpečení pohľadávky záložného
veriteľa, ktorá môže vzniknúť v budúcnosti na základe:
 Zmluvy o poskytnutí nenávratného finančného príspevku č. 086ZA260032 zo dňa
11.1.2019 uzatvorenej medzi záložným veriteľom a záložcom na poskytnutie nenávratného
finančného
príspevku
v maximálnej
výške
168
995,00
EUR
(slovom
jednostošesťdesiatosemtisícdeväťstodeväťdesiatpäť EUR a nula eurocentov) v znení jej
prípadných budúcich dodatkov (ďalej len „Zmluva o NFP“). Spolu s predmetnou
pohľadávkou je záložným právom podľa tejto zmluvy zabezpečené aj jej príslušenstvo bez
penále a pokuty podľa § 31 zákona č. 523/2004 Z.z..
2. Záložné právo upravené v tejto zmluve sa zriaďuje v súlade so Zmluvou o spolupráci č. 10/2015
uzatvorenou medzi záložným veriteľom a bankou/nebankovým subjektom: ČSOB Leasing, a.s., so
sídlom Panónska cesta 11, 852 01 Bratislava, IČO: 35 704 713 (ďalej len „banka/nebankový

Európsky poľnohospodársky fond pre rozvoj vidieka: Európa investuje do vidieckych oblastí

subjekt“). Banka/nebankový subjekt poskytla záložcovi úver na spolufinancovanie projektu
uvedeného v Zmluve o NFP.
3. Záložným právom zriadeným touto zmluvou sa zabezpečuje v zmysle ustanovenia § 151c ods. 2
Občianskeho zákonníka pohľadávka záložného veriteľa, ktorá môže vzniknúť v budúcnosti za
nasledovných podmienok:
-

záložca poruší ustanovenia Zmluvy o NFP alebo tejto zmluvy takým spôsobom, že záložný
veriteľ je oprávnený na základe odstúpenia od Zmluvy o NFP resp. iného spôsobu ukončenia
Zmluvy o NFP alebo tejto zmluvy požadovať od záložcu vrátenie poskytnutého nenávratného
finančného príspevku v príslušnej výške,

-

záložcovi vznikne povinnosť vrátiť poskytnutý nenávratný finančný príspevok v príslušnej
výške v iných prípadoch uvedených v Zmluve o NFP, ako sú uvedené v predchádzajúcom
bode tohto odseku, resp. na základe rozhodnutia o porušení finančnej disciplíny,

-

záložca poruší ustanovenia Zmluvy o úvere s bankou/nebankovým subjektom spôsobom,
ktorého dôsledkom je alebo môže byť speňaženie zálohu v rámci výkonu záložného práva, čo
sa považuje za podstatné porušenie Zmluvy o NFP, v dôsledku čoho vznikne záložcovi
povinnosť vrátiť poskytnutý nenávratný finančný príspevok v príslušnej výške,

-

ak dôjde k odstúpeniu banky/nebankového subjektu od Zmluvy o úvere alebo k akémukoľvek
inému ukončeniu Zmluvy o úvere okrem riadneho ukončenia splatením úveru alebo dohodou,
ktoré má alebo môže mať za následok speňaženie zálohu v rámci výkonu záložného práva, čo
sa považuje za podstatné porušenie Zmluvy o NFP, v dôsledku čoho vznikne záložcovi
povinnosť vrátiť poskytnutý nenávratný finančný príspevok v príslušnej výške,

-

ak dôjde k vyhláseniu predčasnej splatnosti úveru poskytnutého záložcovi na základe Zmluvy
o úvere, ktoré má alebo môže mať za následok speňaženie zálohu v rámci výkonu záložného
práva, čo sa považuje za podstatné porušenie Zmluvy o NFP, v dôsledku čoho vznikne
záložcovi povinnosť vrátiť poskytnutý nenávratný finančný príspevok v príslušnej výške.

4. Zmluvné strany sa dohodli, že záložca záloh uvedený v čl. II./1 tejto zmluvy poskytuje a záložný
veriteľ prijíma záložné právo na tento záloh. Výška budúcej pohľadávky záložného veriteľa je
zabezpečená zo zálohu v zmysle tejto zmluvy najviac do výšky, ktorá zodpovedá časti výťažku
určenej pomerom pohľadávky PPA spolu s príslušenstvom bez sankčných poplatkov k súčtu
pohľadávky PPA spolu s príslušenstvom bez sankčných poplatkov a pohľadávky
banky/nebankového subjektu spolu s príslušenstvom bez úrokov z omeškania a bez zmluvnej
pokuty, ak nedôjde k plnému uspokojeniu pohľadávky banky/nebankového subjektu a PPA.
5. V prípade, ak banka/nebankový subjekt poskytla záložcovi úver na realizáciu projektu, na ktorý
poskytuje záložný veriteľ nenávratný finančný príspevok záložcovi v zmysle Zmluvy o NFP,
a banka/nebankový subjekt uzatvorila so záložcom na zabezpečenie svojej pohľadávky Zmluvu
o zriadení záložného práva v zmysle Zmluvy o spolupráci medzi bankou/nebankovým subjektom
a záložným veriteľom na ten istý záloh ako je určený v čl. II tejto zmluvy, pre takýto prípad sa
banka/nebankový subjekt a záložný veriteľ (za predpokladu, že banka/nebankový subjekt platne
zriadila záložné právo ako prvá) dohodli, že banka/nebankový subjekt bude na prvom mieste
v poradí záložných veriteľov a záložný veriteľ bude druhý v poradí. Registrácia záložného práva
sa bude realizovať v zmysle tejto dohody banky/nebankového subjektu a záložného veriteľa.
Záložný veriteľ nie je povinný po nadobudnutí účinnosti tejto zmluvy zabezpečiť, aby sa
prednostným záložným veriteľom stala banka/nebankový subjekt.
Vzájomný pomer uspokojenia pohľadávky PPA a banky/nebankového subjektu stanovený
zmluvou o spolupráci je nasledovný:
Z = Úp+Ns
pričom
Z = vyčíslená suma pohľadávky PPA a banky/nebankového subjektu
Úp = úverová pohľadávka s príslušenstvom bez zmluvnej pokuty a úrokov z omeškania
Ns = pohľadávka PPA spolu s príslušenstvom bez sankčných poplatkov

2

Európsky poľnohospodársky fond pre rozvoj vidieka: Európa investuje do vidieckych oblastí

B = Úp/Z x výťažok
S = Ns/Z x výťažok
pričom
B = výška uspokojenia pohľadávky banky/nebankového subjektu
S = výška uspokojenia pohľadávky PPA
6. Záväzok záložcu uvedený v predchádzajúcich odsekoch tohto článku zmluvy predstavuje
pohľadávku záložného veriteľa, zabezpečovanú touto zmluvou (pre všetky tam uvedené
pohľadávky ďalej len súhrnné označenie “zabezpečovaná pohľadávka”).
7. Záložca berie na vedomie, že na základe Zmluvy o NFP vzniká záložcovi záväzok vrátiť
záložnému veriteľovi poskytnutý nenávratný finančný príspevok, zaplatiť pokutu a penále za
porušenie finančnej disciplíny a iné príslušenstvo, dohodnuté v Zmluve o NFP, a splniť všetky
ďalšie záväzky vyplývajúce zo Zmluvy o NFP a tejto zmluvy, a bez obmedzenia zaplatiť a uhradiť
úroky z omeškania platby pri porušení podmienok Zmluvy o NFP, a náklady spojené s ich
uplatnením (nákladmi sú najmä súdne trovy a trovy iného konania, náklady spojené s výkonom
záložného práva a náklady spojené s predajom zálohu na dobrovoľnej dražbe).
Čl. II.
Predmet záložného práva ( záloh)
1. Na zabezpečenie pohľadávky uvedenej v čl. I. tejto zmluvy sa zriaďuje záložné právo na
hnuteľný majetok záložcu ( ktorý je predmetom zmluvy o NFP) špecifikovaný nasledovne:
a) Lesný traktor Valtra S394 - rok nadobudnutia 2018; nadobúdacia hodnota: 265 990 EUR;
inventárne číslo: 30000008; VIN: VKKVP49GCJB268018; číslo technického preukazu:
TB133672,
b) Reverzná fréza AHWI RF 800 - rok nadobudnutia 2019; nadobúdacia hodnota 72 000 EUR;
inventárne číslo: 30000009; výrobné číslo: 10308231.
2. Záložca vyhlasuje, že na zálohu špecifikovanom v tejto zmluve neviaznu žiadne ťarchy a nie je
zaťažený právom tretej osoby okrem záložného práva v prospech ČSOB Leasing, a.s., so sídlom
Panónska cesta 11, 852 01 Bratislava, IČO: 35 704 713, a s výnimkou prípadného prenechania
prevádzkovania majetku záložcu nadobudnutého z nenávratného finančného prostriedku tretej
osobe vyplývajúcou zo Zmluvy o NFP. Ďalej vyhlasuje, že k zálohu má výlučné vlastnícke právo.
3. Záložca vyhlasuje, že z dôvodu uzatvorenia Zmluvy o úvere s bankou/nebankovým subjektom
uzatvoril na zabezpečenie pohľadávky banky/nebankového subjektu voči záložcovi Zmluvu
o zriadení záložného práva k hnuteľným veciam, v ktorej poskytol ako záloh v prospech
banky/nebankového subjektu záloh špecifikovaný v čl. II/1 tejto zmluvy. Záložný veriteľ je o tejto
zmluve upovedomený.
Čl. III.
Povinnosti záložcu
1. Záložca sa zaväzuje:
a) nepreviesť bez predchádzajúceho písomného súhlasu záložného veriteľa založené hnuteľné
veci na tretiu osobu,
b) opätovne nezaťažovať bez predchádzajúceho písomného súhlasu záložného veriteľa záloh
záložným právom v prospech iného veriteľa s výnimkou záložného práva v prospech
banky/nebankového subjektu uvedeného v čl. I/2 tejto zmluvy a v prospech PPA,
c) nevložiť založené hnuteľné veci ako vecný (nepeňažný) vklad do základného imania
právnických osôb,

3

Európsky poľnohospodársky fond pre rozvoj vidieka: Európa investuje do vidieckych oblastí

d) nezmenšovať hodnotu založených hnuteľných vecí, najmä o založené hnuteľné veci sa riadne
starať so starostlivosťou riadneho hospodára a bez predchádzajúceho písomného súhlasu
záložného veriteľa nezaťažovať založené hnuteľné veci vecnými bremenami, nájmami a pod.,
pričom takéto konanie bude posudzované ako zmenšovanie hodnoty založených hnuteľných
vecí, prípadne až ako poškodzovanie záložného veriteľa,
e) poistiť založené hnuteľné veci pre prípad krádeže, poškodenia, zničenia, a to po celú dobu
existencie pohľadávky záložného veriteľa a poistenie týchto vecí preukázať záložnému
veriteľovi platnou poistnou zmluvou najneskôr pred vyplatením príslušnej Žiadosti o platbu,
ktorá súvisí s predmetom poistenia,
f) nezrušiť poistenie počas trvania záložného práva, riadne a včas plniť poistné podmienky,
o vzniku poistnej udalosti bezodkladne informovať záložného veriteľa,
g) na základe žiadosti záložného veriteľa predložiť všetky požadované informácie a doklady
o založených hnuteľných veciach,
h) bez zbytočného odkladu písomne informovať záložného veriteľa o všetkých skutočnostiach
a ich zmenách v nadväznosti na jeho vyhlásenia podľa tejto zmluvy,
i) predložiť záložnému veriteľovi originál dokladu o registrácii záložného práva v prospech
záložného veriteľa na 1. mieste v Notárskom centrálnom registri záložných práv v súlade
s touto zmluvou najneskôr pred vyplatením prvej Žiadosti o platbu, v prípade postupného
zabezpečovania pohľadávky záložným právom sa zriadenie záložného práva preukazuje
týmto spôsobom aj pri ďalších Žiadostiach o platbu.
2. Nesplnenie ktorejkoľvek z vyššie uvedených povinností sa považuje za podstatné porušenie tejto
zmluvy. Oprávnené odstúpenie od tejto zmluvy záložným veriteľom zmluvné strany kvalifikujú
ako podstatné porušenie Zmluvy o NFP s možnosťou záložného veriteľa odstúpiť od Zmluvy
o NFP.
Čl. IV.
Práva a povinnosti záložného veriteľa
1. Záložný veriteľ je oprávnený presvedčiť sa o stave zálohu, je oprávnený na tento účel vstupovať
do nehnuteľností, v ktorých sa záloh nachádza, vyžadovať od záložcu potrebné vysvetlenia
a predloženie príslušnej evidencie a dokumentácie. Záložca sa zaväzuje tieto oprávnenia
záložného veriteľa strpieť, umožniť mu prehliadku založených hnuteľných vecí a poskytnúť mu
potrebnú súčinnosť.
2. Záložný veriteľ sa pri výkone svojej činnosti riadi ustanoveniami uzatvorených zmlúv so
záložcom, zmluvou o spolupráci s bankou/nebankovým subjektom a ustanoveniami všeobecne
záväzných právnych predpisov.
Čl. V.
Výkon záložného práva
1. Ak splatná zabezpečovaná pohľadávka alebo jej časť nie je riadne a včas záložcom ako dlžníkom
splnená alebo v iných prípadoch, v ktorých to pripúšťa všeobecne záväzný právny predpis, je
záložný veriteľ oprávnený v súlade s ustanovením § 151a a nasl. Občianskeho zákonníka začať
výkon záložného práva, tzn. uspokojiť sa zo zálohu alebo domáhať sa uspokojenia zo zálohu
týmito spôsobmi:
a) predať záloh podľa osobitných predpisov (napr. Exekučný poriadok, Občiansky súdny
poriadok), alebo
b) predať záloh na dobrovoľnej dražbe podľa osobitného zákona (zákon č. 527/2002 Z.z.
o dobrovoľných dražbách a o doplnení zákona SNR č. 323/1992 Zb. o notároch a notárskej
činnosti (Notársky poriadok) v znení neskorších predpisov), alebo

4

Európsky poľnohospodársky fond pre rozvoj vidieka: Európa investuje do vidieckych oblastí

c) iným vhodným spôsobom predaja, alebo
d) iným spôsobom podľa predpisov, ktoré budú platné v dobe vzniku podmienok na výkon
záložného práva.
2. Výber vhodného spôsobu výkonu záložného práva patrí záložnému veriteľovi, ktorý toto
oprávnenie realizuje po dohode s bankou/nebankovým subjektom. V prípadoch uvedených
v čl. V/1 písm. b) a c) tejto zmluvy je záložný veriteľ oprávnený nakladať so zálohom na základe
záložného práva ako práva k cudzej veci.
3. Záložný veriteľ môže pri výkone svojho záložného práva predať (alebo dať predať) založenú vec
v mene záložcu v súlade s § 151m Občianskeho zákonníka. Záložný veriteľ je oprávnený výkon
záložného práva viesť na jednotlivé založené hnuteľné veci pre každú samostatne alebo súčasne
s inou založenou hnuteľnou vecou alebo pre všetky založené veci spolu.
4. Za iné vhodné spôsoby výkonu záložného práva sa považujú napríklad:
a) priamy predaj tretej osobe, pričom kúpna cena bude kupujúcim vyplatená ku dňu účinnosti
kúpnej zmluvy a bude stanovená na základe znaleckého posudku o všeobecnej hodnote
hnuteľných vecí, podaného znalcom z príslušného odboru určeného záložným veriteľom;
o predaji predmetu zálohu v tomto prípade bude záložný veriteľ záložcu vopred informovať,
alebo
b) vyhlásenie verejnej obchodnej súťaže (ďalej len „súťaž“) záložným veriteľom.
5. Realizáciu záložného práva vykoná záložný veriteľ po dohode s bankou/nebankovým subjektom
sám alebo prostredníctvom tretej osoby, ktorá je na realizáciu tejto činnosti oprávnená.
6. Záložný veriteľ sa zaväzuje v zmysle § 151m Občianskeho zákonníka oznámiť výkon záložného
práva záložcovi a registrovať v registri záložných práv začatie výkonu záložného práva.
S výkonom záložného práva môže záložný veriteľ začať najskôr po uplynutí 30 dní odo dňa
oznámenia realizácie záložného práva záložcovi a registrácie výkonu záložného práva v registri
záložných práv.
7. Z dôvodu, že pri predaji zálohu koná záložný veriteľ v mene záložcu, záložca ako mandant
poveruje a zároveň splnomocňuje záložného veriteľa ako mandatára, aby pri výkone
záložného práva predal záloh v mene a na účet záložcu ako mandanta a udeľuje mu
plnomocenstvo, aby uskutočnil všetky úkony, potrebné a nevyhnutné na výkon záložného
práva podľa tejto zmluvy, a to najmä
a)
b)
c)
d)

zabezpečil znalecký posudok na ocenenie zálohu znalcom, podľa výberu záložného veriteľa
ako mandatára,
zabezpečil potrebné listiny na prevod vlastníckeho práva,
podpísal v zastúpení záložcu ako mandanta kúpnu zmluvu,
na vykonanie všetkých ďalších právnych úkonov súvisiacich s predajom hnuteľných vecí.

8. Záložca je povinný strpieť výkon záložného práva. Záložca sa ďalej zaväzuje spolupracovať so
záložným veriteľom pri výkone záložného práva, najmä umožniť záložnému veriteľovi alebo ním
splnomocnenej osobe prístup k zálohu za účelom jeho obhliadky alebo vykonania všetkých
úkonov potrebných k oceneniu zálohu na účely výkonu záložného práva alebo zistenia ceny
zálohu. Záložca sa ďalej zaväzuje zdržať sa akéhokoľvek konania, ktoré by akýmkoľvek
spôsobom bránilo výkonu práva záložného veriteľa.
9. Hodnota výťažku z predaja zálohu bude použitá na úhradu pohľadávky záložného veriteľa
a banky/nebankového subjektu v zmysle Zmluvy o NFP, tejto zmluvy a zmluvy o spolupráci
s bankou/nebankovým subjektom. Platobná dispozícia bude včlenená do kúpnej zmluvy
uzatvorenej so záujemcom o nadobudnutie zálohu.
10. Záložný veriteľ ako mandatár plnomocenstvo prijíma a zaväzuje sa postupovať pri výkone
záložného práva efektívne, s odbornou starostlivosťou a podľa všeobecne záväzných právnych
predpisov a uskutočňovať činnosť, na ktorú sa zaviazal v súlade so záujmami záložcu ako
mandanta.

5

Európsky poľnohospodársky fond pre rozvoj vidieka: Európa investuje do vidieckych oblastí

11. Záložca ako mandant nie je oprávnený vypovedať plnomocenstvo počas trvania pohľadávky
záložného veriteľa ako mandatára. Škodu, ktorá vznikne záložnému veriteľovi porušením tejto
povinnosti záložcom je záložca povinný bez omeškania uhradiť. Zmluvné strany týmto vylučujú
platnosť všetkých ustanovení Obchodného zákonníka vzťahujúcich sa k úprave mandátnej
zmluvy, ktoré sa priečia alebo inak zhoršujú realizáciu tejto zmluvy.
12. Záložca sa zaväzuje uhradiť záložnému veriteľovi náklady neplatnej dražby, ak neplatnosť dražby
spôsobil záložca tým, že poskytol záložnému veriteľovi nepravdivé alebo neúplné údaje, týkajúce
sa zálohu. Záložca uhradí aj tie náklady, ktoré vznikli záložnému veriteľovi alebo dražobníkovi
v súvislosti s upustením od dražby, ak k upusteniu od dražby došlo z dôvodu, že záložca svojim
konaním zabránil účastníkom dražby vykonať obhliadku predmetu dražby podľa príslušných
ustanovení zákona č. 527/2002 Z.z.
Čl. VI.
Osobitné ustanovenia
1. Záložca podpisom tejto zmluvy vyhlasuje, že:
a) záloh v súčasnosti nie je a v budúcnosti po dobu trvania práv záložného veriteľa vyplývajúcich
z tejto zmluvy, bez predchádzajúceho písomného súhlasu záložného veriteľa, ani nebude
predmetom akejkoľvek zmluvy, na základe ktorej by vlastnícke, resp. užívacie práva k zálohu
v plnom alebo čiastočnom rozsahu nadobudla akákoľvek tretia osoba, s výnimkou výkonu
záložného práva a okrem výnimky uvedenej v čl. II/2,
b) záloh v súčasnosti nie je, s výnimkou záložného práva v prospech banky/nebankového
subjektu uvedeného v čl. II/2, a v budúcnosti po dobu trvania práv záložného veriteľa
vyplývajúcich z tejto zmluvy, bez predchádzajúceho písomného súhlasu záložného veriteľa,
ani nebude predmetom akéhokoľvek zabezpečenia splnenia akýchkoľvek záväzkov záložcu
a/alebo akejkoľvek tretej osoby, najmä, že predmetný záloh záložca nezaťaží a nezriadi ťarchu
v prospech tretej osoby, s výnimkou záložného práva v prospech banky/nebankového subjektu
uvedeného v čl. I/2 tejto zmluvy a v prospech PPA,
c) neuzavrel písomnú zmluvu o zriadení záložného práva s treťou osobou k zálohu a/alebo
nezaregistroval záložné právo k zálohu v prospech tretej osoby, s výnimkou záložného práva
v prospech banky/nebankového subjektu uvedeného v čl. II/2 tejto zmluvy, a že záloh nie je
zaťažený žiadnym iným vecným právom,
d) na jeho majetok nebol vyhlásený konkurz, ani podaný návrh na vyhlásenie konkurzu, resp. že
si nie je vedomý žiadnych skutočností nasvedčujúcich tomu, že by v budúcnosti mohlo dôjsť
k podaniu návrhu na vyhlásenie konkurzu na jeho majetok,
e) nebolo vydané rozhodnutie akejkoľvek oprávnenej osoby alebo orgánu o likvidácii záložcu,
resp. že si nie je vedomý žiadnych skutočností nasvedčujúcich tomu, že by v budúcnosti
mohlo dôjsť k vydaniu rozhodnutia o likvidácii záložcu,
f) voči nemu nie je vedené exekučné konanie, konanie o výkon rozhodnutia alebo dobrovoľná
dražba na základe návrhu tretej osoby, na základe ktorých by mohlo dôjsť k scudzeniu zálohu
v akejkoľvek forme v prospech akejkoľvek tretej osoby, resp. že si nie je vedomý žiadnych
skutočností nasvedčujúcich tomu, že by v budúcnosti mohlo dôjsť k začatiu takýchto konaní,
g) voči nemu nie je vedené exekučné konanie alebo konanie o výkon rozhodnutia z titulu
nedoplatkov v súvislosti s neplnením daňových, colných alebo odvodových povinností
záložcu, na základe ktorého by mohlo dôjsť k scudzeniu zálohu v akejkoľvek forme
v prospech akejkoľvek tretej osoby, resp. že si nie je vedomý žiadnych skutočností
nasvedčujúcich tomu, že by v budúcnosti mohlo dôjsť k začatiu takýchto konaní,
h) nie je insolventný alebo neschopný platiť akékoľvek svoje peňažné záväzky voči svojim
veriteľom v termíne ich splatnosti, resp. že je nepravdepodobné, že nedodrží taký záväzok

6

Európsky poľnohospodársky fond pre rozvoj vidieka: Európa investuje do vidieckych oblastí

vyplývajúci z inej zmluvy dojednanej s ktoroukoľvek treťou osobou, nedodržanie ktorého
môže mať vplyv na schopnosť záložcu plniť záväzky podľa tejto zmluvy,
i) nie sú mu známe žiadne okolnosti obmedzujúce jeho oprávnenie uzavrieť túto zmluvu, najmä
že uzatvorenie tejto zmluvy a vykonávanie práv a plnenie záväzkov z nej vyplývajúcich nie je
v rozpore so žiadnym uznesením alebo rozhodnutím orgánov záložcu, spoločenskou alebo
zakladateľskou zmluvou alebo zakladateľskou listinou, stanovami, alebo inými internými
dokumentmi záložcu a nie je ani viazané na súhlas, povolenie alebo vyjadrenie akéhokoľvek
orgánu záložcu alebo inej tretej osoby v zmysle všeobecne záväzných právnych predpisov,
j) je oprávnený so založenými hnuteľnými vecami disponovať a že záloh nie je vecou, s ktorou
záložca nakladá alebo môže nakladať v bežnom obchodnom styku v rámci výkonu predmetu
jeho podnikania,
k) záloh nie je predmetom nájomných alebo podnájomných vzťahov, okrem výnimky uvedenej
v čl. II/2,
l) neprebieha žiadne správne, súdne alebo iné konanie o zálohu, ktoré by bolo v rozpore
s účelom záložného práva.
2. Záložné právo prechádza aj pri zmene v osobe záložcu alebo záložného veriteľa ako aj pri
prevode vlastníctva zálohu (ustanovenia § 151c ods. 3 a § 151h ods. 1 Občianskeho zákonníka).
3. Záložca vyhlasuje a zodpovedá záložnému veriteľovi za to, že všetky vyhlásenia uvedené v
predchádzajúcich bodoch tohto článku zmluvy sú pravdivé a úplné a zaväzuje sa konať tak, aby až
do úplného splnenia zabezpečovanej pohľadávky riadne plnil všetky povinnosti pre neho z týchto
vyhlásení vyplývajúce. V prípade, ak sa ukáže, že ktorékoľvek z ustanovení odseku 1. tohto
článku je nepravdivé, neúplné alebo zavádzajúce, môže záložný veriteľ odstúpiť od tejto zmluvy.
Oprávnené odstúpenie od tejto zmluvy záložným veriteľom, zmluvné strany kvalifikujú ako
podstatné porušenie Zmluvy o NFP s možnosťou záložného veriteľa odstúpiť od Zmluvy o NFP.
Čl. VII.
Vznik, zmena, trvanie a zánik záložného práva
1. Záložné právo v prospech záložného veriteľa vzniká v zmysle ustanovenia § 151e ods. 1
Občianskeho zákonníka registráciou tohto práva v Notárskom centrálnom registri záložných
práv.
2. Poplatky spojené s registráciou záložného práva znáša záložca.
3. Zápis zmeny údajov týkajúcich sa záložného práva, ktoré sa týkajú záložcu, je povinný záložca
zabezpečiť bezodkladne na vlastné náklady v notárskom centrálnom registri záložných práv
a záložnému veriteľovi predložiť originál dokladu o tomto zápise.
4. Zánik záložného práva k založeným hnuteľným veciam sa spravuje ustanoveniami § 151md
Občianskeho zákonníka.
5. Po zániku záložného práva zriadeného touto zmluvou sa záložný veriteľ zaväzuje bez
zbytočného odkladu vykonať všetky úkony k tomu, aby bolo záložné právo v jeho prospech
zrušené a vymazané z príslušných registrov.
6. Trvanie záložného práva podľa tejto zmluvy sa predlžuje pri predĺžení platnosti Zmluvy o NFP
a inej zmene Zmluvy o NFP alebo záväzkov z nich vyplývajúcich.
7. Záložné právo podľa tejto zmluvy trvá a zabezpečuje pohľadávky záložného veriteľa v zmysle
Zmluvy o NFP a tejto zmluvy do úplného ukončenia platnosti Zmluvy o NFP a zániku
všetkých záväzkov z nej vyplývajúcich.

7

Európsky poľnohospodársky fond pre rozvoj vidieka: Európa investuje do vidieckych oblastí

Čl. VIII.
Záverečné ustanovenia
1. Práva a povinnosti z tejto zmluvy prechádzajú na právneho nástupcu, príp. dediča záložcu
a taktiež na právneho nástupcu záložného veriteľa.
2. Zmluva sa uzatvára na dobu trvania záväzkov záložcu voči záložnému veriteľovi vyplývajúcich zo
Zmluvy o NFP.
3. Zmluvu je možné meniť a dopĺňať len formou písomných dodatkov na základe vzájomného
súhlasu zmluvných strán.
4. V prípade neplatnosti ktoréhokoľvek ustanovenia tejto zmluvy sa zmluvné strany zaväzujú,
dodatkom doplniť túto zmluvu o ustanovenie, ktoré bude upravovať zmluvné vzťahy najbližšie
pôvodnému dojednaniu.
5. Všetky právne vzťahy vyslovene neupravené v tejto zmluve sa riadia platnými právnymi
predpismi Slovenskej republiky, a to prvotne podľa § 151a a nasl. Občianskeho zákonníka.
6. Záložca súhlasí, že záložný veriteľ je oprávnený spracúvať jeho osobné údaje, ktoré poskytol pre
účely tejto zmluvy po dobu trvania tejto zmluvy a tieto údaje je oprávnený poskytnúť tretím
osobám len v súlade s platnými právnymi predpismi.
7. Táto zmluva je vyhotovená v 4 rovnopisoch.
8. Zmluva nadobúda platnosť dňom podpisu oboma zmluvnými stranami. V zmysle § 47a ods. 1
Občianskeho zákonníka táto zmluva je účinná dňom nasledujúcim po dni jej zverejnenia.
9. V zmysle zákona č. 323/1992 Z. z. o notároch a notárskej činnosti (Notársky poriadok) podľa
§ 73a ods.2 údaje zapísané v notárskych centrálnych registroch sú účinné voči každému odo dňa,
ku ktorému sa zápis vykonal.
10. Zmluvné strany vyhlasujú, že táto zmluva vznikla na základe ich slobodnej, vážnej a určitej vôle,
nie v tiesni a za nápadne nevýhodných podmienok. Na dôkaz týchto skutočností pripájajú zmluvné
strany k dohodnutým zmluvným ustanoveniam svoje podpisy.
11. Táto zmluva je povinne zverejňovaná podľa § 5a zákona č. 211/2000 Z. z. o slobodnom prístupe
k informáciám a o zmene a doplnení niektorých zákonov v znení neskorších predpisov.
12. Zmluvné strany berú na vedomie, že v prípade nezverejnenia zmluvy do troch mesiacov od jej
uzavretia platí v zmysle ustanovenia § 47 a ods.4 Občianskeho zákonníka , že k uzavretiu zmluvy
nedošlo.

Za záložného veriteľa v Bratislave dňa:

Za záložcu v ........................... dňa:

Ing. Juraj Kožuch, PhD.–
generálny riaditeľ
Pôdohospodárska platobná agentúra

Ivan Pilčík – predseda predstavenstva
PM SYSTEMS, a.s.

8

