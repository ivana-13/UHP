Príloha č.1 Špecifikácia predmetu zmluvy

Progresívne metódy zážitkovej environmentálnej výchovy prostredníctvom interaktívnych prvkov
Opis predmetu zákazky: Predmetom zákazky je vybudovať lokálnu prezentačnú infraštruktúru na báze
virtuálnej, multimediálnej a interaktívnej prehliadky pre danú lokalitu (ďalej len elektronický edukačný
sprievodca). Elektronický edukačný sprievodca je vnímaný ako virtuálny nástroj s multimediálnou
platformou, ktorá je doplnená o interaktívne prvky v on-line pracovnom režime. Elektronický edukačný
sprievodca obsahuje komplexné environmentálne informácie o danej lokalite, ktoré sú transformované do
elektronickej podoby s bázou priestorového efektu (GPS navigácia) a prístupné ako aplikácia cez
inteligentné (smart) mobilné zariadenia. Primárnym cieľom predmetu zákazky je tvorba odbornej
environmentálno-informačnej infraštruktúry bez nutnej hardvérovej statickej podpory. Prostredníctvom
virtuálnej trasy sú pospájané body záujmu - edukačné polygóny, ktoré predstavujú jednotlivé prvky
environmentálnej infraštruktúry. Konkrétne ide o reprezentatívne tematické vzorky prírodných prvkov
(podporujúcich ekologickú stabilitu, biologickú a krajinnú diverzitu). Súčasťou sú aj kultúrne a historické
zaujímavosti v danej lokalite. Výsledkom je integrovaný edukačný súbor tematicky členených
environmentálnych informácií, ktorý je dostupný prostredníctvom elektronických on-line služieb s
interaktívnym rozhraním. Body záujmu sú vzájomne pospájané len virtuálnou trasou, teda nie v teréne
značenými a upravovanými chodníkmi. Ide o platformu, resp. otvorený systém, do ktorého je možné
vstupovať, informácie dopĺňať a aktualizovať.
Východiskové informácie:
Environmentálnu výchovu a vzdelávanie možno charakterizovať ako proces celoživotného vzdelávania
zabezpečujúci príjem environmentálnych princípov k pozitívnemu ovplyvneniu celospoločenského konania.
Proces vzdelávania v tejto oblasti je zameraný na každú sociálnu a vekovú skupinu. V súčasnosti je
metodický aparát v oblasti environmentálnej výchovy naviazaný najmä na štandardné prístupy, ktoré
reprezentujú rôzne prednášky, workshopy, školenia a konferencie, prípadne zážitkové formy v podobe
vzdelávacích pobytov, súťaží a podobne. Ide o konvenčné a overené prístupy. Vývoj moderných
informačných technológií a ich súčasná bežná dostupnosť však vytvárajú priestor pre hľadanie a realizáciu
nových prístupov zameraných na zážitkovú formu vzdelávania ako vysokoefektívnu platformu edukačného
procesu. Hlavná idea projektu vychádza z problematiky edukačných polygónov ako prostriedku
environmentálnej výchovy.
Podrobný popis predmetu zákazky:
1) Odborná tvorba mapového podkladu – poskytnutie služby tvorby kartografického mapového
podkladu vo forme leteckej snímky (ortofotomapa) územia vybranej časti povrchu Slovenska, t. j.
územie Strediska environmentálnej výchovy Dropie a blízkeho okolia podľa požiadaviek
zadávateľa. Ide o RGB/CMYK snímku v georeferencovanom mapovom podklade zobrazovacieho
systému WGS84/S-JTSK v mierke od 1 : 1 000 až po mierku 1 : 5 000 mozaikovej skladby.
Ortofotomapový podklad obsahuje vizualizáciu objektov a skutočností miesta realizácie predmetu
zákazky v podobe mapových prvkov a znakov, kde maximálny rozsah mierky je stanovený na 1 : 5
000. V mapovom podklade sú rastrovo znázornené body záujmu, ktoré sú rastrovo pospájané do
virtuálnej trasy, a to podľa poskytnutých/dodaných požiadaviek zadávateľa. Účelom je vytvoriť
digitálny letecký snímok, ktorý je geograficky, t. j. priestorovo umiestnený pre softvérové produkty
geografických informačných systémov a rôzne mobilné aplikácie so zameraním na prezentovanie
a prácu s priestorovými informáciami.

2) Autorská tvorba – poskytnutie služby autorskej tvorby odborných environmentálnych
a ekologických informácií z územia Strediska environmentálnej výchovy Dropie a blízkeho okolia.
Ide o tvorbu vysoko profilovaného textu so zameraním na opis:


abiotických podmienok (pôda, geológia, klíma, geomorfológia, hydrológia, potenciálna
vegetácia),



biotických podmienok (rastlinstvo a živočíšstvo) a



socioekonomických podmienok (pozitívne a negatívne vplyv z pohľadu ľudskej
spoločnosti, kultúrno-historické aspekty, body turistického záujmu).

Odborný text je písaný populárno-náučnou formou pre vekovú – cieľovú skupinu:


typ 1 (žiaci základnej školy),



typ 2 (žiaci strednej školy),



typ 3 (dospelé osoby).

Text je dopĺňaný autorskými fotografiami, tabuľkami, grafmi s presným označením textu a grafickej
časti k miestu opisu, t. j. označenie presnej geografickej polohy v kontexte na mapový podklad
v bode č. 1. Odborná tvorba zahŕňa aj tvorbu krátkych videosekvencií v nadväznosti na tematickú
tvorbu, kde dĺžka jednej videosekvencie je max 5 min, a počet videosekvencií je viazaný na každú
popísanú odbornú časť vo všeobecnej úrovni, t. j. 3 kusy videosekvencií (abiotické podmienky,
biotické podmienky, socioekonomické podmienky), a to zvlášť pre každú vekovú kategóriu.
Autorská tvorba predstavuje odbornú vizualizáciu, ktorá abstrahuje informácie o miestnych
fenoménoch, javoch a úkazoch so zameraním na environmentálnu a ekologickú bázu vzdelávania
a výchovy. Autorskou tvorbou sa vytvorí súbor niekoľkých bodov, ku ktorým je prepojená parciálna
textová a grafická vizualizácia, jednotlivé body musia byť pospájané tak, aby vytvárali logickú trasu.
Body predstavujú vzdelávacie zastávky, spolu s trasou smer ktorým sa realizuje vzdelávacovýchovný proces pre cieľovú skupinu. Jednotlivé body a trasa musia byť vzájomne prepojené
a situované tak, aby reflektovali prvky maximálnej bezpečnosti pohybu osôb vo voľnom
priestranstve a zároveň ponúkali adekvátne spektru informácií so zameraním na opis jednotlivých
prírodných a socioekonomických podmienok daného územia. Texty autorskej tvorby sú preložené
do anglického jazyka.
3) Vzdelávacie multimediálne rozhranie – poskytnutie služby v oblasti tvorby elektronického
multimediálneho rozhrania pre mobilné zariadenia na báze on-line a off-line aplikácie pre mobilné
inteligentné zariadenia. Rozhranie je určené pre bežne dostupné operačné systémy s grafickými
používateľskými prvkami. Mobilná aplikácia integruje mapové a textové informácie do grafického
používateľského rozhrania, ktoré obsahuje platformu GPS navigácie, a to na základe vnútorného
komunikačného rozhrania mobilného inteligentného zariadenia.
On-line forma – webové rozhranie predstavuje základ, kde sú integrované textové opisné
informácie a mapový podklad v kombinácií na GPS navigáciu,
Off-line forma – elektronickú podobu sprievodcu vo forme štandardných elektronických textových
formátov (.pdf alebo e-pub).
Interaktívny sprievodca obce v mobilnom (on-line) ale aj statickom (off-line) prevedení podporuje
zjednodušené ovládanie (napr. možnosť zväčšovania častí textu, transfer textu na zvuk, atď.).

