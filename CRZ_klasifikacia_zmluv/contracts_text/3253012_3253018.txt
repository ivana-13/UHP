Zmluva o zabezpečení ochrany osobných údajov spracúvaných sprostredkovateľom
uzatvorená v zmysle ustanovenia § 8 ods. 3 zákona NR SR č. 122/2013 Z. z. o ochrane osobných údajov a o
zmene a doplnení niektorých zákonov)

I.
1.1. Prevádzkovateľ:

Zmluvné strany

Najvyšší kontrolný úrad Slovenskej republiky
So sídlom: Priemyselná 2, 824 73 Bratislava
IČO: 30844878
DIČ: 2020815665
Bankové spojenie: Štátna pokladnica
IBAN: SK41 8180 0000 0070 0006 0603
Zastúpený: Ing. Karol Mitrík, predseda
(ďalej len „prevádzkovateľ“)

1.2. Sprostredkovateľ

:

Commander Systems, s.r.o.
so sídlom Dvořákovo nábrežie 7529/4E, 811 02, Bratislava
zapísaná v Obchodnom registri Okresného súdu Bratislava I.
oddiel: Sro., vložka číslo 36294/B
zastúpená: Ing. Natália Balážová, na základe plnej moci zo dňa 23.05.2013
(ďalej len „sprostredkovateľ“)

II.
Predmet zmluvy
2.1 Obsahom tejto zmluvy je úprava vzájomných práv a povinností zmluvných strán pri servise, údržbe a revízií
elektronického monitoringu prevádzkovateľa sprostredkovateľom.
III.
Práva a povinnosti prevádzkovateľa
3.1 Prevádzkovateľ týmto vyhlasuje, že na činnosť podľa bodu 2.1 má potrebnú odbornú, technickú,
organizačnú a personálnu spôsobilosť a zaručuje sa za bezpečnosť spracúvaných osobných údajov
opatreniami podľa § 19 ods. 1. Zákona č. 122/2013 Z.z.
3.2 Prevádzkovateľ sa zaväzuje oznámiť všetkým dotknutým osobám, že ich osobné údaje bude v jeho mene
spracovávať sprostredkovateľ a to pri prvom kontakte s nimi, najneskôr však do troch mesiacov od začiatku
spracovávania osobných údajov sprostredkovateľom.
IV. Práva a povinnosti sprostredkovateľa
4.1 Sprostredkovateľ týmto vyhlasuje, že na činnosť podľa bodu 2.1. má potrebnú odbornú, technickú,
organizačnú a personálnu spôsobilosť a zaručuje sa za bezpečnosť spracúvaných osobných údajov
opatreniami podľa § 19 ods. 1. Zákona č. 122/2013 Z.z.
4.2 Sprostredkovateľ sa zaväzuje, že osobné údaje poskytnuté prevádzkovateľom, bude spracovávať výhradne
len na účel stanovený v bode VIII a za podmienok určených bodom XI tejto zmluvy.
4.3 Sprostredkovateľ sa zaväzuje, že s osobnými údajmi ku ktorým bude mať prístup, bude nakladať iba
v zmysle zákona č.122/2013 Z.z.
4.4 Sprostredkovateľ sa zaväzuje, že k osobným údajom bude mať prístup výlučne on a jeho zamestnanci,
ktorých náležite poučí o právach a povinnostiach, a v prípade že bude chcieť delegovať niektoré povinnosti
inú fyzickú alebo právnickú osobu (subdodávateľa), musí to oznámiť prevádzkovateľovi a vyžiadať si od
neho písomný súhlas.
4.5 Sprostredkovateľ si je vedomý, že subdodávateľ spracúva osobné údaje a zabezpečuje ich ochranu na jeho
zodpovednosť.
4.6 Sprostredkovateľ sa zaväzuje zachovávať mlčanlivosť o osobných údajoch, s ktorými príde do styku. Tie
nesmie využiť ani pre osobnú potrebu a bez súhlasu prevádzkovateľa informačného systému ich nesmie
zverejniť a nikomu poskytnúť ani sprístupniť.
4.7 Sprostredkovateľ sa zaväzuje dodržiavať technické, organizačné a personálne opatrenia prevádzkovateľa
na zabezpečenie ochrany osobných údajov pred odcudzením, stratou, poškodením, neoprávneným
prístupom, zmenou a rozširovaním.
4.8 Za bezpečnosť poskytnutých osobných údajov zodpovedá Sprostredkovateľ tým, že ich chráni pred
odcudzením, stratou, poškodením, neoprávneným prístupom, zmenou a rozširovaním. Sprostredkovateľ sa

za týmto účelom zaväzuje prijať primerané technické, organizačné a personálne opatrenia zodpovedajúce
spôsobu spracovania osobných údajov, a to formou a za podmienok stanovených zákonom.
4.9
Sprostredkovateľ , subdodávateľ a ich zamestnanci, ktorí prichádzajú do styku s osobnými údajmi dotknutých
osôb sú povinní zachovávať o nich mlčanlivosť, povinnosť mlčanlivosti trvá aj po ukončení spracúvania osobných
údajov. Tým nie sú dotknuté ustanovenia osobitných zákonov, súvisiacich s predmetom tejto zmluvy.

5.1

V. Práva a povinnosti subdodávateľa
Prevádzkovateľ vyjadruje súhlas na spracovanie osobných údajov sprostredkovateľom prostredníctvom inej
osoby v postavení subdodávateľa, ktorým je spoločnosť:
Casablanca INT s.r.o., Plzeňská 183/ 181, Praha 5, 150 00

5.2. Subdodávateľ spracúva osobné údaje a zabezpečuje ich ochranu na zodpovednosť sprostredkovateľa;
sprostredkovateľ zodpovedá za výber subdodávateľa.
5.3. Ustanovenia zákona o ochrane osobných údajov a ustanovenia tejto zmluvy, ktoré sa vzťahujú na
sprostredkovateľa sa vzťahujú aj na subdodávateľa. Na subdodávateľa sa nahliada ako na
sprostredkovateľa.
VI. Informačný systém
6.1 Názov informačného systému je:
o
o
o

ABRA software
Commander Control Car
Secure Commander

VII. Doba spracúvania osobných údajov
7.1. Ukončenie spracovávania osobných údajov sprostredkovateľom a súčasne aj ukončenie platnosti tejto
Zmluvy bude dátumom ukončenia platnosti zmluvy Complete o poskytovaní služieb elektronického monitoringu
č:1005/2017 uzatvorenej medzi prevádzkovateľom a sprostredkovateľom.
alebo na základe rozhodnutia prevádzkovateľa.
7.2. Čas ukončenia spracúvania osobných údajov sprostredkovateľom je možné zmeniť a to výhradne dodatkom
k tejto
zmluve.
VIII. Účel spracovávania osobných údajov
8.1. Účelom spracovávania osobných údajov je zabezpečenie bezpečnosti prevádzkovateľa, ochrana majetku,
prevencia
pred páchaním trestných činov, kontrola využívania pracovného času, dodržiavanie bezpečnostných pokynov
zamestnancami prostredníctvom elektronického monitoringu.
IX. Zoznam osobných údajov
9.1 Zoznam osobných údajov, ktoré bude sprostredkovateľ spracúvať je nasledovný:
o meno a priezvisko
o telefonický kontakt
o organizačný útvar
9.2. Nadobudnutím účinnosti nariadenia európskeho parlamentu a rady (EÚ) 2016/679 z 27. apríla 2016 o
ochrane fyzických osôb pri spracúvaní osobných údajov a o voľnom pohybe takýchto údajov, ktorým sa zrušuje
smernica 95/46/ES sa dňom
25/5/2018 rozširuje okruh osobných údajov, ktoré bude sprostredkovateľ v mene prevádzkovateľa
spracovávať
aj na:
o obchodné mená spoločností/ SZČO/
o IČO
o IP adresa
o e-mailová adresa /meno.priezvisko @xxxxxxx.xx/
o súbory cookies
o RFID technológia
X. Okruh dotknutých osôb
10.1 Dotknutou osobou na účely plnenia tejto zmluvy sa rozumie každá osoba, ktorej sa osobné údaje týkajú.
10.2. Okruh dotknutých osôb bol vymedzený nasledovne:

a)

dotknutými osobami sa na účely tejto Zmluvy rozumejú fyzické osoby – zamestnanci spoločnosti,

XI. Podmienky spracúvania osobných údajov
11.1. Podmienky spracúvania osobných údajov ustanovujú všeobecné záväzné právne predpisy.
11.2 Presné podmienky spracúvania osobných údajov u sprostredkovateľa, sa riadia bezpečnostnými opatreniami
podľa
§ 19 zákona č. 122/2013 Z.z. (bezpečnostná dokumentácia alebo bezpečnostný projekt), o ktorých je
sprostredkovateľ povinný oboznámiť všetky oprávnené osoby, ktoré budú prichádzať do styku s osobnými
údajmi
poskytnuté prevádzkovateľom. Zoznam povolených operácií s osobnými údajmi je špecifikovaný v § 4 ods. 3
písm.
a) zákona č. 122/2013. Z.z. o ochrane osobných údajov.

XII. Výpoveď zmluvy
10.1 Prevádzkovateľ môže zmluvu písomne vypovedať z akýchkoľvek dôvodov.
10.2 Zmluvné strany sa dohodli na výpovednej dobe 2 mesiace.
10.3 Výpovedná doba začína plynúť od prvého dňa kalendárneho mesiaca nasledujúceho po doručení výpovede.
10.4 Ak výpoveď neurčuje dátum výpovede, nadobúda táto platnosť dňom doručenia zmluvnej strane.
10.5 Ku dňu výpovede zaniká záväzok sprostredkovateľa spracovávať osobné údaje prevádzkovateľa.

XII. Záverečné ustanovenia
12.1.Zmluva je vyhotovená v troch
exemplároch, z ktorých prevádzkovateľ dostane dve vyhotovenia
a sprostredkovateľ jedno vyhotovenie.
12.2 Pokiaľ nie je v zmluve uvedené inak, riadia sa práva a povinnosti zmluvných strán Obchodným zákonníkom
a zákonom č. 122/2013 Z.z. o ochrane osobných údajov.
12.3 Sporné otázky vyplývajúce z tejto zmluvy sa budú prednostne riešiť dohodou zmluvných strán, a až potom ,
keď sa
ich nepodarí vyriešiť dohodou, prostredníctvom súdu.
12.4. Všetky prípadné zmeny zmluvy sa uskutočnia len v písomnej forme dodatkom po vzájomnej dohode
zmluvných
strán.

V ………………………………….

__________________
PREVÁDZKOVATEĽ
predseda
s.r.o.

V Bratislave, 2017

Michal

__________________
SPROSTREDKOVATEĽ
Vodička,Commander Systems,

