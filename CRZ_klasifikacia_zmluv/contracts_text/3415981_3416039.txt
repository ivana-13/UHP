Zmluva o spolupráci
uzatvorená v súlade s ust. § 269 ods. 2 zákona č. 513/1991 Zb. Obchodný zákonník v znení neskorších
predpisov, ako aj v súlade so zákonom č. 343/2015 Z.z. o verejnom obstarávaní a o zmene a doplnení
niektorých zákonov (ďalej len „zmluva“)
Číslo zmluvy objednávateľa: 102/NLC/2018 - VO
I.
Zmluvné strany
Objednávateľ:
Názov:
Sídlo:
Štatutárny zástupca:
Zodpovedná za plnenie
predmetu zmluvy:
Bankové spojenie:
IBAN:
IČO
IČ DPH:
DIČ:
(ďalej len „objednávateľ“)
Poskytovateľ:
Názov:
Sídlo:
Zastúpený:
Zápis:
IČO:
DIČ:
IČ DPH:
IBAN:
Email:
(ďalej len „poskytovateľ“)

Národné lesnícke centrum
T. G. Masaryka 22, 960 92 Zvolen
Bc. Ing. Ľuboš Halvoň, PhD., generálny riaditeľ
Ing. Eva Havlíková
Štátna pokladnica
SK20 8180 0000 0070 0024 1498
42001315
SK 2022091027
2022091027

Adbee digital s. r. o.
Západný rad 31, 811 04 Bratislava I
Ing. Martin Malých, konateľ
OR OS Bratislava I, oddiel: Sro, vložka č.: 83782/B
46796045
2023601404
SK2023601404
SK85 1100 0000 0029 2288 1544
matus.lieskovsky@adbee.sk

Objednávateľ a poskytovateľ sa spoločne označujú aj ako „zmluvné strany“.
II.
Predmet zmluvy
1. V rámci spolupráce medzi zmluvnými stranami založenej na základe tejto zmluvy sa poskytovateľ
zaväzuje vyhotoviť pre objednávateľa 2 (dve) profesionálne videá na odborné témy, ktoré objednávateľ
oznámi poskytovateľovi bez zbytočného odkladu po podpise zmluvy. Poskytovateľ je následne povinný
odborné témy oznámené mu objednávateľom, spracovať do videí v súlade s touto zmluvou a pokynmi
objednávateľa, videá budú vyhotovené v anglickom jazyku s dĺžkou trvania každého videa 5 minút,
pričom poskytovateľ sa zároveň zaväzuje z každého videa vyhotoviť aj zostrih v trvaní 1 min 30 sekúnd
(ďalej spolu aj ako „videá“).
2. Z vyššie uvedeného vyplýva, že pod pojmom videá sa na účely tejto zmluvy rozumejú dve videá v trvaní
5 min každé, a zostrih každého videa v trvaní 1 min 30 sekúnd. Všetko vyhotovené v súlade so zmluvou.
3. Témy na videá, ktoré budú objednávateľom oznámené poskytovateľovi po podpise zmluvy, súvisia
s činnosťou koordinačnej jednotky zvanej Liaison Unit Bratislava, ako aj politickým procesom pre trvalo
udržateľné obhospodarovanie lesov, ktorý vytvára spoločné stratégie pre signatárske štáty a Európsku
úniu zamerané na ochranu a trvalo udržateľné využívanie lesov - FOREST EUROPE, pričom cieľom
videí je informovať verejnosť o týchto odborných témach, ako aj ich propagácia.
4. Vyhotovením videí sa na účely tejto zmluvy rozumie:
• spracovanie tém dodaných objednávateľom
• spracovanie scenára videí

•
•
•
•
•
•
•
•

kreatívny návrh konceptu videí
nahrávanie a réžia videí
strih obrazu a zvuku videí
titulkovanie videí
zabezpečenie ilustračných a grafických prvkov
postprodukcia videí
korekcia videí v súlade s pokynmi objednávateľa
odovzdanie videí v súlade s touto zmluvou na USB

5. Poskytovateľ sa zaväzuje vyhotoviť videá v súlade s nasledovnými technickými požiadavkami
objednávateľa:
minimálne 2ks paralelne snímajúcich profesionálnych fotoaparátov/kamier, spĺňajúcich minimálne
nasledovné parametre: 4K rozlíšenie, 12,2 MP full-frame snímač, dynamický rozsah s minimálnym
šumom a citlivosťou od ISO100-102400, vnútorné nahrávanie UHD filmov rýchlosťou 30 snímok
záznam v kvalite full HD1080p podporovaný v snímkovej frekvencii 120 snímok za sekundu
integrovaný stabilizátor kompenzujúci najmenej 5 rôznych typov chvenia fotoaparátu/kamery
6. Porušenie povinností poskytovateľa uvedených v bode 1 až 5 tohto článku zmluvy sa považuje za
podstatné porušenie povinností poskytovateľa vyplývajúcich zo zmluvy.
7. Predmetom zmluvy je zároveň aj záväzok objednávateľa videá prevziať, a zaplatiť poskytovateľovi
dohodnutú cenu za vyhotovenie videí.
III.
Vyhotovenie videí
1. Zmluvné strany sa dohodli, že poskytovateľ vyhotoví a odovzdá objednávateľovi videá v lehote
najneskôr do 31.05.2018. Zmluvné strany sa dohodli, že videá budú poskytovateľom odovzdané
objednávateľovi osobne, a to osobe zodpovednej za plnenie predmetu zmluvy, v elektronickej podobe
na USB nosiči.
2. O odovzdaní videí zmluvné strany spíšu preberací protokol, pričom videá sa považuje za odovzdané
okamihom podpisu preberacieho protokolu objednávateľom, resp. osobou zodpovednou za plnenie
predmetu zmluvy. Miestom odovzdania videí je sídlo objednávateľa.
3. Zmluvné strany sa dohodli, že poskytovateľ je povinný pred odovzdaním videí, zaslať objednávateľovi
návrh konceptu videí na odsúhlasenie, pripomienkovanie, doplnenie, a to v lehote do 30.04.2018. V
prípade ak bude mať objednávateľ k videám pripomienky, doplnenia, je povinný ich poskytovateľovi
zaslať v lehote do 7 pracovných dní odo dňa doručenia návrhu konceptu videí. Pripomienky
objednávateľa je poskytovateľ povinný do videí zapracovať, a to tak, aby bol dodržaný termín
odovzdania videí uvedený v bode 1 tohto článku zmluvy. Na odovzdanie konceptu návrhu videí sa
primerane použijú ustanovenia uvedené v bode 2 tohto článku zmluvy.
4. Nedodržanie povinností poskytovateľa uvedených v bode 3 tohto článku zmluvy sa považuje za
podstatné porušenie povinností poskytovateľa vyplývajúcich zo zmluvy.
5. Zmluvné strany sa dohodli, že pripomienky k videám, prípade iná komunikácia medzi nimi môže
prebiehať aj elektronicky formou emailovej pošty s vyžiadaním potvrdenia o doručení emailu.
IV.
Práva a povinnosti zmluvných strán
1. Objednávateľ sa zaväzuje poskytnúť poskytovateľovi všetku potrebnú súčinnosť, za účelom riadneho
vyhotovenia videí v súlade s touto zmluvou.
2. Poskytovateľ sa zaväzuje videá vyhotoviť osobne s vynaložením odbornej starostlivosti, v súlade
s pokynmi objednávateľa, prípadne jeho poverených zamestnancov v rámci dohodnutých podmienok
zmluvy, a v stanovených termínoch. Porušenie uvedených povinností poskytovateľa sa považuje za
podstatné porušenie povinností poskytovateľa vyplývajúcich zo zmluvy.
3.

V prípade, ak poskytovateľ nemôže plniť záväzky vyplývajúce z tejto zmluvy, je povinný o tom
neodkladne písomne informovať objednávateľa.

2

4.

Objednávateľ nie je povinný videá prevziať, v prípade ak budú mať nedostatky a/alebo nebude
vyhotovené v súlade s touto zmluvou.

V.
Cena diela a platobné podmienky
1. Objednávateľ a poskytovateľ sa v súlade s ustanoveniami zákona NR SR č.18/1996 Z.z. o cenách
v znení neskorších predpisov dohodli, na cene za vyhotovenie videí vo výške 6.400,-eur bez DPH,
(slovom: šesťtisícštyristo eur), DPH činí 1.280,-eur, t.j. cena s DPH predstavuje sumu 7.680,-eur
(slovom: sedemtisícšesťstoosemdesiat eur) (ďalej aj „cena videí“). Cena videí je konečná a nemenná,
a sú v nej zahrnuté všetky náklady poskytovateľa súvisiace s vyhotovením videí, vrátane korekcie
objednávateľom a následnej úpravy videí (čl. III bod 3 zmluvy).
2. Zmluvné strany sa dohodli, že cena videí bude objednávateľom uhradená poskytovateľovi v lehote do
30 dní odo dňa odovzdania videí v súlade s čl. III. bod 2 zmluvy. Zmluvné strany sa dohodli, že spôsob
úhrady ceny videí je bezhotovostný prevod na účet poskytovateľa uvedený v záhlaví zmluvy. Cena videí
sa považuje za uhradenú okamihom jej pripísania na účet poskytovateľa uvedený v záhlaví zmluvy.
VI.
Zmluvné pokuty
1. V prípade ak sa poskytovateľ dostane do omeškania s vyhotovením videí a ich odovzdaním, je
objednávateľ oprávnený vyúčtovať poskytovateľovi zmluvnú pokutu vo výške 0,05% z ceny videí za
každý deň omeškania.
VII.
Iné dojednania zmluvných strán
1. V prípade ak videá budú mať akékoľvek vady, t.j. nebudú vyhotovené v súlade s touto zmluvou, je
objednávateľ povinný bez zbytočného odkladu ako vady zistí, oznámiť ich poskytovateľovi, ktorý je
následne povinný objednávateľom oznámené vady bezodplatne odstrániť v dohodnutej lehote.
V prípade, ak tak poskytovateľ neurobí, je objednávateľ oprávnený od zmluvy odstúpiť. V prípade
odstúpenia od zmluvy zo strany objednávateľa z dôvodov uvedených v tomto bude zmluvy, poskytovateľ
nemá nárok na úhradu ceny videí, a ak mu bola už uhradená, je poskytovateľ povinný vrátiť cenu videí
uhradenú mu objednávateľom. Ak sú vady neodstrániteľné objednávateľ je oprávnený odstúpiť od
zmluvy bez poskytnutia dodatočnej lehoty.
VIII.
Ukončenie platnosti zmluvy
1. Zmluvu je možné ukončiť vzájomnou dohodou zmluvných strán. Pri podstatnom porušení povinností
vyplývajúcich pre zmluvné strany zo zmluvy, má ktorákoľvek zo zmluvných strán právo odstúpiť od
zmluvy.
2. Podstatným porušením povinností vyplývajúcich zo zmluvy je najmä neplnenie povinností zmluvných
strán vyplývajúcich z článkov II.,III., IV. a VII. zmluvy, ako aj prípady stanovené zmluvou.
3. V prípade podstatného porušenia povinností poskytovateľom, a teda odstúpenia od zmluvy zo strany
objednávateľa, poskytovateľ nemá nárok na úhradu ceny videí, a v prípade ak mu bola objednávateľom
už uhradená je povinný ju vrátiť.
4. Účinky odstúpenia nastávajú dňom doručenia písomného oznámenia o odstúpení druhej zmluvnej
strane.
IX.
Záverečné ustanovenia
1. Vzťahy touto zmluvou neupravené sa riadia príslušnými ustanoveniami Obchodného zákonníka, ako aj
ostatnými právnymi predpismi platnými na území SR vzťahujúcimi na sa predmet zmluvy, napr. autorský
zákon.
2. Poskytovateľ súhlasí s použitím osobných údajov objednávateľom na ich ekonomické spracúvanie
v súlade s osobitnými právnymi predpismi. Uplynutím doby archivácie budú osobné údaje poskytovateľa
zlikvidované formou skartácie.

3

3. Zmluva nadobúda platnosť dňom jej podpisu oboma zmluvnými stranami, a účinnosť dňom
nasledujúcim po dni jej zverejnenia v Centrálnom registri zmlúv.
4. Zmluva je vyhotovená v troch vyhotoveniach, jedno vyhotovenie pre poskytovateľa a dve vyhotovenia
pre objednávateľa.
5. Táto zmluva je povinne zverejňovaná podľa § 5a zákona č. 211/2000 Z.z. o slobodnom prístupe
k informáciám a o zmene a doplnení niektorých zákonov. Zmluvné strany výslovne súhlasia so
zverejnením zmluvy v jej plnom rozsahu, v Centrálnom registri zmlúv vedenom na Úrade vlády SR.
6. Zmluvné strany po prečítaní zmluvy prehlasujú, že súhlasia s jej obsahom v celom rozsahu, čo
potvrdzujú svojimi podpismi. Zmluva je prejavom ich slobodnej vôle a nebola dojednaná v tiesni, ani za
inak nevýhodných podmienok.
7. Zmluvné strany sa dohodli, že všetky spory vyplývajúce z tejto zmluvy alebo s ňou súvisiace budú
predložené na rozhodnutie miestne a vecne príslušnému súdu SR, ktorý bude rozhodovať podľa
Slovenského právneho poriadku.
8. Zmluvné strany sa dohodli, že všetky písomnosti, ktoré má doručiť/bude doručovať v zmysle tejto
zmluvy, ako aj po jej skončení jedna zmluvná strana druhej zmluvnej strane, budú doručované na
adresu uvedenú v záhlaví zmluvy. Písomnosti budú doručované osobne alebo prostredníctvom pošty
doporučene, pričom zásielka (písomnosť) sa bude považovať za doručenú dňom jej prevzatia adresátom
– zmluvnou stranou, dňom, kedy zmluvná strana odmietne osobne doručovanú alebo poštou
doručovanú zásielku prevziať, alebo dňom, kedy pošta vráti doručovanú zásielku odosielajúcej zmluvnej
strane ako nevyžiadaná v odbernej (úložnej) lehote alebo s oznámením adresát neznámy, prípadne ako
zásielku nedoručenú.
9.

V prípade doručovania formou emailovej pošty, sa písomnosť/dokument považuje za doručený
okamihom doručenia potvrdenia o doručení emailu odosielajúcej zmluvnej strane.

10. Zmenu adresy na doručovanie je ktorákoľvek zmluvná strana povinná oznámiť druhej zmluvnej strane
bez zbytočného odkladu.
11. V prípade ak bude poskytovateľom na základe tejto zmluvy vytvorené dielo, ktoré je predmetom
duševného vlastníctva a jeho ochrany poskytovateľ touto zmluvou udeľuje objednávateľovi súhlas na
použitie diela – licenciu. Poskytovateľ udeľuje objednávateľovi výhradnú licenciu bez časového
a územného obmedzenia. Zmluvné strany sa dohodli, že poskytovateľ udeľuje objednávateľovi licenciu
bezodplatne. Objednávateľ je oprávnený dielo používať na účel, na ktorý bolo v súlade s touto zmluvou
vyhotovené, t.j. jeho využitie a umiestnenie na sociálne siete objednávateľa, internetové stránky
objednávateľa, využitie (premietanie) pri podujatiach organizovaných objednávateľom, ako aj pri plnení
úloh vyplývajúcich z predmetu činnosti objednávateľa a procesu FOREST EUROPE, ako aj všetkými
spôsobmi v súlade s § 19 ods. 4 zákona č. 185/2015 Z. z. autorský zákon. Poskytovateľ zároveň dáva
objednávateľovi súhlas na udelenie súhlasu na použitie diela treťou osobou (sublicencia) v rozsahu
udelenej licencie.

Vo Zvolene dňa ......................

V Bratislave dňa ....................

..............................................
Bc. Ing. Ľuboš Halvoň, PhD.
generálny riaditeľ

.............................................
Ing. Martin Malých
konateľ

4

