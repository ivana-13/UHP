Zmluva o poskytovaní služby časovej pečiatky
uzatvorená v súlade s § 269 ods. 2 zákona č. 513/1991 Zb. Obchodný zákonník v znení
neskorších predpisov (ďalej len „Obchodný zákonník“)
/ďalej len „Zmluva“/

Zmluvné strany:
Poskytovateľ:
Obchodné meno:
Sídlo:
IČO:
DIČ:
IČ DPH:
Bankové spojenie:
Zapísaná:
Zastúpený:

D. Trust Certifikačná Autorita, a.s.
Plynárenská 7/C
821 09 Bratislava
35 840 005
2020262651
SK2020262651
Tatra banka, 2622712298 / 1100
Obchodný register, Okresný súd Bratislava I,
oddiel Sa, vložka číslo 2986/B
Ing. Július Lintner, predseda predstavenstva
Ing. Anna Záhorčáková, člen predstavenstva

(ďalej len „DTCA“)
a
Odberateľ:
Názov:
Sídlo:
IČO:
DIČ:
Bankové spojenie:
Číslo účtu (IBAN):
Zastúpený:

Úrad vládneho auditu
T. G. Masaryka 10, 960 01 Zvolen
50 086 821
2120168479
Štátna pokladnica, Radlinského 32, 810 05 Bratislava 15
SK28 8180 0000 0070 0055 0784
JUDr. Oľga Polášková, riaditeľka

Zriadený zákonom č. 357/2015 Z. z. o finančnej kontrole a audite a o zmene a doplnení
niektorých zákonov.
(ďalej len „Odberateľ“)
uzatvárajú v súlade s § 269 ods. 2 Obchodného zákonníka Zmluvu v nasledovnom znení
Preambula
DTCA vyhlasuje, že ako exkluzívny zmluvný partner obchodnej spoločnosti:
První certifikační autorita, a.s.
sídlo: Podvinný mlýn 2178/6, 190 00, Praha 9, Česká republika
IČ: 264 39 395
zapísanej v obchodnom registri vedenom Mestským súdom v Prahe, oddiel B, vložka 7136
(ďalej len „ I.CA“),
ktorá je poskytovateľom dôveryhodných služieb v zmysle Nariadenia Európskeho parlamentu
a Rady (EÚ) č. 910/2014 o elektronickej identifikácii a dôveryhodných službách pre
elektronické transakcie na vnútornom trhu a o zrušení smernice 1999/93/ES (ďalej len
„Nariadenie eIDAS“) a zákona č. 272/2016 Z. z. o dôveryhodných službách pre elektronické
1/4

transakcie na vnútornom trhu a o zmene a doplnení niektorých zákonov (ďalej len „zákon
o dôveryhodných službách“), je oprávnená poskytovať dôveryhodné služby vydávania
kvalifikovaných certifikátov, poskytovanie kvalifikovaných elektronických časových pečiatok
a poskytovanie ostatných dôveryhodných služieb v mene I.CA pre Slovenskú republiku.
Článok I.
Predmet Zmluvy
1. Na základe tejto Zmluvy a za podmienok v nej uvedených sa DTCA zaväzuje zabezpečiť
Odberateľovi:
a) pripojenie k službe kvalifikovaných elektronických časových pečiatok I.CA (ďalej len
„časové pečiatky“)
b) vydávanie časových pečiatok I.CA pre Odberateľa v zmysle Nariadenia
eIDAS a zákona o dôveryhodných službách a v súlade s platnou Politikou časových
pečiatok I.CA (ďalej len „PCP“), ktorá je zverejnená na webových stránkach
www.ica.cz (PCP platná v čase účinnosti Zmluvy:
http://www.ica.cz/Userfiles/files/politika/HCA/Kvalifikovane/CZ/P_TSA_1v01.pdf ),
za čo sa Odberateľ zaväzuje uhradiť DTCA sumu dohodnutú v článku V. ods. 1 tejto
Zmluvy.
2. Časové pečiatky vydávané na základe tejto Zmluvy budú vydávané iba oprávnenému
žiadateľovi. Oprávneným žiadateľom sa pre účely tejto Zmluvy rozumie osoba, ktorá
preukáže identitu (autentizuje sa) v elektronickej komunikácii použitím platného
komerčného certifikátu I.CA vydaného pre tento účel.
3. Prihlásenie k službe pre odber časových pečiatok bude na základe autentizácie komerčným
certifikátom I.CA.
- OID politiky časovej autority - 1.3.6.1.4.1.23624.10.1.50.1.0
- URL serveru časovej autority - https://tsa.ica.cz/cgi-bin/razitko.cgi
- Podporovaný HASH algoritmus – SHA-256, SHA-512
Článok II.
Záväzky Odberateľa
1. Odberateľ sa zaväzuje pri používaní služby časových pečiatok dodržiavať platnú PCP.
2. Odberateľ nesie plnú a výlučnú zodpovednosť za škody vzniknuté v súvislosti
s nedodržaním platnej PCP zo strany Odberateľa.
3. Na účely autentizácie k službe časových pečiatok, DTCA vystaví technologický
(komerčný serverový) certifikát, v ktorom bude v položke „organizationName - O“ údaj
o organizácii Odberateľa, a to názov organizácie. Odberateľ splnomocňuje týmto DTCA
na vystavenie technologického (komerčného serverového) certifikátu k prístupu ku službe
časových pečiatok v mene Odberateľa.
Článok III.
Záväzky DTCA
1. DTCA sa zaväzuje poskytovať službu časových pečiatok I.CA v súlade s platnou PCP.
2. DTCA sa zaväzuje poskytovať žiadateľom o časové pečiatky podporu zaručenú PCP.

2/4

Článok IV.
Cenové podmienky
1. Ceny plnenia podľa tejto Zmluvy boli dohodnuté zmluvnými stranami v súlade
so zákonom č. 18/1996 Z. z. o cenách v znení neskorších predpisov a vyhlášky MF SR
č. 87/1996 Z. z. v znení neskorších predpisov nasledovne:
a) Poplatok za poskytnutie plnenia podľa čl. I. ods. 1. písm. a) Zmluvy vo výške 35.- Eur
bez DPH.
V tomto poplatku je zahrnutý poplatok za vydanie certifikátu potrebného pre
komunikáciu v súlade s čl. I. ods. 2. Zmluvy a pripojenie ku službe časovej pečiatky
na strane dôveryhodného poskytovateľa tejto služby (I.CA).
b) Poplatok za poskytnutie plnenia podľa čl. I. ods. 1. písm. b) tejto Zmluvy je
dohodnutý nasledovne:
Cena za balík do 50 ks časovej pečiatky na 1 kalendárny mesiac - 10 Eur bez DPH.
Cena za každý ks časovej pečiatky odobratý v kalendárnom mesiaci nad stanovený
počet v balíku - 0,199 Eur bez DPH.
2. Odberateľ je povinný uhradiť poplatok podľa ods. 1 písm. a) tohto článku prevodom na
účet DTCA na základe faktúry vystavenej DTCA po nadobudnutí účinnosti tejto Zmluvy,
v súlade s § 340b Obchodného zákonníka s lehotou splatnosti 30 dní odo dňa doručenia
faktúry Odberateľovi.
3. Odberateľ je povinný uhrádzať poplatky podľa ods. 1 písm. b) tohto článku Zmluvy
prevodom na účet DTCA na základe faktúry vystavenej DTCA a doručenej Odberateľovi
k 20. dňu príslušného kalendárneho mesiaca, za ktorý sa časové pečiatky
poskytujú. Lehota splatnosti faktúry je v súlade s § 340b Obchodného zákonníka 30 dní
odo dňa doručenia faktúry Odberateľovi. Prvá faktúra vystavená na úhradu mesačného
poplatku podľa ods. 1 písm. b) tohto článku Zmluvy na obdobie od dňa nadobudnutia
účinnosti tejto Zmluvy bude vo výške určenej alikvotne podľa počtu dní príslušného
kalendárneho mesiaca poskytovania služby.
4. Faktúra vystavená DTCA musí spĺňať náležitosti podľa právnych predpisov platných
v Slovenskej republike. V opačnom prípade je Odberateľ oprávnený vrátiť faktúru DTCA
na opravu. Lehota splatnosti opravenej faktúry začne v takomto prípade plynúť až odo dňa
doručenia opravenej faktúry obsahujúcej všetky potrebné zákonné náležitosti.
5. Pri nezaplatení faktúry v stanovenej lehote splatnosti si DTCA vyhradzuje právo
neprijímať ďalšie žiadosti o časové pečiatky od Odberateľa do doby vyrovnania všetkých
finančných záväzkov zo strany Odberateľa.
Článok V.
Záverečné ustanovenia
1. Zmluva sa uzatvára na dobu neurčitú.
2.

Zmluva je povinne zverejňovanou zmluvou v zmysle § 5a zákona č. 211/2000 Z. z.
o slobodnom prístupe k informáciám a o zmene a doplnení niektorých zákonov (zákon
o slobode informácií) v platnom znení. Zmluva nadobúda platnosť dňom podpisu oboma
zmluvnými stranami a účinnosť dňom nasledujúcim po dni jej zverejnenia v Centrálnom
registri zmlúv vedenom Úradom vlády Slovenskej republiky.

3. Zmluva zaniká:
a) písomnou dohodou zmluvných strán,

3/4

b) písomným vypovedaním zo strany DTCA z titulu porušenia ustanovení tejto Zmluvy
zo strany Odberateľa,
c) písomným vypovedaním zo strany Odberateľa bez uvedenia dôvodu.
4. Výpovedná lehota pre obidve zmluvné strany je v trvaní 1 kalendárneho mesiaca a začína
plynúť prvým dňom mesiaca nasledujúceho po doručení výpovede druhej zmluvnej
strane.
5. Zmluva sa môže meniť výlučne formou písomných dodatkov podpísaných oboma
zmluvnými stranami.
6. Zánikom Zmluvy nezaniká povinnosť zmluvných strán vyrovnať všetky záväzky
vzniknuté na základe tejto Zmluvy a bezodkladne uskutočniť všetky úkony, nutné
k zabráneniu vzniku škody druhej zmluvnej strane.
7. Vzájomné vzťahy zmluvných strán neupravené touto Zmluvou sa riadia príslušnými
ustanoveniami PCP, Obchodného zákonníka, Nariadenia eIDAS, zákona
o dôveryhodných službách a ostatnými všeobecne záväznými právnymi predpismi
platnými na území SR.
8. Táto Zmluva je vyhotovená v 2 rovnopisoch, z ktorých jeden obdrží Odberateľ a jeden
DTCA.
9. Zmluvné strany prehlasujú, že ich vôľa vyjadrená touto Zmluvou je vážna, slobodná
a určitá, ich zmluvné prejavy sú dostatočne zrozumiteľné, že Zmluvu uzatvorili
nie v tiesni ani za nápadne nevýhodných podmienok a na znak súhlasu ju podpisujú.
Za DTCA:

Za Odberateľa:

V Bratislave, dňa

Vo Zvolene, dňa

………………………………………
Ing. Július Lintner
predseda predstavenstva

………………………………………
JUDr. Oľga Polášková
riaditeľka Úradu vládneho auditu

………………………………………
Ing. Anna Záhorčáková
člen predstavenstva

4/4

