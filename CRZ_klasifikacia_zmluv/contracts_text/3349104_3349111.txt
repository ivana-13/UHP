Kód ITMS 2014+:312031J368

DOHODA
č. 18/44/050/18
o poskytnutí finančného príspevku
na podporu zamestnávania znevýhodneného uchádzača o zamestnanie
podľa § 50 zákona č. 5/2004 Z. z. o službách zamestnanosti
a o zmene a doplnení niektorých zákonov v znení neskorších predpisov
uzatvorená
medzi účastníkmi dohody:
(ďalej len „dohoda“),
Úradom práce sociálnych vecí a rodiny Spišská Nová Ves
sídlo:
Odborárov 53, 052 21Spišská Nová Ves
zastúpeným riaditeľkou:
Bc. Ing. Janka Brziaková
IČO:
30794536
DIČ:
2021777780
bankové spojenie:
číslo účtu:
(ďalej len ,,úrad“)
a
zamestnávateľom
právnickou osobou/fyzickou osobou
názov/meno:
sídlo/prevádzka
zastúpeným štatutárnym zástupcom:
IČO:
DIČ:
SK NACE Rev2 (kód/text)
prevažujúcej činnosti:
SK NACE Rev2 (kód/text)
podporovanej činnosti:

K_CORP s.r.o.
Radlinského 20/2231, 052 01 Spišská Nová Ves
Ing. Peter Košalko
36215791
2020035083
62.03.0 / Činnosti súvisiace s riadením
počítačového príslušenstva
82.11.0 / Kombinované administratívnokancelárske činnosti

bankové spojenie:
číslo účtu :
zapísaný v: Obchodnom registri vedenom v: Okresný súd Košice I.
pod číslom: 13437/V
(ďalej len „zamestnávateľ“)
(spolu len „účastníci dohody“)
Tento projekt sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk /www.esf.gov.sk
Dohoda č. 18/44/050/18

Článok I
Účel a predmet dohody
1) Účelom dohody je úprava práv a povinností účastníkov dohody pri poskytovaní finančného
príspevku na podporu zamestnávania znevýhodneného uchádzača o zamestnanie (ďalej len
„príspevok“), podľa § 50 zákona č. 5/2004 Z. z. o službách zamestnanosti a o zmene
a doplnení niektorých zákonov v znení neskorších predpisov, ktorý sa poskytuje zo zdrojov
Európskeho sociálneho fondu (ďalej len „ESF“) a štátneho rozpočtu Slovenskej republiky
(ďalej len „štátny rozpočet“) v zmysle:
a) Operačného programu Ľudské zdroje
b) Národného projektu: PZ VAOTP-3
Kód ITMS2014+ : 312031J368
c) Schémy pomoci de minimis na podporu zamestnanosti „Schéma DM – 16/2014“ v platnom
znení.
Právnym základom pre poskytovanie pomoci de minimis je nariadenie Komisie (ES)
č. 1407/2013 z 18. decembra 2013 o uplatňovaní článkov 107 a 108 Zmluvy o fungovaní
Európskej únie na pomoc de minimis.
d) Zákona č. 5/2004 Z. z. o službách zamestnanosti a o zmene a doplnení niektorých zákonov
v znení neskorších predpisov (ďalej len „zákon o službách zamestnanosti“).
2) Predmetom dohody je poskytovanie finančného príspevku úradom zamestnávateľovi na
podporu vytvárania pracovných miest podľa § 50 zákona o službách zamestnanosti v súlade
s platnými a účinnými všeobecne záväznými právnymi predpismi Slovenskej republiky
a právnymi aktmi Európskeho spoločenstva.
3) Príspevok poskytnutý na základe tejto dohody pozostáva z príspevku zo štátneho rozpočtu
a príspevku ESF. Vzájomný pomer medzi prostriedkami spolufinancovania zo štátneho
rozpočtu a prostriedkami ESF je 15 % : 85 %.

Článok II
Práva a povinnosti zamestnávateľa
Zamestnávateľ sa zaväzuje:
1) Vytvoriť pracovné miesto(a) pre znevýhodnených UoZ (ďalej len „UoZ“) podľa § 8 zákona
o službách zamestnanosti v celkovom počte: 1 .
1.1 Udržať po dobu najmenej 18 mesiacov pracovné miesto/(a) v celkovom počte: 1 .
Splnenie podmienky doby udržania, je zamestnávateľ povinný preukázať na osobitnom
tlačive (Evidencia obsadzovania/preobsadzovania pracovných miest, ktorá je prílohou č. 1
dohody) podľa bodu 6) tohto článku, najneskôr do 30 kalendárnych dní od uplynutia 18
mesiacov od vytvorenia pracovných miest.
2) Obsadiť vytvorené pracovné miesto/(a) podľa bodu 1) tejto dohody najneskôr do 30
kalendárnych dní od účinnosti tejto dohody znevýhodneným(i) UoZ, vedeným/i
v evidencii úradu najmenej tri mesiace, pred uzatvorením pracovného pomeru dohodnutého
na plný pracovný úväzok z toho 1 znevýhodneného UoZ na dobu 18 mesiacov, a na druh
prác, ktoré súvisia s predmetom činnosti zamestnávateľa, s ohľadom na profesijné a
kvalifikačné predpoklady zodpovedajúce konkrétnemu pracovnému miestu, podľa
charakteristiky miesta v nižšie uvedenej tabuľke:
2
Tento projekt sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk /www.esf.gov.sk
Dohoda č. 18/44/050/18

Por. č.
PM

stl.1

1.

Profesia
Počet PM

(musí byť totožná s profesiou
uvedenou v budúcej pracovnej
zmluve)

Kód
ISCO 08*

Doba
poskytovani
a
príspevku
(v
kalendárnych
mesiacoch)

Predpokladaná
celková cena
Predpokladaná
práce na
mesačná
Doba
každom
udržania
celková cena
jednotlivom
PM
práce
PM
(v €)

stl. 2

stl.3

stl.4

stl.5

stl.6

stl.7

(v €)
stl. 2 * stl.5 *stl. 7
stl.8

1

všeobecný
administratívny
pracovník

4110000

12

18

811,20

9 734,40

Predpokladaná
celková cena
práce spolu
(v €)

9 734,40

* Podľa vyhlášky ŠÚ SR č. 516/2011 z 13. decembra 2011, ktorou sa vydáva
Štatistická klasifikácia zamestnaní

2.1 Informovať sa u prijatého zamestnanca a následne si to overiť na príslušnom úrade, či
zamestnanec má podpísanú Kartu účastníka (najneskôr v deň nástupu do pracovného
pomeru).
3) Predložiť úradu za každého UoZ prijatého na vytvorené pracovné miesto(a) najneskôr do 10
kalendárnych dní od vzniku pracovného pomeru:
a) kópiu pracovnej zmluvy uzatvorenej v zmysle Zákonníka práce a platový dekrét, resp.
iný podobný doklad ak dohodnutá mzda alebo plat nie je súčasťou pracovnej zmluvy,
b) zamestnávateľom potvrdenú kópiu prihlášky na zdravotné poistenie, sociálne poistenie,
starobné dôchodkové sporenie,
c) podľa potreby i ďalšie doklady, ktoré určí úrad.
4) Dodržiavať štruktúru vytvorených pracovných miest v súlade s bodmi 1) a 2) tohto článku
prideľovať zamestnancom prácu podľa pracovnej zmluvy a platiť im za vykonanú prácu
dohodnutú mzdu vo výplatnom termíne.
5) Vytvorené pracovné miesta obsadzovať len znevýhodnenými UoZ podľa bodu 2) tohto
článku.
6) Viesť osobitnú evidenciu obsadzovania a preobsadzovania pracovných miest (príloha č. 1
dohody) vytvorených na základe tejto dohody, vrátane dokladov, ktoré túto evidenciu
potvrdzujú.
7) V súlade s článkom III tejto dohody predkladať úradu za obdobie poskytovania príspevku
najneskôr do posledného kalendárneho dňa nasledujúceho kalendárneho mesiaca, v ktorom
bola mzda splatná v 2 vyhotoveniach žiadosť o úhradu platby a zároveň 1 originál a 1 kópiu
dokladov preukazujúcich vynaložené náklady na úhradu mzdy a úhradu preddavku na poistné
na zdravotné poistenie, poistného na sociálne poistenie a príspevku na starobné dôchodkové
sporenie za zamestnancov, na zamestnávanie ktorých sa poskytuje príspevok. Lehota na
predloženie žiadosti o úhradu platby sa považuje za splnenú, ak je fyzicky doručená
v papierovej forme na úrad najneskôr v posledný deň lehoty uvedenej v tomto bode.
Za tieto doklady sa považujú najmä: mzdový list alebo výplatná páska, vrátane dokladov o
skutočnom vyplatení mzdových prostriedkov; doklady o platbách preddavku poistného na
zdravotné, sociálne poistenie a na starobné dôchodkové sporenie – mesačné výkazy
preddavkov na poistné na verejné zdravotné poistenie, mesačný výkaz preddavku vrátane
poistného a príspevkov do Sociálnej poisťovne a výpisy z účtu zamestnávateľa, resp.
potvrdenie banky o uskutočnení platby. Zamestnávateľ je povinný predkladať účtovné
doklady v rozsahu podľa § 10, ods. 1 zákona č. 431/2002 Z. z. o účtovníctve v znení
neskorších predpisov.
3
Tento projekt sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk /www.esf.gov.sk
Dohoda č. 18/44/050/18

Pri žiadostiach o úhradu platby, ktoré budú obsahovať výdavky realizované v hotovosti z
pokladne subjektu (napr. výplata miezd, nákup náradia, spotrebného materiálu, úhrada
odvodov a pod.), zamestnávateľ je povinný predložiť aj tú časť pokladničnej knihy za
príslušný mesiac, ktorej sa záznam o platbe týka, resp. kde sa predmetný výdavok nachádza,
pričom stav pokladne k danému dňu nesmie byť mínusový. Pre účely posúdenia oprávnenosti
príslušných výdavkov nie je potrebné, aby zamestnávateľ predkladal celú pokladničnú knihu
za príslušný mesiac, postačí len príslušná strana, kde sa predmetný výdavok nachádza.
8) Oznámiť úradu písomne každú zmenu dohodnutých podmienok najneskôr do 30
kalendárnych dní odo dňa kedy skutočnosť nastala. Pracovnú zmluvu zamestnanca alebo
pracovné zmluvy zamestnancov predložiť a každé skončenie pracovného pomeru oznámiť
úradu najneskôr do desiatich kalendárnych dní odo dňa kedy skutočnosť nastala. Súčasne
predložiť kópiu dokladu o skončení pracovného pomeru, zamestnávateľom potvrdenú kópiu
odhlášky zo zdravotného poistenia, sociálneho poistenia a starobného dôchodkového
sporenia.
9) V prípade predčasného skončenia pracovného pomeru zamestnanca(ov), na ktorého(ých)
pracovné miesto(a) sa poskytuje príspevok podľa tejto dohody preobsadiť v lehote podľa
článku V bod 5) tejto dohody iným znevýhodneným UoZ, s dodržaním podmienok podľa
bodu 2) tohto článku. Zároveň predložiť za každého nového znevýhodneného uchádzača
o zamestnanie prijatého na toto pracovné miesto doklady podľa bodu 3) tohto článku.
10) Z dôvodu, aby nedošlo k duplicite financovania rovnakých výdavkov na toho istého UoZ
v tom istom čase, finančný príspevok nemôže byť poskytnutý zamestnávateľovi na
úhradu tých nákladov, na ktoré mu už bol poskytnutý príspevok z verejných zdrojov, alebo
zdrojov EŠIF.
11) Na vyžiadanie úradu preukázať dodržiavanie podmienok tejto dohody, umožniť výkon
fyzickej kontroly a poskytovať pri tejto kontrole súčinnosť, a to priebežne po celú dobu
platnosti tejto dohody až do 31.12.2028 odo dňa poslednej úhrady oprávnených nákladov.
12) Umožniť povereným zamestnancom Ministerstva práce, sociálnych vecí a rodiny Slovenskej
republiky, Ústredia práce, sociálnych vecí a rodiny, úradu a ďalším kontrolným orgánom
a orgánom auditu nahliadnuť do svojich účtovných výkazov, bankových výpisov a ďalších
dokladov a umožniť vykonanie kontroly a auditu priebežne počas trvania záväzkov
vyplývajúcich z tejto dohody, a to aj po ukončení ich trvania až do 31.12.2028. V prípade,
ak zamestnávateľ neumožní výkon kontroly a auditu vzniká zamestnávateľovi povinnosť
vrátiť poskytnuté finančné príspevky v plnej výške.
13) Vytvoriť povereným zamestnancom Ministerstva práce, sociálnych vecí a rodiny Slovenskej
republiky, Ústredia práce, sociálnych vecí a rodiny, úradu a ďalších kontrolných
a audítorských orgánov, vykonávajúcim kontrolu, primerané podmienky na riadne a včasné
vykonanie kontroly a poskytnúť im pri jej výkone potrebnú súčinnosť a všetky vyžiadané
informácie a listiny, týkajúce sa najmä oprávnenosti vynaložených nákladov.
14) Označiť priestory pracoviska zamestnancov, na ktorých sa poskytuje príspevok v zmysle
tejto dohody plagátmi, samolepkami resp. inými predmetmi v rámci publicity ESF,
informujúcimi o spolufinancovaní z prostriedkov Európskeho sociálneho fondu. Uvedené
označenie ponechať na pracovisku po dobu trvania tejto dohody.
15)Uchovávať túto dohodu vrátane jej príloh a dodatkov a všetkých dokladov týkajúcich sa
poskytnutého finančného príspevku do 31.12.2028 odo dňa poslednej úhrady oprávnených
výdavkov.
16)Použiť finančný príspevok len na účel, na ktorý mu bol poskytnutý. Ak sa v priebehu výkonu
následnej finančnej kontroly preukáže, že zamestnávateľ použil finančný príspevok
4
Tento projekt sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk /www.esf.gov.sk
Dohoda č. 18/44/050/18

neoprávnene, je povinný tieto prostriedky vrátiť na účet úradu najneskôr do 30 kalendárnych
dní od zistenia tejto skutočnosti. Nedodržanie podmienok tohto bodu sa bude považovať za
porušenie finančnej disciplíny v zmysle § 31 ods. 1 zákona č. 523/2004 Z. z. o rozpočtových
pravidlách verejnej správy a o zmene a doplnení niektorých zákonov v znení neskorších
predpisov.
17)Ak zamestnávateľ vykonáva viacero činností (napr. na základe živnostenského listu), ktoré
zahŕňajú aj zakázané činnosti, môže použiť príspevok len na tú oblasť svojej činnosti, ktorá
nepatrí medzi zakázané činnosti, zároveň sa zaväzuje, že ho nepoužije na iný účel, resp. na
inú činnosť ako je uvedená v tejto dohode.

Článok III
Práva a povinnosti úradu
Úrad sa zaväzuje:
1) Poskytnúť zamestnávateľovi príspevok na vytvorené pracovné miesto(a), po splnení
podmienok tejto dohody, vo výške maximálne: 3 893,76 €. Príspevok sa poskytuje mesačne
počas 12 kalendárnych mesiacov. Mesačná výška príspevku je 40 % celkovej ceny práce
zamestnanca:

Por.
č.
PM

Poče
t PM

kód
ISCO
08*

Doba
poskytovani
a
príspevku
(v
kalendárnych
mesiacoch)

Doba
udržani
a PM

Predpoklad.
40 %
mesačná
z predpoklacena práce
danej CCP
zamestnanc
zamestnanc
a
a
(v €)
(v €)

Max.
mesačná
výška
príspevku*
(v €)

Max.
mesačná
výška
príspevku
pri
pomerno
m krátení
príspevku
*
(v €)

Maximálny
celkový
príspevok
na
jednotlivé
PM
(v €)
stl. 2 * stl.4 *
stl.8 (stl. 9)

stl.1

stl. 2

stl. 3

stl. 4

stl. 5

stl. 6

stl.7

stl. 8

stl. 9

stl.10

1.

1

4110000

12

18

811,20

324,48

324,48

-

3 893,76

* Pri ustanovenom týždennom pracovnom čase/plnom pracovnom

úväzku sa uvedie max. mesačná výška príspevku do stĺpca 8.
Ak je dohodnutý rozsah týždenného pracovného času nižší ako
rozsah ustanoveného týždenného pracovného času/čiastočný
pracovný úväzok, príspevok sa v pomernej časti kráti, uvádza
sa max. mesačná výška kráteného príspevku do stĺpca 9.

Spolu max. príspevok
na celkovú cenu práce

(v €)

3 893,76

2) V súlade s bodom 1) tohto článku poskytovať zamestnávateľovi príspevok na jeho účet
mesačne, najneskôr do 30 kalendárnych dní odo dňa predloženia kompletných dokladov
podľa článku II bod 7) tejto dohody. V prípade, ak úrad zistí v predložených dokladoch
nezrovnalosti, alebo má opodstatnené pochybnosti o pravosti alebo správnosti predložených
dokladov, lehota na vyplatenie finančného príspevku podľa predchádzajúcej vety neplynie,
a to až do skončenia kontroly pravosti a správnosti predložených dokladov, alebo do
odstránenia zistených nezrovnalostí, resp. do predloženia dokladov tak, ako je to uvedené
v článku II bod 7) tejto dohody, ale len v lehote v ňom stanovenej. V prípade, ak
zamestnávateľ nepreukáže za sledovaný mesiac skutočne vynaložené náklady v lehote
stanovenej v článku II bod 7) tejto dohody, úrad príspevok za toto obdobie neposkytne.
V prípade dôvodného podozrenia, že konaním zamestnávateľa došlo k nedodržaniu
podmienok tejto dohody, a z uvedeného dôvodu prebieha u zamestnávateľa kontrola alebo
iné konanie, je úrad oprávnený pozastaviť vyplácanie príspevku až do ukončenia výkonu
kontroly alebo iného konania.
3) Vrátiť zamestnávateľovi originál dokladov predložených podľa článku II bod 7) tejto
dohody do 60 kalendárnych dní odo dňa ich predloženia. Za deň predloženia dokladov sa
5
Tento projekt sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk /www.esf.gov.sk
Dohoda č. 18/44/050/18

v tomto prípade považuje deň, keď sa predložená žiadosť o platbu stala kompletnou, resp.
deň odstránenia zistených nezrovnalostí v predložených dokladoch.
4) Poskytnúť zamestnávateľovi materiály zabezpečujúce publicitu
poskytnutých príspevkov z prostriedkov Európskeho sociálneho fondu.

spolufinancovania

5) Pri používaní verejných prostriedkov zachovávať hospodárnosť, efektívnosť a účinnosť ich
použitia v zmysle § 19 ods. 6 zákona č. 523/2004 Z. z. o rozpočtových pravidlách verejnej
správy a o zmene a doplnení niektorých zákonov v znení neskorších predpisov.

Článok IV
Oprávnené náklady
1) Za oprávnené náklady môžu byť považované len tie náklady, ktoré vznikli zamestnávateľovi
v súvislosti s touto dohodou najskôr v deň jej účinnosti a boli skutočne vynaložené
zamestnávateľom a sú riadne odôvodnené a preukázané. V prípade platieb v hotovosti sú
náklady oprávnené vtedy, ak stav pokladne pri konkrétnej platbe v deň platby nie je
mínusový.
2)

Oprávnenými nákladmi na účely tejto dohody sú náklady časti celkovej ceny práce
zamestnanca(ov) mzda, úhrada preddavku na poistné na povinné verejné zdravotné
poistenie, poistného na sociálne poistenie a povinných príspevkov na starobné dôchodkové
sporenie (platených zamestnávateľom zo mzdy zamestnanca, najviac vo výške preddavku na
poistné na povinné verejné zdravotné poistenie, poistného na sociálne poistenie a povinných
príspevkov na starobné dôchodkové sporenie platených zamestnávateľom vypočítaných z
priemernej mzdy zamestnanca v hospodárstve Slovenskej republiky za prvý až tretí štvrťrok
kalendárneho roka, ktorý predchádza kalendárnemu roku, v ktorom sa príspevok poskytuje)
prijatého/tých do pracovného pomeru na podporované pracovné miesto/a z evidencie
uchádzačov o zamestnanie v zmysle podmienok tejto dohody.

3) Oprávnené náklady musia byť doložené účtovnými dokladmi, ktoré musia byť rozpísané
podľa jednotlivých položiek. Musia byť identifikovateľné.
4) Oprávnenými nákladmi sú len tie náklady, ktoré zamestnávateľ vynaložil na vytvorenie
pracovného miesta pre zamestnanca/ov z oprávnenej cieľovej skupiny, ktorý/í pred vstupom
do projektu podpísal/i Kartu účastníka.
5) Dohodnutá výška príspevku sa po celú dobu trvania záväzku nebude meniť(valorizovať).

Článok V
Osobitné podmienky
1) Zamestnávateľ, ktorému sa poskytujú verejné prostriedky, zodpovedá za hospodárenie s nimi
a je povinný pri ich používaní zachovávať hospodárnosť, efektívnosť a účinnosť ich použitia
v zmysle § 19 ods. 3 zákona č. 523/2004 Z. z. o rozpočtových pravidlách verejnej správy a o
zmene a doplnení niektorých zákonov v znení neskorších predpisov.
2) Zamestnávateľ berie na vedomie, že príspevok je prostriedkom vyplateným zo ŠR a ESF. Na
účel použitia týchto prostriedkov, kontrolu ich použitia a ich vymáhanie sa vzťahuje režim
upravený v osobitných predpisoch najmä § 68 zákona o službách zamestnanosti, zákon č.
357/2015 Z. z. o finančnej kontrole a audite a o zmene a doplnení niektorých zákonov v znení
neskorších predpisov, zákon č. 523/2004 Z. z. o rozpočtových pravidlách verejnej správy a o
zmene a doplnení niektorých zákonov v znení neskorších predpisov, zákon č. 394/2012 Z. z.
o obmedzení platieb v hotovosti. Zamestnávateľ súčasne berie na vedomie, že podpisom
tejto dohody sa stáva súčasťou systému finančného riadenia štrukturálnych fondov.
6
Tento projekt sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk /www.esf.gov.sk
Dohoda č. 18/44/050/18

3) Uzatvorením tejto dohody nevzniká zamestnávateľovi nárok na uhradenie nákladov v prípade,
ak v rámci plnenia podmienok dohody nepreukáže okrem oprávnenosti nákladov aj ich
nevyhnutnosť, hospodárnosť a efektívnosť.
4) Vo väzbe na článok II bod 1) a 2) tejto dohody sa za deň obsadenia pracovného miesta
u zamestnávateľa na účely tejto dohody považuje deň vzniku pracovného pomeru, t. j. deň,
ktorý bol s uchádzačom o zamestnanie písomne dohodnutý v pracovnej zmluve ako deň
nástupu do práce na uvedenom pracovnom mieste.
5) V prípade uvoľnenia vytvoreného pracovného miesta a jeho následného preobsadzovania
iným UoZ, môže toto pracovné miesto zostať neobsadené najviac po dobu 30 kalendárnych
dní od jeho uvoľnenia, ak sa s úradom nedohodne inak. Ak takáto skutočnosť nastane
v podporovanej dobe, počas doby neobsadenia pracovného miesta sa príspevok na toto miesto
neposkytuje. Poskytovanie príspevku na toto miesto sa predlžuje, rovnako ako aj dohodnutá
doba udržania pracovného miesta o dobu, počas ktorej toto pracovné miesto nebolo obsadené.
Príspevok sa však poskytuje najdlhšie do doby ukončenia aktivít národného projektu v zmysle
čl. I bod 1) písm. b) tejto dohody. Ak podporované uvoľnené pracovné miesto nebude
preobsadené v lehote podľa prvej vety, nebude už toto miesto ďalej finančne podporované
(ani v prípade jeho neskoršieho obsadenia UoZ) počas plynutia podporovanej doby. Ak
zamestnávateľ v lehote 30 dní, alebo v lehote dohodnutej medzi ním a úradom miesto
nepreobsadí, je povinný vrátiť úradu pomernú časť poskytnutého príspevku za dobu počas
ktorej bolo toto pracovné miesto neobsadené do 30 kalendárnych dní od uplynutia lehoty na
preobsadenie pracovného miesta. Ak k uvoľneniu miesta dôjde v dobe, po skončení
podporovanej doby, je zamestnávateľ povinný postupovať pri jeho preobsadení rovnako. Ak
miesto nepreobsadí v lehote 30 dní, alebo v lehote dohodnutej medzi ním a úradom, je
povinný vrátiť úradu pomernú časť poskytnutého príspevku za dobu počas ktorej bolo toto
pracovné miesto neobsadené do 30 kalendárnych dní od uplynutia lehoty na preobsadenie
pracovného miesta.
6) Vytvorené pracovné miesto zamestnávateľ/úrad* prednostne obsadí znevýhodneným(i) UoZ
vedeným(i) v evidencii UoZ úradu toho územného obvodu, v ktorom sa pracovné miesto
vytvorilo. V prípade ak zamestnávateľ/úrad* nemôže obsadiť vytvorené pracovné miesto(a)
znevýhodneným(i) UoZ vedeným(i) v evidencii UoZ úradu, v ktorého územnom obvode sa
vytvorilo pracovné miesto, obsadí ho znevýhodneným(i) UoZ vedeným(i) v evidencii UoZ
iného úradu.
7) Vo väzbe na článok II bod 1) tejto dohody sa za vytvorenie pracovného miesta
u zamestnávateľa považuje zvýšenie počtu pracovných miest, ktoré predstavuje v priemere za
12 kalendárnych mesiacov v porovnaní s rovnakým predchádzajúcim obdobím celkový nárast
počtu jeho zamestnancov. Ak nedošlo k zvýšeniu počtu pracovných miest podľa
predchádzajúcej vety, zamestnávateľ je povinný preukázať, že k tomuto zvýšeniu nedošlo
v dôsledku zrušenia pracovných miest z dôvodu nadbytočnosti (§ 63 ods. 1 pís. b) zákona č.
311/2001 Z. z. - Zákonníka práce v znení neskorších predpisov). Splnenie tejto podmienky je
zamestnávateľ povinný preukázať údajmi uvedenými v prílohe č. 2, ktorá je prílohou tejto
dohody, najneskôr do 30 kalendárnych dní po uplynutí 12 mesiacov od vytvorenia
pracovných miest.
8) Ak zamestnávateľ v priebehu 12 kalendárnych mesiacov od vytvorenia pracovných miest
zrušil akékoľvek pracovné miesto pre nadbytočnosť podľa § 63 ods. 1 písm. b) zákona č.
311/2001 Z. z. – Zákonníka práce v znení neskorších predpisov (preukazuje to prílohou č. 2)
je povinný vrátiť úradu celý poskytnutý príspevok, a to najneskôr do 30 kalendárnych dní
odo dňa zrušenia pracovných miest z dôvodu nadbytočnosti.
9) Ak zamestnávateľ nesplní podmienku doby povinného udržania vytvoreného pracovného
miesta, resp. obsadenia vytvoreného pracovného miesta, na ktoré bol poskytnutý príspevok, je
povinný vrátiť úradu pomernú časť poskytnutého príspevku za dobu počas ktorej nebolo toto
7
Tento projekt sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk /www.esf.gov.sk
Dohoda č. 18/44/050/18

pracovné miesto obsadené, resp. nebolo udržané a to najneskôr do 30 kalendárnych dní odo
dňa neobsadenia, resp. neudržania PM.
10) Zamestnávateľ nemôže dočasne prideliť zamestnanca, z pracovného miesta, na ktoré sa mu
v zmysle tejto dohody poskytuje príspevok, na výkon práce k užívateľskému
zamestnávateľovi v zmysle § 58 Zákonníka práce. Ak tak z prevádzkových alebo iných
dôvodov urobí, je povinný bez vyzvania vrátiť úradu finančné prostriedky, poskytnuté na
zamestnávanie tohto zamestnanca, najneskôr do 30 kalendárnych dní odo dňa dočasného
pridelenia.
11) V prípade, ak vytvorené pracovné miesto, na ktoré sa poskytuje zamestnávateľovi príspevok,
je dočasne voľné napr. z dôvodu dočasnej pracovnej neschopnosti, materskej alebo
rodičovskej dovolenky, pracovné miesto sa považuje za obsadené. Zamestnávateľ môže
dočasne uvoľnené pracovné miesto obsadiť iným dlhodobo evidovaným UoZ z evidencie
UoZ úradu, pri dodržaní podmienok stanovených dohodou a v takom prípade zamestnávateľ s
novoprijatým zamestnancom uzatvorí pracovnú zmluvu na dobu určitú počas zastupovania,
pri dodržaní podmienok stanovených dohodou.
12) Závažné porušenie podmienok tejto dohody je považované za porušenie finančnej disciplíny
podľa zákona č. 523/2004 Z. z. o rozpočtových pravidlách verejnej správy a o zmene
a doplnení niektorých zákonov v znení neskorších predpisov.

Článok VI
Skončenie dohody
1) Túto dohodu je možné skončiť na základe vzájomnej písomnej dohody účastníkov tejto
dohody.
2) Účastníci dohody sa dojednávajú, že oprávnene poskytnuté a čerpané plnenia podľa tejto
dohody poskytnuté zamestnávateľovi do dňa nadobudnutia účinnosti skončenia tejto dohody
zostávajú nedotknuté.
3) Každý účastník tejto dohody je oprávnený písomne dohodu vypovedať. Výpovedná doba je
jednomesačná a začína plynúť od prvého dňa kalendárneho mesiaca nasledujúceho po
doručení výpovede. Vypovedaním dohody zo strany zamestnávateľa, vzniká mu povinnosť
vrátiť na účet úradu všetky poskytnuté finančné prostriedky do 30 dní odo dňa podania
výpovede na poštovú prepravu alebo osobného podania na úrade.
4) Každý z účastníkov dohody je oprávnený odstúpiť od dohody pri závažnom porušení
podmienok tejto dohody. Pre platnosť odstúpenia sa vyžaduje písomné
oznámenie odstúpení doručené druhému účastníkovi tejto dohody. Odstúpenie je účinné
dňom doručenia oznámenia o odstúpení druhému účastníkovi tejto dohody. Odstúpením od
dohody sa táto ruší od začiatku a zamestnávateľ je povinný vrátiť úradu poskytnuté finančné
prostriedky do 30 dní od nadobudnutia účinnosti odstúpenia na účet úradu.
5) Za závažné porušenie podmienok tejto dohody sa považuje na strane zamestnávateľa
porušenie niektorej z povinností ustanovených v článku II v bodoch 1), 1.1, 2), 3), 4), 5), 9),
10), 11) a 17), v článku V v bodoch 5) 9) a 12) a na strane úradu porušenie povinností podľa
článku III v bode 2) a 3). Za závažné porušenie podmienok tejto dohody sa považuje aj
porušenie zákona č. 82/2005 Z. z. o nelegálnej práci a nelegálnom zamestnávaní a o zmene
a doplnení niektorých zákonov v znení neskorších predpisov.
6) Odstúpenie od dohody sa nedotýka nároku na náhradu škody vzniknutej jej porušením.

8
Tento projekt sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk /www.esf.gov.sk
Dohoda č. 18/44/050/18

Článok VII
Všeobecné a záverečné ustanovenia
1) Zmeny v tejto dohode možno vykonať len písomným dodatkom k tejto dohode podpísaným
oboma účastníkmi dohody, na základe písomného návrhu jednej zo strán tejto dohody.
2) V každom písomnom styku sú zmluvné strany povinné uvádzať číslo tejto dohody.
3) Právne vzťahy výslovne neupravené touto dohodou sa riadia ustanoveniami Občianskeho
zákonníka a ostatnými všeobecne záväznými právnymi predpismi platnými v Slovenskej
republike ako aj platnými právnymi predpismi Európskej únie, ktoré majú vzťah k
záväzkom účastníkov dohody.
4) Prechod práv a povinností účastníkov tejto dohody na tretie osoby nie je možný.
5) Zamestnávateľ súhlasí so zverejnením údajov vyplývajúcich z dohody v rozsahu: názov,
sídlo, počet vytvorených pracovných miest, výška finančného príspevku.
6) Ak sa niektoré ustanovenie tejto dohody stane neplatným v dôsledku jeho rozporu s
právnymi predpismi SR a ES, nespôsobí to neplatnosť celej dohody. Účastníci sa v takom
prípade zaväzujú bezodkladne na základe vzájomnej dohody nahradiť neplatné ustanovenie
novým platným ustanovením v dodatku k dohode tak, aby zostal zachovaný účel a obsah
sledovaný touto dohodou.
7) Táto dohoda nadobúda platnosť dňom jej podpísania oboma účastníkmi dohody a účinnosť
dňom nasledujúcim po dni jej zverejnenia úradom.
8) Účinnosť dohody skončí splnením záväzkov účastníkov dohody, alebo spôsobom uvedeným
v článku VI v bodoch 1) a 3) tejto dohody, pokiaľ nedôjde k odstúpeniu od dohody podľa
článku VI bodu 4) tejto dohody.
9)

Táto dohoda je vyhotovená v troch rovnopisoch, z ktorých úrad dostane dva rovnopisy a
zamestnávateľ dostane jeden rovnopis.

10) Účastníci dohody vyhlasujú, že sú oprávnení túto dohodu podpísať, že si ju riadne a dôsledne
prečítali a súhlasia s jej obsahom, neuzavreli ju v tiesni ani za zvlášť nevýhodných
podmienok a na znak súhlasu s jej obsahom ju vlastnoručne podpisujú.
V Sp. Novej Vsi dňa .....................
za zamestnávateľa

.....................................................
Ing. Peter Košalko
štatutárny zástupca zamestnávateľa
(meno, priezvisko, podpis a odtlačok pečiatky)

V Sp. Novej Vsi dňa.................
za úrad

...............................................................
Bc.Ing. Janka Brziaková
riaditeľka úradu
(meno, priezvisko, podpis a odtlačok pečiatky)

Príloha č. 1: Evidencia obsadzovania/preobsadzovania pracovných miest
Príloha č. 2: Preukazovanie nárastu/úbytku pracovných miest
9
Tento projekt sa realizuje vďaka podpore z Európskeho sociálneho fondu v rámci
Operačného programu Ľudské zdroje
www.employment.gov.sk /www.esf.gov.sk
Dohoda č. 18/44/050/18

