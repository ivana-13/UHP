Zmluva o spolupráci č. D2018072617
(ďalej len „Zmluva”)
uzatvorená podľa § 269 ods. 2 zákona č. 513/1991 Z.z. Obchodný zákonník v znení neskorších
predpisov (ďalej len „Zákon”)
medzi:
Obchodné meno:
Disig, a.s.
Sídlo:
Záhradnícka 151, 821 08 Bratislava
IČO:
35 975 946
DIČ:
2022116976
IČ DPH:
SK2022116976
Zapísaný/á v:
Obchodnom registri OS Bratislava I, oddiel: Sa, vložka č.: 3794/B
Bankové spojenie:
Tatra Banka a.s. Bratislava
IBAN:
SK11 1100 0000 0026 2576 8772
Email:
radisig@disig.sk
Spoločnosť je v zmysle Nariadenia eIDAS kvalifikovaným poskytovateľom dôveryhodných služieb.
(ďalej len „Poskytovateľ”)
a
Obchodné meno:
Sídlo:
IČO:
DIČ:
IČ DPH:
Právna forma:

Univerzita Pavla Jozefa Šafárika v Košiciach
Šrobárova č. 2, 041 80 Košice
00 397 768
2021157050
SK 2021157050
verejnoprávna inštitúcia zriadená zákonom č. 131/2002 Z. z. o vysokých
školách ako verejná vysoká škola

Bankové spojenie:
IBAN:
Zodpovedná osoba:
E-mail:
(ďalej len „RA”)

Štátna pokladnica
SK05
8180 0000 0070 0049 7848
https://www.youtube.com/watch?v=FYb8U0J_tuY
Ing. Mária Paňková
maria.pankova@upjs.sk

(Poskytovateľ a RA ďalej spoločne ako „Zmluvné strany” alebo jednotlivo ako „Zmluvná strana“)
1.

Výklad pojmov

1.1

Pokiaľ z ustanovení tejto Zmluvy výslovne nevyplýva inak, majú nižšie uvedené pojmy
nasledovný význam:
(a) „Certifikát“ znamená certifikát pre elektronický podpis, kvalifikovaný certifikát pre
elektronický podpis, certifikát pre elektronickú pečať alebo kvalifikovaný certifikát pre
elektronickú pečať v zmysle Nariadenia eIDAS alebo mandátny certifikát v zmysle Zákona
vydaný Poskytovateľom.
(b) „Dôveryhodné služby“ sú dôveryhodné služby a kvalifikované dôveryhodné
služby vydávania Certifikátov poskytované Poskytovateľom v zmysle Nariadenia
eIDAS, Zákona a Predpisov Poskytovateľa. Dôveryhodné služby môžu pozostávať aj z ďalších
pridružených služieb súvisiacich s vydávaním Certifikátov, najmä z generovania kľúčových
párov, prípravy a predaja zariadení na vyhotovovanie elektronických podpisov alebo pečatí
a pod.

ZMLUVA Č. D2018072617
(c)

„Dokumentácia“ je tvorená akýmkoľvek dokumentom v elektronickej alebo papierovej
forme, ktorý obsahujú informáciu:
(i)

na základe ktorej bol vydaný Certifikát, vrátane dokumentov, ktoré potvrdzujú
identitu alebo špecifické atribúty fyzickej alebo právnickej osoby, ktorej sa Certifikát
vydáva (najmä, nie však výlučne: žiadosti o vydanie Certifikátu, akékoľvek zmluvy
týkajúce sa vydania a používania Certifikátu, plnomocenstvá, poverenia, výpisy
z obchodného registra resp. iných verejných registrov, súhlasy s vydaním Certifikátu
alebo iné dokumenty potvrdzujúce, že držiteľ certifikátu je oprávnený konať za/v
mene inej osoby, vykonávať určitú funkciu alebo činnosť, atď.),

(ii) týkajúcu sa vydania alebo zrušenia Certifikátu (najmä, nie však výlučne: potvrdenie
o vydaní Certifikátu, žiadosť o zrušenie Certifikátu, účtovné doklady a pod.).
Podrobnosti o obsahu Dokumentácie a dokumentoch, ktoré ju tvoria ustanovujú Predpisy
Poskytovateľa.
(d) „Dôverné informácie“ technické, obchodné alebo výrobné údaje alebo iné informácie
týkajúce sa Poskytovateľa, ktoré nie sú verejne prístupné a ktoré sa RA dozvie v súvislosti
splnením tejto zmluvy. Dôvernými informáciami môžu byť najmä, ale nie výlučne, komerčné
informácie, know-how, dáta, dokumentácie, špecifikácie, postupy a procesy, analýzy,
osobné údaje Držiteľov Certifikátu, Zákazníkov a ich zástupcov, iné informácie vzťahujúce
sa na tieto osoby alebo obchodných partnerov Poskytovateľa alebo iné informácie
z informačného systému Poskytovateľa v akejkoľvek podobe.
(e) „Držiteľ Certifikátu“ je osoba uvedená v Certifikáte ako držiteľ súkromného kľúča
prislúchajúcemu k verejnému kľúču, ku ktorému je vydaný Certifikát.
Pozn: Zvyčajne je Držiteľ Certifikátu zároveň Zákazníkom, môže však ísť aj o dve rôzne
osoby, napr. Zákazníkom je zamestnávateľ a Držiteľom Certifikátu zamestnanec.
(f)

„Nariadenie eIDAS“ znamená Nariadenie Európskeho parlamentu a Rady (EÚ) č. 910/2014
z 23. júla 2014 o elektronickej identifikácii a dôveryhodných službách pre elektronické
transakcie na vnútornom trhu a o zrušení smernice 1999/93/ES, v účinnom znení.

(g) „Pokyn Poskytovateľa“ znamená žiadosť, usmernenie, inštrukciu alebo výklad Predpisov
Poskytovateľa, ktorý sa vzťahuje k plneniu predmetu tejto Zmluvy, pochádza od
Poskytovateľa a je oznámený RA prostredníctvom jej Zodpovednej osoby.
(h) „Pracovník RA“ je zamestnanec RA poverený v zmysle Zmluvy na výkon Certifikačných
činností v mene RA.
(i)

„Predpisy Poskytovateľa“ sú nasledovné dokumenty, vždy v účinnom znení:
(i)

Politika poskytovania dôveryhodnej služby vydávania, overovania a validácie
kvalifikovaných certifikátov, ktorá sa vzťahuje na kvalifikované certifikáty vydávané
Poskytovateľom v zmysle Nariadenia eIDAS a na mandátne certifikáty vydávané
v zmysle Zákona;

(ii) Politika poskytovania dôveryhodnej služby vydávania, overovania a validácie
certifikátov, ktorá sa vzťahuje na ostatné Certifikáty neuvedené v predchádzajúcom
bode;
(iii) Bezpečnostná smernica pre pracovníkov registračnej autority,
Predpismi Poskytovateľa sú aj akékoľvek ďalšie nové predpisy resp. nové znenia týchto
predpisov, ktoré boli alebo budú vydané Poskytovateľom a oznámené RA a ktoré sú
zverejnené v RA Zóne, vždy v ich účinnom znení.
(j)

„RA Zóna“ je portál určený pre RA dostupný na adrese http://razona.disig.sk, kde sú
dostupné platné a účinné Predpisy Poskytovateľa, Pokyny Poskytovateľa, cenníky ako aj
vzory a formuláre pre výkon činnosti RA podľa tejto Zmluvy.

(k) „Súčinnosť“ znamená poskytovanie, bez zbytočného oneskorenia, všetkej primeranej
a relevantnej podpory, súhlasov, informácií, dokumentov, splnomocnení, osvedčení,
S t r a n a 2 | 13

ZMLUVA Č. D2018072617
potvrdení, schválení, pokynov, ktoré môžu byť potrebné, a/alebo ktoré môže primerane a
relevantne požadovať Zmluvná strana na úspešné a riadne plnenie príslušných povinností
podľa tejto Zmluvy, Nariadenia eIDAS, Zákona, Predpisov o ochrane osobných údajov,
Zmluvy o OU a prípadne iných predpisov.
(l)

„SW RA Client“ je softvér Poskytovateľa slúžiaci pre spoluprácu podľa Zmluvy.

(m) „Zákon“ je zákon č. 272/2016 Z. z. o dôveryhodných službách pre elektronické transakcie
na vnútornom trhu a o zmene a doplnení niektorých zákonov (zákon o dôveryhodných
službách), v účinnom znení.
(n) „Predpisy o ochrane osobných údajov“ sú všeobecne záväzné predpisy týkajúce sa ochrany
osobných údajov v ich účinnom znení, teda Nariadenie Európskeho Parlamentu a Rady (EÚ)
2016/679 o ochrane fyzických osôb pri spracúvaní osobných údajov a o voľnom pohybe
takýchto údajov a zákon č. 18/2018 Z. z. o ochrane osobných údajov.
(o) „Zákon o DPH“ je zákon č. 222/2004 Z. z. o dani z pridanej hodnoty v znení neskorších
predpisov, v účinnom znení.
(p) „Zmluva o OU“ je Zmluva o spracúvaní osobných údajov uzavretá medzi Poskytovateľom
a RA.
(q) „Zodpovedná osoba“ je osoba pôsobiaca v RA uvedená v záhlaví tejto zmluvy, poverená RA
na výkon úloh zodpovednej osoby v zmysle Zmluvy a Predpisov Poskytovateľa.
(r)

„Zákazník“ je fyzická alebo právnická osoba, ktorej Poskytovateľ poskytuje Dôveryhodné
služby a ktorá tieto služby uhrádza.

1.2

Pokiaľ z kontextu nevyplýva inak, pojem uvedený v jednotnom čísle zahŕňa taktiež tento pojem
v množnom čísle a naopak.

2.

Predmet zmluvy

2.1

Predmetom tejto Zmluvy je úprava podmienok vzájomnej spolupráce Zmluvných strán pri
poskytovaní Dôveryhodných služieb Poskytovateľa prostredníctvom RA v súlade s Nariadením
eIDAS, Zákonom, touto Zmluvou a Predpismi Poskytovateľa.

3.

Práva a povinnosti RA

3.1

RA sa na základe tejto Zmluvy, za dodržania podmienok stanovených v Zmluve a v Predpisoch
Poskytovateľa, zaväzuje pri poskytovaní Dôveryhodných služieb vykonávať v mene a na účet
Poskytovateľa výhradne nasledovné činnosti a úkony:
(a) prijímať žiadosti o vydanie alebo zrušenie Certifikátu spolu s akoukoľvek Dokumentáciou
potrebnou k týmto žiadostiam,
(b) zamietať žiadosti o vydanie Certifikátu,
(c) overovať totožnosť Držiteľov Certifikátu, Zákazníkov a ich zástupcov a za týmto účelom
požadovať predloženie ich dokladov totožnosti,
(d) overovať, či Držiteľ Certifikátu a Zákazník spĺňajú podmienky na uvedenie špecifického
atribútu v Certifikáte a za týmto účelom od nich požadovať predloženie súvisiacich
dokladov preukazujúcich dané oprávnenie,
(e) odosielať overené žiadosti o vydanie alebo zrušenie Certifikátu Poskytovateľovi,
(f)

odovzdávať vydané Certifikáty Držiteľom Certifikátu,

(g) uzatvárať a podpisovať za Poskytovateľa zmluvy týkajúce sa vydávania Certifikátov,
potvrdenia o vydaní Certifikátu, resp. iné dokumenty súvisiace s Dôveryhodnými službami
poskytovanými prostredníctvom RA, a
(h) prijímať za Poskytovateľa od Zákazníkov platby za vydané Certifikáty,
S t r a n a 3 | 13

ZMLUVA Č. D2018072617
(i)

vystavovať v mene a na účet Poskytovateľa faktúry za vydanie Certifikátov v zmysle § 72
ods. 5 Zákona o DPH

(ďalej len „Certifikačné činnosti“).
3.2

RA sa pri výkone Certifikačných činností zaväzuje:
(a) jednoznačne deklarovať smerom Zákazníkom alebo záujemcom o Dôveryhodné služby, že
poskytované Dôveryhodné služby sú poskytované v mene Poskytovateľa a túto informáciu
uvádzať vo všetkých informačných a propagačných materiáloch, týkajúcich sa
Dôveryhodných služieb (web stránky, cenníky a pod.),
(b) pôsobiť ako kontaktné miesto medzi Poskytovateľom a Zákazníkmi, resp. Držiteľmi
Certifikátu,
(c) pred vstupom do zmluvného vzťahu informovať jasným a zrozumiteľným spôsobom
akúkoľvek osobu, ktorá má záujem o kvalifikované Dôveryhodné služby, a rovnako aj
Zákazníkov a Držiteľov Certifikátov, o Všeobecných podmienkach poskytovania a používania
dôveryhodnej služby vydávania a overovania Certifikátov Poskytovateľa ako aj o obmedzení
ich používania,
(d) riadne identifikovať Zákazníkov a Držiteľov Certifikátu, t. j. kontrolovať pravdivosť,
úplnosť a aktuálnosť údajov uvedených v žiadosti o vydanie Certifikátu voči predloženým
dokladom totožnosti, za ktorých pravdivosť, aktuálnosť a úplnosť v plnom rozsahu
zodpovedá,
(e) kontrolovať súlad ostatných údajov v žiadosti o vydanie Certifikátu (týkajúcich sa najmä
dodatočných atribútov uvedených v Certifikáte) s údajmi v predložených dokladoch
a ďalších dokumentoch, za ktorých pravdivosť, aktuálnosť a úplnosť v plnom rozsahu
zodpovedá,
(f)

umožniť vydanie kvalifikovaného certifikátu výlučne na zariadenie, ktoré je kvalifikovaným
zariadením na vyhotovovanie elektronického podpisu alebo pečate v súlade s Nariadením
eIDAS a túto vlastnosť zariadenia overovať pri každom vydávaní kvalifikovaného certifikátu,

(g) postupovať s odbornou starostlivosťou a v súlade s príslušnými právnymi predpismi, najmä s
Nariadením eIDAS, Zákonom, Predpismi o ochrane osobných údajov, Predpismi
Poskytovateľa ako aj Pokynmi Poskytovateľa, a riadne plniť všetky povinnosti, ktoré RA
ukladajú uvedené predpisy, dokumenty a Pokyny Poskytovateľa,
(h) pri akomkoľvek nakladaní s osobnými údajmi dodržiavať ustanovenia Predpisov o ochrane
osobných údajov a osobitnej Zmluvy o OU,
(i)

prijímať a vybavovať jednoduché sťažnosti, reklamácie a dopyty Zákazníkov alebo
Držiteľov Certifikátu, ktoré je v jej možnostiach vybaviť bez súčinnosti Poskytovateľa,
pokiaľ nie je dôvod na ich postúpenie Poskytovateľovi,

(j)

poskytovať základnú podporu Zákazníkovi a/alebo Držiteľovi Certifikátu pri práci
s Certifikátom (najmä ale nie výlučne inštalácia, registrácia do aplikácií, tvorba zálohy),

(k) ku každému vydanému Certifikátu vytvárať potrebnú Dokumentáciu v zmysle Predpisov
Poskytovateľa a túto Dokumentáciu uchovávať a spravovať podľa čl. 8 tejto Zmluvy,
(l)

zachovávať mlčanlivosť podľa bodu 3.9 tejto Zmluvy,

(m) pri vykonávaní Certifikačných činností používať formuláre a vzory zverejnené v RA Zóne,
(n) poskytnúť Poskytovateľovi Súčinnosť v dostatočnom rozsahu, najmä pri kontrole činnosti RA
ako registračnej autority poverenými pracovníkmi Poskytovateľa podľa bodu 5.5 tejto
Zmluvy alebo oprávnenými kontrolnými orgánmi podľa účinných právnych predpisov a to
neodkladne na doručené písomné požiadanie Poskytovateľa,
(o) oznámiť Poskytovateľovi na emailovú adresu uvedenú v záhlaví Zmluvy akúkoľvek
skutočnosť, ktorá by mohla mať vplyv na plnenie tejto Zmluvy alebo na prijatie alebo zmenu
Pokynov Poskytovateľa alebo Predpisov Poskytovateľa.
S t r a n a 4 | 13

ZMLUVA Č. D2018072617
3.3

Predpisy Poskytovateľa a prípadne Pokyny Poskytovateľa bližšie popisujú a špecifikujú povinnosti
RA uvedené v bodoch 3.1 a 3.2 Zmluvy.

3.4

RA je povinná vykonávať Certifikačné činnosti, ktoré tvoria predmet tejto Zmluvy, výlučne
osobne. Nie je teda oprávnená splnomocniť na ich výkon tretiu osobu. Tým nie je dotknuté právo
RA poveriť Zodpovednú osobu alebo právo poveriť výkonom Certifikačných činností Pracovníkov
RA.

3.5

RA je oprávnená poskytnúť Zákazníkom alebo Držiteľom Certifikátu aj nadštandardnú podporu
nad rozsah základnej podpory v zmysle bodu 3.2(j) vrátane vlastných školení podľa dohody so
Zákazníkom – túto podporu však RA poskytuje ako službu vo svojom vlastnom mene a na vlastnú
zodpovednosť.

3.6

RA prehlasuje, že prijala dostatočne účinné opatrenia v oblasti technickej, organizačnej a
personálnej bezpečnosti na plnenie predmetu tejto Zmluvy, a to minimálne na úrovni
vyžadovanej Predpismi Poskytovateľa (najmä Bezpečnostnou smernicou) tak, aby bola najmä
primerane zabezpečená ochrana Dokumentácie a spracovaných osobných údajov
pred náhodným, ako aj nezákonným poškodením a zničením, náhodnou stratou, zmenou,
nedovoleným prístupom a sprístupnením, ako aj pred akýmikoľvek inými neprípustnými formami
spracúvania a nemohli byť ohrozené práva a právom chránené záujmy dotknutých osôb. RA je
povinná ihneď odvrátiť čo i len možnosť ohrozenia práv a právom chránených záujmov
dotknutých osôb. RA je povinná bez zbytočného odkladu oboznámiť Poskytovateľa čo i len s
možnosťou ohrozenia práv a právom chránených záujmov Poskytovateľa či dotknutých osôb.

3.7

RA zároveň prehlasuje, že spĺňa všetky podmienky pre výkon Certifikačných činností, ktoré sú
stanovené touto Zmluvou, v súčasnosti účinnými Predpismi Poskytovateľa ako aj v súčasnosti
účinnými zneniami Nariadenia eIDAS, Zákona a Zákona o OU.

3.8

RA podpisom tejto Zmluvy zároveň vyhlasuje, že RA ako aj ňou poverení Pracovníci RA majú (a
počas trvania Zmluvy budú mať) potrebnú odbornosť, skúsenosti, kvalifikáciu a vhodnú odbornú
prípravu týkajúcu sa predpisov v oblasti bezpečnosti a ochrany osobných údajov a že uplatňuje
(a počas trvania Zmluvy bude uplatňovať) administratívne a riadiace postupy, ktoré zodpovedajú
európskym a medzinárodným normám.

3.9

RA je povinná vykonať všetky potrebné opatrenia na ochranu Dôverných informácií pred
neoprávnenou manipuláciou a použiť Dôverné informácie iba na účely, na aké mu boli
Poskytovateľom poskytnuté. Zároveň nesmie poskytnúť Dôverné informácie alebo umožniť
prístup k nim (aj z nedbanlivosti) tretím stranám, pokiaľ sa nejedná o informácie, ktorých
poskytnutie je zákonnou alebo touto Zmluvou založenou povinnosťou. RA sa zaväzuje nevyužiť
vo vlastný prospech Dôverné informácie získané plnením tejto Zmluvy k výkonu konkurenčnej
činnosti vo vzťahu k činnosti Poskytovateľa. RA v rovnakom rozsahu zabezpečí viazanosť a
plnenie uvedených povinností aj zo strany všetkých Zodpovedných osôb, Pracovníkov RA
prípadne iných zamestnancov, ktorý prídu do styku s Dôvernými informáciami. RA zodpovedá za
to, že s Dôvernými informáciami sa oboznámia len tí zamestnanci RA, ktorí ich potrebujú
nevyhnutne vedieť v súvislosti so spoluprácou, ktorá je predmetom tejto Zmluvy.

3.10 RA má zo strany Poskytovateľa právo na konzultácie týkajúce sa poskytovaných Dôveryhodných
služieb.
3.11 RA má právo vyjadriť sa a zaslať Poskytovateľovi pripomienky k návrhu nového Predpisu
Poskytovateľa, resp. k jeho zmene, a to v lehote určenej Poskytovateľom vo výzve k
pripomienkovaniu. Poskytovateľ je následne povinný vyhodnotiť tieto pripomienky, poskytnúť
RA spätnú väzbu a rozhodnúť, či ich začlení do finálnej verzie Predpisu Poskytovateľa.
3.12 Ďalšie práva a povinnosti Zmluvných strán, Pracovníkov RA ako aj Zodpovedných osôb sú
upravené v Predpisoch Poskytovateľa, ktoré sa Zmluvné strany zaväzujú dodržiavať ako súčasť
tejto Zmluvy.
4.

Zodpovedná osoba a Pracovník RA

4.1

RA na základe tejto Zmluvy poveruje Zodpovednú osobu uvedenú v záhlaví tejto zmluvy, ktorá
v mene RA:
S t r a n a 5 | 13

ZMLUVA Č. D2018072617
(a) zabezpečí Súčinnosť Zmluvných strán pri plnení tejto Zmluvy, a to najmä pri odovzdávaní a
prijímaní Dokumentácie, podpisovaní príslušných preberacích/odovzdávacích protokolov,
pri audite RA zo strany Poskytovateľa a pod.,
(b) pôsobí ako kontaktná osoba RA pre komunikáciu s Poskytovateľom, pre prijímanie Pokynov
Poskytovateľa a pre prijímanie Predpisov Poskytovateľa, pričom zabezpečuje ich
odovzdanie Pracovníkom RA,
(c) dohliada na riadne plnenie úloh v zmysle tejto Zmluvy, Zmluvy o OU, Predpisov
Poskytovateľa a Pokynov Poskytovateľa Pracovníkmi RA,
(d) a vykonáva ďalšie úlohy vymedzené v Bezpečnostnej smernici.
RA je povinná oboznámiť Zodpovednú osobu s obsahom tejto Zmluvy a Zmluvy o OU za účelom
jej riadneho plnenia povinností v mene RA.
4.2

RA písomne poverí Pracovníkov RA na výkon Certifikačných činností v mene RA na základe vzoru
poverenia Pracovníka RA, ktorý je zverejnený v RA Zóne. Toto poverenie následne zašle
Poskytovateľovi. Do úlohy Pracovníka RA môže byť poverená výlučne osoba, ktorá spĺňa
nasledovné kvalifikačné kritéria na výkon Certifikačných činností:
(a) štátna príslušnosť – občan Slovenskej republiky,
(b) dôveryhodnosť a bezúhonnosť,
(c) absolvovanie školenia pre výkon činnosti Pracovníka RA organizovaného Poskytovateľom,
(d) odborná znalosť problematiky elektronického podpisu a elektronických pečatí,
(e) vedomosti z oblasti legislatívy (Nariadenie eIDAS, Zákon, Predpisy o ochrane osobných
údajov),
(f)

znalosť platných Predpisov Poskytovateľa a Pokynov Poskytovateľa.

4.3

RA sa zaväzuje zabezpečiť, že pri plnení tejto Zmluvy budú v jej mene konať výlučne
Zodpovedné osoby a Pracovníci RA, ktorí sú spôsobilí plniť predmet tejto Zmluvy, boli poučení
v zmysle tejto Zmluvy, oznámení Poskytovateľovi (vrátane zaslania kópie príslušného poverenia)
a absolvovali úvodné školenie organizované pracovníkmi Poskytovateľa.

4.4

RA je povinná oznámiť Poskytovateľovi na emailovú adresu uvedenú v záhlaví Zmluvy všetky
zmeny týkajúce sa poverenia Zodpovedných osôb alebo Pracovníkov RA (najmä vznik, zánik
poverenia, obmedzenie jeho rozsahu resp. zmeny v osobných údajoch alebo kontaktných
údajoch týchto osôb) bezodkladne po tom, čo tieto zmeny nastanú, najneskôr však v lehote
najneskôr 7 (slovom: sedem) dní od kedy k takejto zmene došlo. Zároveň je RA povinná
Poskytovateľovi poskytnúť kópiu nového alebo zmeneného poverenia Zodpovednej osoby alebo
nového Pracovníka RA.

4.5

Pre odstránenie pochybností platí, že RA (nie Pracovník RA či Zodpovedná osoba) je výlučne
zodpovedná za dodržiavanie povinností RA voči Poskytovateľovi alebo tretím osobám.
Uskutočnenie alebo neuskutočnenie akéhokoľvek faktického alebo právneho úkonu Zodpovednej
osoby alebo Pracovníka RA sa považuje za konanie alebo nekonanie RA.

4.6

RA berie na vedomie, že na výkon spolupráce, ktorá je predmetom tejto Zmluvy, sa po úvodnom
zaškolení pracovníkmi Poskytovateľa vyžaduje zo strany Zodpovedných osôb ako aj Pracovníkov
RA znalosť a dodržiavanie aktuálne účinných Predpisov Poskytovateľa, Pokynov Poskytovateľa a
relevantných všeobecne záväzných právnych predpisoch, vrátane ich novelizovaných alebo
nových verzií v zmysle bodu 4.7 Zmluvy. RA zabezpečí účasť svojej Zodpovednej osoby
a Pracovníkov RA na školeniach organizovaných Poskytovateľom a strpí možnosť preverenia
znalostí Zodpovedných osôb a Pracovníkov RA nevyhnutných k plneniu predmetu tejto Zmluvy.

4.7

V prípade:
(a) akejkoľvek zmeny právnych predpisov, resp. prijatia nových právnych predpisov týkajúcich
sa predmetu tejto Zmluvy,
S t r a n a 6 | 13

ZMLUVA Č. D2018072617
(b) že Poskytovateľ doručí RA nový Predpis Poskytovateľa resp. novú verziu Predpisu
Poskytovateľa,
(c) že Poskytovateľ doručí RA nový Pokyn Poskytovateľa, resp. akúkoľvek zmenu Pokynu
Poskytovateľa,
je RA povinná zabezpečiť, aby sa s nimi oboznámili Zodpovedné osoby a Pracovníci RA a aby
absolvovali prípadné školenie zorganizované Prevádzkovateľom na tento účel tak, aby bol z jej
strany zabezpečený nepretržitý súlad výkonu činností v zmysle tejto Zmluvy s právnymi
predpismi, Predpismi Poskytovateľa a Pokynmi Poskytovateľa.
4.8

Nový alebo novelizovaný Predpis Poskytovateľa alebo Pokyn Poskytovateľa sa považuje za
doručený RA v momente, kedy jeho text (resp. odkaz na jeho text zverejnený v RA Zóne)
Poskytovateľ zašle na e-mailovú adresu Zodpovednej osoby uvedenú v záhlaví tejto Zmluvy (resp.
na e-mailovú adresu Zodpovednej osoby oznámenú Poskytovateľovi v zmysle bodu 4.4 Zmluvy).
Nový alebo novelizovaný Predpis Poskytovateľa nadobúda platnosť a účinnosť dňom jeho
doručenia a RA je povinná ho implementovať do 30 dní od tejto účinnosti v prípade, ak
v Predpise Poskytovateľa nie je uvedené inak. Pokyn Poskytovateľa je RA povinná implementovať
bez zbytočného odkladu.

4.9

Poskytovateľ si vyhradzuje právo odmietnuť (aj dodatočne) poverenie konkrétneho Pracovníka
RA v prípade, ak táto osoba nespĺňa alebo prestane spĺňať kvalifikačné kritériá predpísané
v bodu 4.2 Zmluvy alebo v prípade, že opakovane poruší svoje povinnosti v zmysle Zmluvy,
Predpisov Poskytovateľa, Pokynov Poskytovateľa resp. všeobecne záväzných právnych predpisov.
Poskytovateľ je v takom prípade oprávnená technicky zrušiť prístup tohto Pracovníka RA do SW
RA Client. Poskytovateľ má zároveň právo požadovať od RA zmenu Zodpovednej osoby v prípade,
ak opakovane poruší povinnosti, ktoré jej vyplývajú z tejto Zmluvy.

5.

Práva a povinnosti Poskytovateľa

5.1

Poskytovateľ v zmysle predchádzajúcej zmluvy definovanej v bode 12.2 Zmluvy dodal RA
nasledovné nástroje potrebné pre vykonávanie Certifikačných činností v zmysle Zmluvy:
(a) Softvér pre registračné autority SW RA Client v súlade s podmienkami licencie uvedenými v
čl. 9 Zmluvy,
(b) Autorizačný token Pracovníka RA pre prístup k SW RA Client.
Ostatné vybavenie potrebné pre poskytovanie Dôveryhodných služieb, najmä počítač pripojený
k dátovej sieti, operačný systém počítača, aplikáciu na zasielanie a prijímanie elektronickej
pošty, tlačiareň atď. si je RA povinná zabezpečiť na vlastné náklady.

5.2

Poskytovateľ na základe predchádzajúcej zmluvy definovanej v bode 12.2 Zmluvy zaškolil
Zodpovednú osobu a Pracovníkov RA. Okrem úvodného školenia môže Poskytovateľ v prípade
potreby alebo na žiadosť RA uskutočniť ďalšie školenia Zodpovedných osôb alebo Pracovníkov
RA týkajúce sa predmetu plnenia podľa tejto Zmluvy, najmä v prípade ak dôjde k zmene
relevantných všeobecne záväzných právnych predpisov alebo Predpisov Poskytovateľa.

5.3

Poskytovateľ sa zaväzuje vydávať a doručovať Certifikáty RA v pracovných dňoch v čase od 8:00
do 18:00.

5.4

Poskytovateľ sa zaväzuje v prípade potreby a na žiadosť RA uskutočniť relevantný výklad
Predpisov Poskytovateľa alebo Pokynov Poskytovateľa, resp. k nim poskytnúť metodické
usmernenie na základe písomnej žiadosti RA.

5.5

V prípade akýchkoľvek pochybností ohľadom riadneho plnenia povinností vyplývajúcich z tejto
zmluvy, Predpisov Poskytovateľa alebo Pokynov Poskytovateľa RA je Poskytovateľ kedykoľvek
oprávnený preskúmať ich dodržiavanie RA. Na žiadosť Poskytovateľa doručenú RA v primeranej
lehote vopred sa RA zároveň zaväzuje sprístupniť zamestnancom Poskytovateľa svoje priestory,
v ktorých vykonáva Certifikačné činnosti a uchováva Dokumentáciu, sprístupniť alebo poskytnúť
prostriedky na poskytovanie Dôveryhodných služieb a tiež Dokumentáciu na preskúmanie
poverenou osobou Poskytovateľa za účelom overenia dodržiavania povinností vyplývajúcich
S t r a n a 7 | 13

ZMLUVA Č. D2018072617
z tejto Zmluvy, Predpisov Poskytovateľa, Pokynov Poskytovateľa a príslušných právnych
predpisov.
6.

Cenové a platobné podmienky

6.1

Zmluvné strany sa dohodli, že cena za každý Certifikát vydaný prostredníctvom RA bude
Zákazníkovi účtovaná v zmysle cenníka Poskytovateľa zverejneného na webstránke
Poskytovateľa platného v čase vydania Certifikátu.

6.2

RA je povinná prostredníctvom SW RA Client vyhotoviť faktúru adresovanú Zákazníkovi za každý
Certifikát (resp. za všetky Certifikáty) vydaný v zmysle tejto Zmluvy, a to v mene a na účet
Poskytovateľa v zmysle § 72 ods. 5 Zákona o DPH. RA je zároveň povinná skontrolovať pravdivosť
údajov uvedených na faktúre, splnenie zákonných náležitostí, autorizovať ju a odovzdať
Zákazníkovi, resp. Držiteľovi Certifikátu v písomnej forme pokiaľ Zákazník nesúhlasil
s elektronickou faktúrou. RA je oprávnená vyhotovovať v mene Poskytovateľa faktúry výhradne
v rámci SW RA Client a výhradne za Dôveryhodné služby poskytované podľa tejto Zmluvy.

6.3

RA je oprávnená odovzdať Držiteľovi Certifikátu vydaný Certifikát na základe:
(a) hotovostnej platby, resp. platby kartou vykonanej Zákazníkom priamo u RA alebo
(b) faktúry vystavenej RA v mene Poskytovateľa a odovzdanej Zákazníkovi.

6.4

V prípade prijatia hotovostnej platby podľa bodu 6.3(a) zmluvy je RA zároveň povinná vydať
Zákazníkovi príjmový pokladničný doklad v ktorom budú uvedené údaje Poskytovateľa a druhú
kópiu dokladu uschovať v rámci Dokumentácie.

6.5

RA je povinná do 7 dní od ukončenia kalendárneho mesiaca uhradiť na účet Poskytovateľa
uvedený v záhlaví Zmluvy všetky finančné prostriedky, ktoré prevzala v jeho mene od Zákazníka
za poskytnuté Dôveryhodné služby podľa bodu 6.3(a) Zmluvy. Zároveň je povinná v tomto
termíne zaslať Poskytovateľovi emailom protokol, v ktorom uvedie čísla faktúr s priradeným
zoznamom Certifikátov, ktoré boli Zákazníkom uhradené priamo u RA spolu so scanom
príslušných pokladničných dokladov vyhotovených podľa predchádzajúceho bodu.

6.6

Poskytovateľ sa zaväzuje uhradiť RA odmenu za každý Certifikát vydaný za základe Zmluvy a plne
uhradený Zákazníkom, a to v súlade s odmenami uvedenými v Prílohe č. 1 Zmluvy.

6.7

RA vystaví a zašle Poskytovateľovi faktúru na svoju odmenu podľa Zmluvy vždy do 15. dňa
kalendárneho mesiaca, a to za všetky Certifikáty, ktoré boli v predchádzajúci kalendárny mesiac
fakturované Zákazníkom prostredníctvom RA podľa bodu 6.2 Zmluvy. Poskytovateľ poskytne RA
podklady pre fakturáciu odmeny začiatkom predmetného kalendárneho mesiaca.

6.8

Poskytovateľ začiatkom každého nového kalendárneho roka skontroluje, či existujú faktúry
vystavené RA podľa čl. 6.2 Zmluvy, ktoré k 31.12 neboli uhradené Zákazníkom, sú po lehote
splatnosti dlhšie ako 60 dní a RA za ne získala odmenu. V prípade, že takéto faktúry eviduje,
Poskytovateľ zašle RA ich zoznam do 10. dňa nového kalendárneho roka. RA je povinná na základe
tohto zoznamu vystaviť faktúru adresovanú Poskytovateľovi znižujúcu jej odmenu za vydané
Certifikáty o sumu rovnú odmene za neuhradené Certifikáty v zmysle tohto bodu Zmluvy a túto
sumu Poskytovateľovi uhradiť.

6.9

Odmena Zmluvných strán podľa tohto článku Zmluvy je celková a konečná a sú v nej zahrnuté
všetky náklady súvisiace so spoluprácou, ktorá je predmetom tejto Zmluvy.

6.10 Zmluvné strany sa dohodli, že faktúry vystavené na základe tejto Zmluvy ako aj príslušné
zoznamy a protokoly budú zasielané vždy elektronicky na emailovú adresu druhej Zmluvnej
strany uvedenú v záhlaví Zmluvy. Splatnosť faktúry je vždy 14 dní od jej doručenia druhej
Zmluvnej strane.
6.11 Všetky ceny uvedené v tomto článku sú určené bez DPH. DPH budú Zmluvné strany účtovať vždy
v zmysle platných a účinných právnych predpisov. Zmluvné strany sa zároveň zaväzujú, že
faktúry vystavené v zmysle tohto čl. 6 Zmluvy budú okrem tu určených dodatočných náležitostí
spĺňať všetky náležitosti faktúry ako daňového a účtovného dokladu v zmysle príslušných
účinných právnych predpisov.
S t r a n a 8 | 13

ZMLUVA Č. D2018072617
7.

Dohoda o plnomocenstve

7.1

Zmluvné strany uzatvárajú touto Zmluvou zároveň dohodu o plnomocenstve, na základe ktorej
je RA splnomocnená aby za podmienok stanovených v tejto Zmluve v mene a na účet
Poskytovateľa vykonávala Certifikačné činnosti uvedené v bode 3.1 Zmluvy, ako aj uskutočňovala
ďalšie úkony súvisiace s Certifikačnými činnosťami predpokladaných touto Zmluvou. Na
osvedčenie tejto skutočnosti vo vzťahu k tretím osobám sa Poskytovateľ zaväzuje vystaviť pre
RA plnomocenstvo.

7.2

Pri poskytovaní Dôveryhodných služieb je RA povinná dodržiavať všetky povinnosti v zmysle tejto
Zmluvy, Nariadenia eIDAS, Zákona ako aj Predpisov Poskytovateľa a Pokynov Poskytovateľa.

7.3

RA nie je oprávnená splnomocniť tretiu osobu na vykonávanie Certifikačných činností v zmysle
tejto dohody o plnomocenstve. Tým nie je dotknuté jej právo poveriť výkonom Certifikačných
činností Pracovníkov RA.

8.

Uchovávanie a správa Dokumentácie

8.1

Dokumentácia je majetkom Poskytovateľa.

8.2

Za správu a uchovávanie Dokumentácie v držbe RA, rovnako ako za jej stratu, zničenie alebo
zneužitie zodpovedá RA v plnom rozsahu až do momentu jej odovzdania Poskytovateľovi. Celá
Dokumentácia týkajúca sa konkrétneho Certifikátu musí byť uchovávaná spolu, vždy
k jedinečnému číslu zmluvy týkajúcej sa vydania tohto Certifikátu.

8.3

RA je povinná uchovávať Dokumentáciu na mieste, kde je zabezpečená proti zneužitiu,
odcudzeniu, zničeniu či neoprávnenému prístupu a v zmysle Predpisov Poskytovateľa.

8.4

RA je povinná odovzdávať Poskytovateľovi všetku Dokumentáciu, ktorá je v jej držbe každé tri
mesiace od posledného odovzdania Dokumentácie, a to osobne, poštou alebo kuriérom na adresu
sídla Poskytovateľa, ktorá je uvedená v záhlaví Zmluvy. K odovzdávanej Dokumentácii je RA
povinná pripojiť zoznam zasielanej Dokumentácie, ktorý musí obsahovať obdobie, za ktoré je
zoznam zasielaný, podpis Zodpovednej osoby a nasledovné údaje ku každému zasielanému
dokumentu: číslo zmluvy k vydanému Certifikátu, dátum vydania Certifikátu a meno držiteľa
Certifikátu. Poskytovateľ písomne potvrdí prijatie Dokumentácie, ktorú obdržal a v prípade, že
mu nebola odovzdaná celá Dokumentácia za predmetné obdobie, vyzve RA na jej dodatočné
zaslanie do 30 dní. Nedoručenie Dokumentácie ani v tejto dodatočnej lehote sa považuje za
závažné porušenie Zmluvy.

8.5

Za účelom prvého zaslania Dokumentácie v zmysle bodu 8.4 Zmluvy sa za deň posledného
odovzdania Dokumentácie považuje dátum podpisu tejto Zmluvy.

8.6

RA je najneskôr do 30 dní odo dňa zániku Zmluvy povinná odovzdať Poskytovateľovi akúkoľvek
Dokumentáciu, ktorú má v držbe, a to spôsobom ustanoveným v bode 8.4 Zmluvy.

9.

Licencia

9.1

Poskytovateľ udeľuje RA na základe tejto Zmluvy nevýhradnú licenciu pre územie SR na
používanie SW RA Client počas doby trvania tejto Zmluvy, a to výhradne spôsobom nevyhnutným
na dosiahnutie účelu Zmluvy, ktorým je vykonávanie Certifikačných činností. Na iný účel je RA
oprávnená použiť SW RA Client len s predchádzajúcim písomným súhlasom Poskytovateľa.

9.2

Počas trvania Zmluvy a ani po jej zániku nie je RA bez predchádzajúceho písomného súhlasu
Poskytovateľa oprávnená najmä:
(a) akýmkoľvek spôsobom upravovať SW RA Client alebo robiť doň akékoľvek zásahy, vrátane
jeho konfiguračných zmien či opravy chýb;
(b) upravovať, prekladať, používať reverzné inžinierstvo, dekompilovať alebo iným spôsobom
získavať časť alebo celok SW RA Client;

S t r a n a 9 | 13

ZMLUVA Č. D2018072617
(c) odstraňovať informácie o duševnom vlastníctve zo SW RA Client, obchodné a servisné
známky z akýchkoľvek kópií, v akejkoľvek forme vrátane čiastkových kópií alebo modifikácií
SW RA client a/alebo príslušnej dokumentácie;
(d) vyhotovovať rozmnoženiny SW RA Client alebo jeho časti;
(e) verejne rozširovať, uvádzať na verejnosti alebo akýmkoľvek iným spôsobom distribuovať a
šíriť SW RA Client priamo alebo prostredníctvom tretej strany;
9.3

RA nie je bez súhlasu Poskytovateľa oprávnená udeliť súhlas na použitie SW RA Client
(sublicenciu) tretej osobe ani postúpiť SW RA Client na tretiu osobu.

10.

Zodpovednosť za škodu a zmluvná pokuta

10.1 Zmluvná strana zodpovedá za preukázanú škodu, ktorá vznikne druhej Zmluvnej strane z dôvodu
porušenia jej zmluvných alebo zákonných povinností v zmysle všeobecných právnych predpisov.
10.2 Zmluvná strana sa zbaví zodpovednosti za škodu len ak preukáže, že škode nemohla zabrániť ani
pri vynaložení všetkého úsilia, ktoré od nej možno spravodlivo požadovať.
10.3 RA je povinná nahradiť Poskytovateľovi v plnej výške akékoľvek sankcie, pokuty, penále,
zvýšenia daňovej povinnosti, dodatočné náklady či škody, ktoré bude Poskytovateľ povinný
uhradiť z dôvodu porušenia zmluvných alebo zákonných povinností zo strany RA. Uvedené
náklady je RA povinná uhradiť Poskytovateľovi na základe písomnej výzvy do 30 dní od jej
doručenia (ak si Zmluvné strany preukázateľne nedohodnú inú lehotu), ku ktorej Poskytovateľa
priloží relevantné doklady oprávňujúce jeho nárok.
10.4 RA zodpovedá za výkon činnosti Zodpovedných osôb a Pracovníkov RA podľa tejto Zmluvy. RA je
povinná vytvoriť vhodné podmienky, priestor a vybavenie na výkon ich činnosti.
10.5 V prípade, ak RA poruší povinnosť:
(a) vytvárať Dokumentáciu ku každému vydanému Certifikátu v zmysle bodu 3.2(k) Zmluvy
a zabezpečiť jej podpísanie potrebnými osobami,
(b) uchovávať Dokumentáciu ku každému vydanému Certifikátu v zmysle bodu 8.3 Zmluvy,
(c) odovzdávať Poskytovateľovi v stanovených lehotách celú Dokumentáciu v držbe RA v zmysle
bodu č. 8.4 Zmluvy,
(d) overovať totožnosť Zákazníkov a Držiteľov Certifikátu v zmysle bodu 3.1(c) a 3.2(d) Zmluvy,
(e) overovať, či Zákazník a Držiteľ Certifikátu spĺňajú podmienky na uvedenie dodatočného
atribútu v Certifikáte v zmysle bodu 3.1(d) a 3.2(e) Zmluvy,
(f)

umožniť vydať kvalifikovaný certifikát výlučne na zariadenie, ktoré je kvalifikovaným
zariadením na vyhotovovanie elektronického podpisu alebo pečate v súlade s Nariadením
eIDAS v zmysle bodu 3.2(f) Zmluvy,

(g) vystaviť ku každému vydanému Certifikátu faktúru v súlade s bodom 6.2 Zmluvy, alebo
(h) vymenovať do úlohy Pracovníka RA osobu, ktorá spĺňa kvalifikačné kritériá uvedené v bode
4.2 Zmluvy,
je povinná uhradiť Poskytovateľovi zmluvnú pokutu vo výške 3 000 EUR za každé jednotlivé
porušenie niektorej z menovaných povinností, a to na základe písomnej výzvy Poskytovateľa do
30 dní od jej doručenia RA. Uloženie ani zaplatenie zmluvnej pokuty nezbavuje RA povinnosti
splniť predmetnú včasne nesplnenú povinnosť. V prípade jej nesplnenia ani v dodatočnej
primeranej lehote má Poskytovateľ právo uložiť RA pokutu aj opakovane. Právo Poskytovateľa
požadovať od RA náhradu škody v zmysle bodu 10.1 Zmluvy alebo nákladov v zmysle bodu 10.3
Zmluvy ostáva v plnom rozsahu zachované.
10.6 V prípade správneho alebo súdneho konania iniciovaného proti niektorej Zmluvnej strane
z dôvodu preukázaného porušenia zákonných alebo zmluvných povinností druhou Zmluvnou
S t r a n a 10 | 13

ZMLUVA Č. D2018072617
stranou, je druhá Zmluvná strana na vlastné náklady a bez zbytočného odkladu, najneskôr
v lehote 7 dní po tom, čo na to bola vyzvaná, povinná poskytnúť všetku potrebnú a účelnú
Súčinnosť smerujúcu k odvráteniu alebo zmierneniu škody alebo iných nepriaznivých dôsledkov
vrátane obstarania primeraného právneho servisu a účasti na pojednávaniach, prípadne
miestnych zisťovaniach, kontrolách a auditoch alebo iných šetreniach voči prvej Zmluvnej
strane.
11.

Trvanie a ukončenie zmluvy

11.1 Táto Zmluva nadobúda platnosť dňom jej podpisu obidvoma zmluvnými stranami a účinnosť
dňom nasledujúcom po dni jej zverejnenia Centrálnom registri zmlúv v zmysle § 47a Občianskeho
zákonníka. Uzatvára sa na dobu neurčitú.
11.2 Zmluvu je možné ukončiť výpoveďou, odstúpením od zmluvy alebo dohodou zmluvných strán.
Všetky tieto právne úkony musia mať písomnú formu.
11.3 RA môže vypovedať Zmluvu z akéhokoľvek dôvodu alebo bez udania dôvodu vždy s výpovednou
lehotou 2 kalendárne mesiace. Výpovedná lehota začína plynúť prvým dňom kalendárneho
mesiaca nasledujúceho po mesiaci, v ktorom došlo k doručeniu výpovede Poskytovateľa.
11.4 Poskytovateľ je oprávnený Zmluvu kedykoľvek čiastočne alebo v celom rozsahu vypovedať.
Výpoveď je voči RA účinná dňom jej doručenia RA. Od účinnosti výpovede je RA povinná zdržať
sa činností, na ktorú sa výpoveď vzťahuje.
11.5 RA je oprávnená odstúpiť od Zmluvy v prípade, ak je Poskytovateľ v omeškaní s úhradou odmeny
pre RA v zmysle bodu 6.3 Zmluvy viac ako 30 dní.
11.6 Poskytovateľ je oprávnený odstúpiť od Zmluvy v prípade, že dôjde k opakovanému porušeniu
povinností RA v zmysle Zmluvy.
11.7 RA sa zaväzuje v prípade ukončenia Zmluvy upozorniť Poskytovateľa na opatrenia, ktoré je
potrebné urobiť na to, aby sa zabránilo vzniku hroziacej škody.
11.8 Ukončenie ani zánik Zmluvy nemajú vplyv na nároky Zmluvných strán vyplývajúce z porušenia
Zmluvy, najmä na nárok Zmluvnej strany na náhradu škody alebo zmluvnú pokutu v zmysle čl.
10 Zmluvy a tiež na ostatné ustanovenia, ktoré majú v zmysle Zmluvy alebo vzhľadom na svoju
povahu trvať aj po jej zániku, najmä ustanovenia bodu 3.9, 8.2, 8.3 a 8.6 Zmluvy.
12.

Všeobecné a záverečné ustanovenia

12.1 Táto Zmluva tvorí úplnú dohodu medzi Zmluvnými stranami týkajúcu sa predmetnej záležitosti.
Podpisom tejto Zmluvy zanikajú všetky predchádzajúce písomné a ústne dohody súvisiace
s predmetom tejto Zmluvy. Žiadna zo Zmluvných strán sa nemôže dovolávať zvláštnych v tejto
Zmluve neuvedených ústnych dojednaní a dohôd. Toto ustanovenie nemá vplyv na existenciu
Zmluvy o OU.
12.2 Účinnosťou Zmluvy dochádza k zániku Zmluvy č. D2008101701 o zriadení a prevádzke
registračnej autority CA Disig uzatvorenej medzi Poskytovateľom a RA dňa 30.10.2008, ktorú
táto Zmluva nahrádza v plnom rozsahu. Akýkoľvek odkaz v Predpisoch Poskytovateľa alebo
Pokynoch Poskytovateľa na túto pôvodnú zmluvu sa považuje za odkaz na Zmluvu.
12.3 Zmluvné strany sa dohodli, že akékoľvek písomnosti týkajúce sa tejto Zmluvy alebo z nej
vyplývajúce budú druhej Zmluvnej strane doručovať na adresu jej sídla uvedenú v záhlaví
Zmluvy, ak nie je dohodnuté inak. Zmluvné strany sa zaväzujú bez zbytočného odkladu písomne
informovať druhú Zmluvnú stranu o každej zmene svojich kontaktných údajov.
12.4 Zmluvu je možné meniť len po vzájomnej dohode, písomne, formou očíslovaných dodatkov
podpísaných oboma Zmluvnými stranami, s výnimkou zmeny Zodpovednej osoby podľa bodu 4.4
Zmluvy.
12.5 Táto Zmluva sa spravuje zákonmi Slovenskej republiky. Súdy Slovenskej republiky majú výlučnú
právomoc na rozhodovanie akýchkoľvek sporov týkajúcich sa Zmluvy.
S t r a n a 11 | 13

ZMLUVA Č. D2018072617
12.6 Právne vzťahy medzi Poskytovateľom a RA výslovne neupravené touto Zmluvou sa riadia
právnymi predpismi Slovenskej republiky, najmä príslušnými ustanoveniami Obchodného
zákonníka, Nariadenia eIDAS, Zákona a príp. Občianskeho zákonníka.
12.7 V prípade akýchkoľvek rozporov medzi touto Zmluvou a Predpismi Poskytovateľa majú prednosť
ustanovenia tejto Zmluvy.
12.8 V prípade, že akékoľvek ustanovenie alebo časť tejto Zmluvy je alebo sa stane neplatným alebo
neúčinným, platnosť a účinnosť akéhokoľvek iného ustanovenia tejto Zmluvy alebo zvyšnej časti
príslušného ustanovenia tým nie je dotknutá. Zmluvné strany sa zaväzujú nahradiť také neplatné
alebo neúčinné ustanovenie ustanovením, na ktorom by sa zhodli pokiaľ by si boli vedomé takej
neplatnosti alebo neúčinnosti.
12.9 Neoddeliteľnú súčasť tejto zmluvy tvorí Príloha č. 1 – osobitné ustanovenia.
12.10 Táto zmluva je vyhotovená v troch (3) rovnopisoch, z ktorých Poskytovateľa obdrží dve (2)
vyhotovenia a RA jedno (1) vyhotovenie.
12.11 RA podpisom tejto Zmluvy prehlasuje prevzatie plnomocenstva v súlade s bodom 7.1 Zmluvy.
12.12 Zmluvné strany svojím podpisom nižšie potvrdzujú, že si Zmluvu prečítali, súhlasia s jej obsahom
bez akýchkoľvek výhrad, že je pre ne zrozumiteľná a určitá a že Zmluvu neuzatvárajú v tiesni
ani za nápadne nevýhodných podmienok.

V Bratislave, dňa 26.7.2018

V Košiciach, dňa ______________

Disig, a.s.
ako Poskytovateľ

Univerzita Pavla Jozefa Šafárika v Košiciach
ako RA

_______________________________________

_______________________________________

Ing. Ľuboš Batěk

prof. RNDr. Pavol Sovák, CSc.

predseda predstavenstva

rektor UPJŠ

_______________________________________
Ing. Ivan Kühn
podpredseda predstavenstva

S t r a n a 12 | 13

ZMLUVA Č. D2018072617
Príloha č. 1
OSOBITNÉ USTANOVENIA
Odmena pre RA za každý Certifikát vydaný na základe Zmluvy v súlade s čl. 6.3 Zmluvy bola
Zmluvnými stranami dohodnutá nasledovne:
(a)

za každý vydaný certifikát pre elektronický podpis alebo certifikát pre elektronickú
pečať vo výške 5,00 Eur,

(b)

za každý vydaný kvalifikovaný certifikát pre elektronická podpis alebo kvalifikovaný
certifikát pre elektronickú pečať platný 1 rok vo výške 6,00 Eur,

(c)

za každý vydaný kvalifikovaný certifikát pre elektronická podpis alebo kvalifikovaný
certifikát pre elektronickú pečať platný 2 roky vo výške 8,00 Eur,

(d)

za každý vydaný kvalifikovaný certifikát pre elektronická podpis alebo kvalifikovaný
certifikát pre elektronickú pečať platný 3 roky alebo viac vo výške 10,00 Eur,

(e)

za každý vydaný kvalifikovaný certifikát pre elektronická podpis alebo kvalifikovaný
certifikát pre elektronickú pečať platný 4 roky alebo viac vo výške 12,00 Eur.

S t r a n a 13 | 13

