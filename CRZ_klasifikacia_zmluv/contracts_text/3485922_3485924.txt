ZMLUVA O SPOLUPRÁCI
uzatvorená podľa §269 ods. 2 Zákona č. 513/1991 Zb. Obchodného zákonníka
medzi týmito zmluvnými stranami:
Obchodné meno:
Slovenská agentúra pre rozvoj investícií a obchodu
Sídlo:
Trnavská cesta 100, 821 01 Bratislava
IČO:
36 070 513
Zastúpená:
Ing. Róbert Šimončič, generálny riaditeľ
(ďalej len ako „Poskytovateľ“)
a
Obchodné meno:
Sídlo:
IČO:
DIČ:
Zastúpený:
(ďalej len ako „Účastník“)

eDocu a.s.
Sliačska 1/D, 831 02 Bratislava - mestská časť Nové Mesto
47 127 643
2023784917
Ing. Miroslav Hájek, predseda predstavenstva

(Poskytovateľ a účastník ďalej spolu aj ako „zmluvné strany“ a každý zvlášť aj ako
„zmluvná strana“)
Čl. I.
Predmet zmluvy
1.1

Predmetom tejto zmluvy je úprava práv a povinností zmluvných strán a stanovenie
podmienok, za ktorých sa účastník zúčastní Medzinárodného veľtrhu v Nitre pod
názvom MEDZINÁRODNÝ STROJÁRSKY VEĽTRH v dňoch 22. - 25.05.2018 na
výstavisku Agrokomplex (ďalej aj ako „Podujatie“). Účastník vyhlasuje, že sa
s podmienkami účasti na Podujatí a s podmienkami spolupráce podrobne oboznámil,
a zaväzuje sa ich dodržiavať.

1.2

Účastník sa pri svojej účasti na Podujatí zaväzuje počas celej doby trvania Podujatia
propagovať dobré meno Slovenskej republiky.

1.3

Poskytovateľ poskytne účastníkovi možnosť zúčastniť sa na Podujatí a to v prípade
riadneho a včasného splnenia všetkých podmienok účasti.

1.4

Poskytovateľ sa zaväzuje poskytnúť účastníkovi nasledovné služby:
• zabezpečenie vstupeniek na Podujatie
• zabezpečenie konferenčných priestorov a technického zázemia (zabezpečenie
vystavovateľského miesta pult, informačnú tabuľu, 2 ks stoličiek) kuchynka
s vybavením, ktoré zahŕňa výdavky na návrh a výstavbu výstavného stánku,
montáž/demontáž výstavnej plochy vrátane jednotného grafického konceptu,
prenájom výstavnej plochy a prevádzkové výdavky na chod stánku (pripojenie
elektriny, prívod a odpad vody, spotreba energie a vody, upratovanie, poistenie
expozície na mieste konania Podujatia)
• nepretržitá asistencia zamestnancov Poskytovateľa počas celého trvania
Podujatia
1

1.5

Všetky ostatné náklady okrem nákladov Poskytovateľa uvedených v bode 1.4 tohto
článku hradí účastník.

1.6

Výška sumy pomoci hradenej Poskytovateľom za služby podľa bodu 1.4 tejto zmluvy
(ďalej ako „pomoc“ alebo „náklady Poskytovateľa“) je 2.500 Eur („slovom dvetisíc
päťsto eur “).

1.7

Účastník berie na vedomie, že náklady Poskytovateľa poskytnuté na základe tejto
zmluvy predstavujú prostriedky poskytnuté zo štátneho rozpočtu SR.
Čl. II.
Práva a povinnosti zmluvných strán

2.1

Poskytovateľ má právo byť informovaný o všetkých skutočnostiach, ktoré majú vplyv
na plnenie tejto zmluvy a účastník je povinný o týchto skutočnostiach komunikovať s
Poskytovateľom. Pre tento účel je účastník povinný bezodkladne po tom, ako ho na to
Poskytovateľ vyzve, poskytnúť a doručiť Poskytovateľovi akékoľvek správy,
podklady, vyhlásenia a stanoviská účastníka.

2.2

Účastník sa zaväzuje, že dodrží všetky podmienky, za ktorých sa mu pomoc poskytla,
a že vráti poskytnutú pomoc vo výške podľa čl. I bod 1.6 a spôsobom podľa čl.III bod
3.2, ak takéto podmienky poruší.

2.3

Účastník sa po dobu účasti na Podujatí zaväzuje aktívne prezentovať a propagovať
činnosť, produkty alebo služby svojej spoločnosti za podmienok a zásad poctivého
obchodného styku, ako aj činnosť Poskytovateľa.

2.4

Účastník je povinný dodržiavať všetky zákony a predpisy viažuce sa k tejto zmluve.
Účastník nesie výlučnú zodpovednosť za škody voči Poskytovateľovi a tretím stranám,
ktoré im spôsobí v dôsledku účasti, resp. neúčasti na Podujatí.
Čl. III.
Finančné plnenie a sankcie

3.1

Finančné náklady súvisiace s plnením tejto zmluvy poskytovaním služieb podľa čl.
I bod 1.4 tejto zmluvy znáša Poskytovateľ.

3.2

V prípade, ak účastník stornuje svoju účasť po podpise tejto zmluvy, alebo ak závažne
poruší svoje zmluvné povinnosti podľa čl. V bod 5.2, prípadne sa nedostaví na
Podujatie aj napriek tomu, že sa tak podpisom tejto zmluvy zaviazal, je povinný
Poskytovateľovi vrátiť sumu poskytnutej pomoci podľa čl. I bod 1.6. a ktorú uhradí na
účet Poskytovateľa uvedený v záhlaví tejto zmluvy do 20 pracovných dní odo dňa
doručenia Žiadosti o vrátenie pomoci. Stornovaním svojej účasti sa rozumie
akékoľvek písomné alebo e-mailové oznámenie o zrušení svojej účasti na Podujatí.

2

3.3

Poskytovateľ si môže uplatniť zmluvnú pokutu vo výške 0,5% z výšky sumy
minimálnej pomoci uvedenej v Žiadosti o vrátenie pomoci za každý, aj začatý deň
omeškania a to v prípade, že ju účastník neuhradí do lehoty uvedenej v bode 3.2.

3.4

Účastník berie na vedomie, že pokiaľ má voči Poskytovateľovi neuhradený akýkoľvek
záväzok, nie je ďalej oprávnený na získanie podpory a ich účasti v rámci Podujatí
organizovaných Poskytovateľom.
Čl. IV.
Ochrana dôverných informácií

4.1

Zmluvné strany sa zaväzujú zabezpečiť zachovanie mlčanlivosti dotknutých strán o
všetkých informáciách týkajúcich sa tejto zmluvy, skutočnostiach týkajúcich sa
činnosti druhej zmluvnej strany a jej klientov, organizácie prevádzky, obchodu
a know-how. Zmluvná strana nie je oprávnená bez predchádzajúceho písomného
súhlasu druhej zmluvnej strany dôverné informácie tretej strane sprístupniť, poskytnúť
akýmkoľvek spôsobom, ani použiť inak než na účely plnenia predmetu tejto zmluvy.

4.2

Informácie takto získané sa zaväzujú nezneužiť, ako aj neumožniť prístup k týmto
informáciám ani po skončení účinnosti tejto zmluvy.

4.3

Zmluvné strany sa dohodli, že za každé porušenie povinnosti zachovávať mlčanlivosť
v rozsahu podľa čl. II tejto zmluvy má poškodená zmluvná strana nárok na zaplatenie
zmluvnej pokuty vo výšky 1.000 eur (slovom tisíc eur).

4.4

Povinnosť mlčanlivosti sa nevzťahuje na informácie, ktoré:
(a) mala niektorá zo zmluvných strán k dispozícii už pred sprístupnením od druhej
zmluvnej strany;
(b) boli zverejnené v čase sprístupnenia alebo následne sa stali verejne prístupné;
(c) boli legálne získané od tretej strany, ktorá písomne potvrdzuje, že informácie
neboli predmetom zmluvy o mlčanlivosti;
(d) na ich zverejnenie alebo sprístupnenie je niektorá zo zmluvných strán povinná
podľa všeobecne záväzných právnych predpisov Slovenskej republiky; alebo
(e) ak ich zmluvná strana sprístupní svojmu profesionálnemu poradcovi (právnemu,
daňovému), ktorý je viazaný povinnosťou mlčanlivosti.
(f) súvisia s poskytovaním informácií osobám oprávneným na výkon kontroly alebo
auditu
Čl. V.
Ukončenie zmluvy

5.1

Zmluvný vzťah založený touto zmluvou je možné ukončiť písomnou dohodou
zmluvných strán.

5.2

Poskytovateľ môže od zmluvy odstúpiť v prípade závažného porušenia zmluvných
povinností a podmienok poskytnutia pomoci zo strany účastníka:
- ak zistí zamlčané alebo nepravdivé skutočnosti o účastníkovi podujatia, prípadné
nepravdivé informácie uvedené v prílohách registračného formulára alebo

3

-

5.3

ak Účastník neposkytol Poskytovateľovi potrebnú súčinnosť po tom, ako ho na to
Poskytovateľ vyzval.

Odstúpenie je účinné dňom doručenia oznámenia o odstúpení druhej zmluvnej strane.
Čl. VI.
Záverečné ustanovenia

6.1

Zmluva sa uzatvára na dobu určitú, a to do dátumu skončenia Podujatia. Zmluva
nadobúda platnosť dňom podpisu zmluvy zmluvnými stranami. Zmluva nadobúda
účinnosť dňom nasledujúcim po dni jej zverejnenia v súlade s § 47a Občianskeho
zákonníka v platnom znení.

6.2

Túto zmluvu je možné zmeniť alebo doplniť výhradne písomnými dodatkami
podpísanými oboma zmluvnými stranami.

6.3

Pokiaľ by sa ktorékoľvek ustanovenie tejto zmluvy ukázalo byť neplatným alebo
nevynútiteľným alebo sa ním stalo po uzatvorení zmluvy, potom táto skutočnosť
nespôsobí neplatnosť ani nevynútiteľnosť ostatných ustanovení zmluvy, ak nevyplýva
z ustanovení právnych predpisov inak. Zmluvné strany sú povinné nahradiť neplatné
ustanovenia ustanoveniami platnými tak, aby sa čo najmenej odlišovali od pôvodných
ustanovení, majúc vždy na zreteli predmet a účel tejto zmluvy.

6.4

Zmluvné strany uvádzajú kontaktné osoby:
a) zo strany Poskytovateľa:
b) zo strany účastníka – kontaktná osoba:
b) zo strany účastníka – štatutárneho zástupcu:

6.5

Táto zmluva je vyhotovená v troch exemplároch, dva pre Poskytovateľa a jeden pre
účastníka.

6.6

Zmluvné strany po prečítaní textu tejto zmluvy zhodne prehlasujú, že zneniu zmluvy
porozumeli a že túto zmluvu uzatvárajú na základe slobodnej a vážnej vôle, na znak
čoho pripájajú pod jeho znenie svoje podpisy.

V Bratislave, dňa 09.05.2018

..........................................
Róbert Šimončič
generálny riaditeľ SARIO

V Bratislave, dňa 09.05.2018

.........................................
Miroslav Hájek
predseda predstavenstva eDocu

4

