ZMLUVA O SPOLUPRÁCI A VZÁJOMNOM POSKYTNUTÍ SLUŽIEB
uzatvorená v zmysle § 269 ods. 2 zákona č. 513/1991 Zb. Obchodný zákonník
v znení neskorších predpisov
číslo zmluvy TASR: 14/2019/Z,
číslo zmluvy SFÉRA, a.s.: ....

Zmluvné strany:
Tlačová agentúra Slovenskej republiky
Dúbravská cesta 14
841 04 Bratislava

SFÉRA, a.s.
Karadžičova 2
811 08 Bratislava

zapísaná v Obchodnom registri Okresného súdu
Bratislava I, Oddiel: Po, Vložka č. 37/B
zastúpená PhDr. Vladimírom Puchalom,
generálnym riaditeľom

zapísaná v Obchodnom registri Okresného súdu
Bratislava I, Oddiel: Sa, Vložka č. 1979/B
zastúpená: RNDr. Eduardom Haluškom, CSc.,
predsedom predstavenstva

Bankové spojenie:

Bankové spojenie:

IBAN:

IBAN:

IČO:

31 320 414

IČO:

35 757 736

IČ DPH:

SK2020291064

IČ DPH:

SK2020212007

ďalej len „TASR“
I.

ďalej len „SFÉRA“

Preambula
Táto zmluva vychádza zo zásady vzájomnej výhodnosti pre zmluvné strany, ich korektného konania a ďalej
zo zásady vzájomnej informovanosti a serióznosti. Zmluvné strany sa zaväzujú, že pri svojom konaní budú
uvedené zásady plniť.

II.

Predmet zmluvy
Predmetom tejto zmluvy je vymedzenie práv a povinností zmluvných strán pri ich spolupráci a vzájomnom
poskytovaní služieb v rámci konferencie Trh s plynom 2019, ktorá sa uskutoční v dňoch 27. – 28. máj 2019
v Hoteli pod Lipou, Modra - Harmónia. (ďalej len „konferencia“), a to v rozsahu a spôsobom špecifikovaným v
článku III tejto zmluvy.

III.

Plnenia zmluvných strán

1.

TASR v rámci spolupráce bude informovať o najdôležitejších výstupoch konferencie v príslušných
spravodajských servisoch. TASR v rámci výstupov týkajúcich sa konferencie poskytne nestranné, overené,
neskreslené a zrozumiteľné informácie. Obsah a forma poskytnutia informácií o konferencii je v kompetencii
TASR. Vstupné fakty a potrebné podklady pre spracovanie informácií a sprostredkovanie osôb na rozhovor
zabezpečí SFÉRA podľa požiadavky TASR.

2.

TASR sa ďalej zaväzuje uverejniť v agentúrnom servise TASR v rámci Originálnej textovej služby (OTS)
najviac dve správy k projektu dodané SFÉROU.

3.

SFÉRA sa zaväzuje:
a) informovať TASR o najdôležitejších aktivitách týkajúcich sa konferencie,
b) uvádzať logo TASR ako mediálneho partnera konferencie v rámci všetkých propagačných
materiálov, v príslušnej inzercii, na webovej stráne www.energoforum.sk a v priestoroch konania
konferencie,
c) poskytnúť TASR 2 voľné vstupenky na konferenciu a zabezpečiť možnosť vstupu pre 2 zástupcov TASR.

1

IV.

Iné práva a povinnosti

1.

Zmluvné strany sú povinné navzájom si poskytovať potrebnú súčinnosť a všetky informácie nevyhnutne
potrebné a užitočné pre plnenie predmetu tejto zmluvy.

2.

Akákoľvek korešpondencia a dokumenty budú v rámci plnenia predmetu zmluvy posielané prioritne e-mailom,
ďalej osobne alebo poštou doporučenou zásielkou. Písomnosť zaslaná e-mailom bude považovaná
za doručenú, len pokiaľ adresát potvrdí jej prijatie tiež e-mailom.

V.

Odplata a platobný styk

1.

Celková cena za plnenie, ktoré TASR poskytne SFÉRE počas platnosti tejto zmluvy podľa čl. III ods. 2 tejto
zmluvy, bola stanovená dohodou na € 500,00 + DPH (slovom: päťsto eur + DPH). TASR poskytuje SFÉRE
zľavu 90%, t. j. celková suma po zľave je € 50,00 + DPH (slovom: päťdesiat eur + DPH).

2.

Celková cena za plnenie, ktoré SFÉRA poskytne TASR počas platnosti tejto zmluvy, podľa čl. III ods. 3 písm.
b) a c) tejto zmluvy, bola stanovená dohodou na: € 500,00 + DPH (slovom: päťsto eur + DPH). SFÉRA
poskytuje TASR zľavu 90%, t. j. celková suma po zľave je € 50,00 + DPH (slovom: päťdesiat eur + DPH).

3.

K cenám podľa odsekov 1 a 2 tohto článku zmluvy bude účtovaná DPH v zmysle platných právnych predpisov.

4.

Zmluvné strany sa dohodli, že úhrada ceny za plnenia podľa odsekov 1 a 2 tohto článku zmluvy bude
vykonaná započítaním si vzájomne vystavených a riadne doručených faktúr. Vzájomné faktúry vo výške € 50
+ DPH (slovom päťdesiat eur + DPH) budú vystavené najneskôr 7 dní po skončení konferencie.

VI.

Záverečné ustanovenia

1.

Táto zmluva sa uzatvára na dobu určitú od 1. 5. 2019 do 30. 5. 2019.

2.

Táto zmluva nadobúda platnosť dňom podpisu oprávnených zástupcov zmluvných strán a účinnosť dňom
nasledujúcim po dni jej zverejnenia v zmysle § 47a Občianskeho zákonníka a § 5a zákona č. 211/2000 Z. z.
o slobode informácií v znení neskorších predpisov v Centrálnom registri zmlúv. Zmluvné strany so
zverejnením tejto zmluvy súhlasia.

3.

Túto zmluvu je možné meniť a dopĺňať iba formou očíslovaných, písomných dodatkov k tejto zmluve,
podpísaných zmluvnými stranami na tej istej listine. Zmeny vykonané iným spôsobom sú neplatné a pre
zmluvné strany nezáväzné.

4.

Pokiaľ niektorá zmluvná strana neposkytne plnenie, na ktoré sa zaviazala podľa tejto zmluvy, a ani po výzve
nepríde k náprave, považuje sa to za podstatné porušenie zmluvy, pričom ktorákoľvek zmluvná strana má
právo od Zmluvy jednostranne odstúpiť pri podstatnom porušení povinnosti vyplývajúcej z tejto Zmluvy.

5.

Účinky odstúpenia od zmluvy podľa bodu 4 tohto článku zmluvy nastávajú doručením písomného odstúpenia
od zmluvy druhej strane

6.

V prípade, ak sa niektoré z ustanovení tejto zmluvy stane neplatné z dôvodu rozporu so zákonom, zmluvné
strany sa dohodnú na takej zmene zmluvy, aby dohodnuté podmienky boli čo najpodobnejšie pôvodnému
riešeniu.

7.

Právne vzťahy v tejto zmluve neupravené sa riadia príslušnými ustanoveniami zákona č. 513/1991 Zb.
Obchodný zákonník v znení neskorších predpisov.

8.

Zmluva je vyhotovená v dvoch rovnopisoch, po jednom pre TASR a SFÉRU.

9.

Zmluvné strany vyhlasujú, že si zmluvu prečítali, jej ustanoveniam rozumejú, že ju uzatvárajú slobodne a bez
nátlaku. Zmluvné strany ďalej vyhlasujú, že zmluva je pre nich vzájomne výhodná a vyjadruje ich vážnu
a slobodnú voľbu, čo potvrdzujú vlastnoručnými podpismi. Osoby, ktoré uzatvárajú zmluvu v mene zmluvných
strán tejto zmluvy, týmto vyhlasujú, že sú osobami oprávnenými uzatvoriť túto zmluvu.
V Bratislave dňa

_______________________________
Tlačová agentúra Slovenskej republiky
PhDr. Vladimír Puchala
generálny riaditeľ

_______________________________
SFÉRA, a.s.
RNDr. Eduard Haluška, CSc.
predseda predstavenstva

2

