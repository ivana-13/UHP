Zmluva o dielo č. 102/2018/3.3

Zmluva o dielo
uzatvorená podľa § 536 a nasl. zákona č. 513/1991 Zb. Obchodný zákonník
v znení neskorších predpisov (ďalej len „Obchodný zákonník“)
(ďalej len „zmluva“)
Číslo zmluvy objednávateľa: 102/2018/3.3
Zmluvné strany
1. Objednávateľ:
Názov:
Sídlo:
Štatutárny zástupca:
IČO:
DIČ:
Bankové spojenie:
IBAN:

Ministerstvo životného prostredia Slovenskej republiky
Nám. Ľ. Štúra 1, 812 35 Bratislava
JUDr. Ľubomíra Kubišová, generálna tajomníčka služobného úradu
42181810
2023106679
Štátna pokladnica
SK14 8180 0000 0070 0038 9046

(ďalej aj ako „objednávateľ“ alebo tiež ako „MŽP SR“)
2. Zhotoviteľ:
Obchodné meno:
EKOCONSULT - enviro, a.s.
Sídlo:
Miletičova 23, 821 09 Bratislava
V zastúpení:
Mgr. Pavla Gábrišová, konateľka
IČO:
35927739
DIČ:
2021975373
IČ DPH:
SK2021975373
Bankové spojenie: VÚB, a.s.
IBAN:
SK06 0200 0000 0019 8059 6958
e-mail:
gabrisova@ekoconsult.sk, ekoconsult@ekoconsult.sk
Zápis v Obchodnom registri: Okresný súd Bratislava I., oddiel Sa, vložka 3554/B
(ďalej len „zhotoviteľ“)
Objednávateľ a zhotoviteľ sa ďalej v texte zmluvy spoločne označujú ako „zmluvné strany“.
Preambula
Zmluvné strany uzatvárajú túto zmluvu, ktorá je výsledkom postupu zadávania zákazky
s nízkou hodnotou podľa § 117 zákona č. 343/2015 Z. z. o verejnom obstarávaní a o zmene
a doplnení niektorých zákonov v znení neskorších predpisov, kde objednávateľ ako verejný
obstarávateľ prijal cenovú ponuku zhotoviteľa ako uchádzača, ktorý uspel vo výzve
objednávateľa na predkladanie ponúk na predmet zákazky uvedený v článku I tejto zmluvy.
Zmluvné strany sa dohodli na uzatvorení tejto zmluvy podľa § 536 a nasl. Obchodného
zákonníka.

1

Zmluva o dielo č. 102/2018/3.3

Článok I
PREDMET ZMLUVY
1.1. Predmetom tejto zmluvy je záväzok zhotoviteľa vypracovať pre objednávateľa dielo -

metodický pokyn výpočtu bilancie emisií prchavých organických zlúčenín zo zariadení
používajúcich organické rozpúšťadlá s názvom „Ročná bilancia organických
rozpúšťadiel“, ktorého vypracovanie je predmetom obstarávanej zákazky podľa Prílohy
č. 2 tejto zmluvy (ďalej aj ako „dielo“) a záväzok objednávateľa zaplatiť za vykonanie
diela cenu podľa čl. III tejto zmluvy.
1.2. Predmetom diela je ročná bilancia organických rozpúšťadiel, ktorú tvorí najmä:
a) prehľad požiadaviek týkajúcich sa bilancie organických rozpúšťadiel v zmysle zákona
č. 137/2010 Z. z. o ovzduší v znení neskorších predpisov a vyhlášky Ministerstva
životného prostredia č. 410/2012 Z. z., ktorou sa vykonávajú niektoré ustanovenia
zákona o ovzduší v znení neskorších predpisov,
b) prehľad jednotlivých tokov prchavých organických látok (ďalej len „VOC“) – vstupy,
výstupy) pre vypracovanie bilancie, vrátane ich grafického zobrazenia,
c) výpočty spojené s bilanciou organických rozpúšťadiel (najmä spotreba organických
rozpúšťadiel, množstvo fugitívnych emisií, množstvo celkových emisií, prepočty
celkových organických látok na prchavé organické látky VOC pre často používané
organické rozpúšťadlá a pod.),
d) postup vypracovania ročnej bilancie organických rozpúšťadiel, vrátane relevantných
údajov pre konkrétne činnosti,
e) sumarizácia najčastejších chýb v bilancií organických rozpúšťadiel,
f) preukázanie plnenia emisného limitu pre fugitívne emisie, emisného limitu pre
celkové emisie a požiadaviek redukčného plánu.
1.3. Metodický pokyn „Ročná bilancia organických rozpúšťadiel“ bude zverejnený na
informačnom portáli www.enviroportal.sk.
1.4. Zhotoviteľ sa zaväzuje odovzdať dielo objednávateľovi v rozsahu minimálne 40
normostrán.
1.5. Zhotoviteľ sa zaväzuje dodať objednávateľovi jedno vyhotovenie diela v elektronickej
forme (napr. na CD nosiči, resp. USB kľúči) a tiež v písomnej forme v štyroch (4)
vyhotoveniach.
1.6. Zhotoviteľ sa zaväzuje dodať dielo riadne a včas. Zároveň sa zaväzuje vykonať dielo
na vlastné náklady a vlastné nebezpečenstvo, pričom pri plnení záväzkov vyplývajúcich
zo zmluvy musí postupovať s odbornou starostlivosťou.
1.7. Zhotoviteľ nemôže poveriť vykonaním diela inú osobu.
1.8. Objednávateľ sa zaväzuje zaplatiť zhotoviteľovi za riadne a včas vykonané dielo cenu
dohodnutú spôsobom, v rozsahu a za podmienok uvedených v článku III a IV tejto
zmluvy.
1.9. Objednávateľ sa zaväzuje poskytnúť zhotoviteľovi súčinnosť nevyhnutnú na riadne
plnenie záväzkov zhotoviteľa vyplývajúcich z ustanovení tejto zmluvy, spočívajúcu
v poskytovaní konzultácií, prípadne podkladov, ktoré má objednávateľ k dispozícii.
1.10. Zhotoviteľ na základe tejto zmluvy udeľuje objednávateľovi súhlas na zverejnenie
všetkých vyhotovených výstupov na informačnom portáli www.enviroportal.sk.

2

Zmluva o dielo č. 102/2018/3.3

Článok II
MIESTO A ČAS DODANIA DIELA
2.1. Miestom dodania diela je sídlo objednávateľa, uvedené v záhlaví tejto zmluvy.
2.2. Dielo podľa tejto zmluvy je zhotoviteľ povinný vykonať a odovzdať objednávateľovi
v lehote do dvoch mesiacov od nadobudnutia účinnosti tejto zmluvy.
2.3. Preukázateľné omeškanie objednávateľa s poskytnutím súčinnosti nevyhnutnej na
zhotovenie diela alebo ktorejkoľvek jeho časti má za následok, že zhotoviteľ nie je v
omeškaní so svojim plnením a lehota na odovzdanie diela sa upraví adekvátne omeškaniu
objednávateľa. Do lehoty podľa bodu 2.2 tohto článku sa nezapočítavajú dni, počas
ktorých je objednávateľ preukázateľne v omeškaní s poskytnutím súčinnosti nevyhnutnej
na zhotovenie diela alebo ktorejkoľvek jeho časti zhotoviteľom.
2.4. Zhotoviteľ je povinný písomne informovať objednávateľa o všetkých skutočnostiach,
ktoré môžu ohroziť včasné zhotovenie diela, a to bezodkladne po ich zistení.
2.5. Objednávateľ si vyhradzuje právo neprevziať dielo v prípade, ak dielo nezodpovedá tejto
zmluve, alebo je v rozpore so všeobecne záväznými právnymi predpismi platnými
v Slovenskej republike. Za neprevzaté dielo nie je objednávateľ povinný uhradiť
zhotoviteľovi ani preukázateľne vynaložené náklady, ktoré mu pri zhotovení diela
vznikli.
2.6. Objednávateľ je povinný bezodkladne po prevzatí diela od zhotoviteľa oboznámiť sa
s vytvoreným dielom a skontrolovať jeho obsah, rozsah a kvalitu. Prípadné zistené
nedostatky a/alebo vady je objednávateľ povinný písomne oznámiť zhotoviteľovi
bezodkladne po ich zistení, najneskôr však do desiatich (10) pracovných dní odo dňa
prevzatia diela od zhotoviteľa.
2.7. Zhotoviteľ dôvodne vznesené a riadne oznámené nedostatky a/alebo vady diela zo strany
objednávateľa odstráni, resp. vykoná nápravu do troch (3) pracovných dní odo dňa
prijatia písomného oznámenia objednávateľa v zmysle predchádzajúceho bodu tohto
článku zmluvy; ak sa zmluvné strany vzhľadom na povahu a rozsah oznámených vád
a/alebo nedostatkov písomne nedohodnú inak.
2.8. Všetky náklady v súvislosti s odstraňovaním vád diela znáša zhotoviteľ. Pokiaľ
zhotoviteľ neodstráni vady podľa pokynov objednávateľa v lehote podľa bodu 2.7. tohto
článku, má objednávateľ právo odstrániť vady sám alebo prostredníctvom tretej osoby,
a to na náklady zhotoviteľa.
2.9. Prevzatie diela v požadovanej kvalite potvrdí oprávnený zástupca objednávateľa
a oprávnený zástupca zhotoviteľa podpisom Preberacieho protokolu o odovzdaní
a prevzatí diela (ďalej aj ako „preberací protokol“), ktorý bude dokladom o riadnom
vypracovaní a odovzdaní diela a bude podkladom pre vystavenie faktúry. Vzor
preberacieho protokolu sa nachádza v prílohe č. 1 tejto zmluvy a tvorí jej neoddeliteľnú
súčasť.
Článok III
CENA ZA DIELO
3.1 Cena za dielo je stanovená podľa § 3 zákona Národnej rady Slovenskej republiky
č. 18/1996 Z. z. o cenách v znení neskorších predpisov, vyhlášky Ministerstva financií
Slovenskej republiky č. 87/1996 Z. z., ktorou sa vykonáva zákon Národnej rady
Slovenskej republiky č. 18/1996 Z. z o cenách v znení neskorších predpisov, a týmto

3

Zmluva o dielo č. 102/2018/3.3

spôsobom zostavená cena je cena maximálna, neprekročiteľná a zahŕňa všetky výdavky
zhotoviteľa spojené so zhotovením diela.
3.2 Cena za dielo sa skladá z nasledovných častí:
Cena bez DPH:
5 000,00 € (slovom: päťtisíc eur)
DPH 20%:
1 000,00 € (slovom: jedentisíc eur)
Cena spolu s DPH:
6 000,00 € (slovom: šesťtisíc eur)
3.3 Na základe ponuky zhotoviteľa ako úspešného uchádzača je cena diela v súlade
s výsledkom verejného obstarávania v celkovej výške podľa bodu 3.2 tohto článku.
Článok IV
PLATOBNÉ PODMIENKY
4.1 Objednávateľ neposkytne zhotoviteľovi na účely plnenia tejto zmluvy žiadny preddavok.
4.2 Zhotoviteľ je oprávnený vystaviť faktúru až po odovzdaní a prevzatí celého diela, na
základe písomného preberacieho protokolu podľa článku II bodu 2.9 tejto zmluvy, ktorý
bude prílohou vystavenej faktúry.
4.3 Zmluvné strany si ako spôsob platby dohodli bezhotovostný prevod na bankový účet
zhotoviteľa uvedený v záhlaví tejto zmluvy. Cena za dielo sa považuje za uhradenú
okamihom jej odpísania z účtu objednávateľa uvedeného v záhlaví tejto zmluvy.
4.4 Lehota splatnosti faktúry je 30 dní odo dňa jej doručenia objednávateľovi.
4.5 Každá faktúra musí obsahovať údaje v zmysle ustanovenia § 3a ods. 1 Obchodného
zákonníka a ustanovenia § 74 ods. 1 zákona č. 222/2004 Z. z. o dani z pridanej hodnoty
v znení neskorších predpisov. Vystavená faktúra musí obsahovať najmä: obchodné meno,
sídlo alebo miesto podnikania zhotoviteľa, právnu formu právnickej osoby, IČO, DIČ, IČ
DPH zhotoviteľa, ak je pridelené, názov, sídlo, IČO, DIČ objednávateľa, číslo zmluvy
objednávateľa a zhotoviteľa, číslo faktúry, deň vystavenia a deň splatnosti faktúry,
označenie finančného ústavu a číslo účtu, na ktorý má byť platba poukázaná, výšku ceny
za dielo bez dane, sadzbu dane, fakturovanú sumu celkom vrátane DPH a podpis
oprávnenej osoby.
4.6 V prípade, ak faktúra vystavená zhotoviteľom nebude spĺňať požiadavky v zmysle tohto
článku zmluvy, objednávateľ je oprávnený faktúru s uvedením konkrétnych nedostatkov
vrátiť bez jej zaplatenia zhotoviteľovi na prepracovanie. Počas doby prepracovávania
faktúry zhotoviteľom, nie je objednávateľ v omeškaní s úhradou faktúry, lehota splatnosti
prestáva plynúť. Nová 30-dňová lehota splatnosti začne plynúť až dňom doručenia novej
faktúry objednávateľovi, ktorá spĺňa požiadavky v zmysle ustanovení tejto zmluvy.
Článok V
KOMUNIKÁCIA A DORUČOVANIE
5.1 Zmluvné strany na účely tejto zmluvy určujú kontaktné osoby zodpovedné za vecnú
a odbornú komunikáciu v súvislosti s touto zmluvou:
a) za objednávateľa: Ing. Mária Solmošiová, telefónny kontakt 02/59 56 2145, e-mail:
maria.solmosiova@enviro.gov.sk.
b) za zhotoviteľa: Mgr. Pavla Gábrišová, telefónny kontakt 0903 160313, e-mail:
gabrisova@ekoconsult.sk.
5.2 Zmenu kontaktnej osoby podľa bodu 5.1 tohto článku oznámi zmluvná strana, u ktorej
k zmene došlo druhej zmluvnej strane bezodkladne, a to v písomnej forme na adresu

4

Zmluva o dielo č. 102/2018/3.3

uvedenú v záhlaví tejto zmluvy. Pre vylúčenie akýchkoľvek pochybností platí,
že na zmenu kontaktnej osoby podľa tohto bodu sa nevyžaduje uzatvorenie písomného
dodatku podľa článku IX. bodu 9.2 tejto zmluvy.
5.3 Zmluvné strany sa dohodli, že písomná komunikácia podľa tejto zmluvy alebo
v súvislosti s touto zmluvou sa bude doručovať doporučene poštou, treťou osobou
oprávnenou doručovať zásielky alebo osobne na adresu uvedenú v záhlaví tejto zmluvy
alebo na inú adresu písomne oznámenú druhej zmluvnej strane počas trvania tejto
zmluvy, formou e-mailu, pri bežnej komunikácii zaslaním spätného potvrdzujúceho
e-mailu príjemcom, pričom za spätný potvrdzujúci e-mail príjemcu sa nepovažuje správa
automaticky vygenerovaná systémom alebo faxom.
5.4 Za deň doručenia sa považuje deň prevzatia písomnosti. V prípade, ak adresát odmietne
písomnosť prevziať, za deň doručenia sa považuje deň odmietnutia prevzatia písomnosti.
V prípade, ak si adresát neprevezme písomnosť v úložnej lehote na pošte, písomnosť sa
považuje za doručenú v lehote 3 dní od jej vrátenia odosielateľovi, a to aj vtedy, ak sa
adresát o tom nedozvie. V prípade, ak sa písomnosť vráti odosielateľovi s označením
pošty „adresát neznámy“ alebo „adresát sa odsťahoval“ alebo s inou poznámkou
podobného významu, za deň doručenia sa považuje deň vrátenia zásielky odosielateľovi.
Článok VI
SANKCIE
6.1 Zmluvné strany sa dohodli, že v prípade omeškania zhotoviteľa s odovzdaním diela
vzniká objednávateľovi právo uplatniť si voči zhotoviteľovi zmluvnú pokutu vo výške
0,05 % z ceny diela za každý aj začatý deň omeškania až do riadneho odovzdania diela.
6.2 Zmluvné strany sa dohodli, že v prípade omeškania objednávateľa s úhradou riadne
doručenej a zhotoviteľom riadne vystavenej faktúry je zhotoviteľ oprávnený požadovať
od objednávateľa úroky z omeškania v súlade s nariadením vlády Slovenskej republiky
č. 21/2013 Z. z., ktorým sa vykonávajú niektoré ustanovenia Obchodného zákonníka
v znení neskorších predpisov.
6.3 Zhotoviteľ sa zaväzuje uhradiť zmluvnú pokutu do štrnástich (14) dní od doručenia
písomnej výzvy objednávateľa k úhrade zmluvnej pokuty s uvedením potrebných údajov
k vykonaniu úhrady.
6.4 Vznikom nároku na zmluvnú pokutu alebo jej zaplatením nie je dotknuté právo
objednávateľa na náhradu škody v plnom rozsahu.
Článok VII
UKONČENIE ZMLUVY
7.1 Táto zmluva sa ukončuje:
a) splnením predmetu zmluvy,
b) písomnou dohodou zmluvných strán,
c) písomným odstúpením od zmluvy v súlade s príslušnými ustanoveniami Obchodného
zákonníka,
d) zánikom ktorejkoľvek zo zmluvných strán bez právneho nástupcu.
7.2 Objednávateľ je oprávnený okamžite odstúpiť od tejto zmluvy v prípade podstatného
porušenia povinností zhotoviteľa podľa tejto zmluvy, pričom objednávateľ a zhotoviteľ

5

Zmluva o dielo č. 102/2018/3.3

sa dohodli, že akékoľvek porušenie zmluvnej povinnosti zhotoviteľom sa považuje za
podstatné porušenie jeho zmluvnej povinnosti.
7.3 Zhotoviteľ je oprávnený odstúpiť od tejto zmluvy v prípade, ak objednávateľ neuhradí
cenu diela ani v lehote dlhšej ako 30 dní od uplynutia lehoty splatnosti faktúry
a objednávateľ neuhradí faktúru ani na základe písomnej výzvy zhotoviteľa k jej úhrade
s poskytnutím dodatočnej primeranej lehoty na úhradu, ktorá nesmie byť kratšia ako 14
dní.
7.4 Odstúpenie od tejto zmluvy je účinné dňom doručenia písomného oznámenia zmluvnej
strany o odstúpení od zmluvy druhej zmluvnej strane.
7.5 Akékoľvek skončenie a zánik zmluvy sa nedotýka nároku na zaplatenie akýchkoľvek
sankcií podľa tejto zmluvy, nároku na náhradu vzniknutej škody, nárokov zhotoviteľa na
zaplatenie časti ceny za dovtedy vykonané a riadne odovzdané dielo.
Článok VIII
AUTORSKÉ PRÁVA A LICENČNÉ PODMIENKY
8.1 Zhotoviteľ touto zmluvou udeľuje objednávateľovi súhlas na akýkoľvek známy spôsob
použitia diela – licenciu. Zhotoviteľ udeľuje objednávateľovi výhradnú licenciu.
8.2 Zhotoviteľ udeľuje objednávateľovi licenciu bez časového, územného a vecného
obmedzenia. Zmluvné strany sa dohodli, že zhotoviteľ poskytuje objednávateľovi licenciu
bezodplatne.
8.3 Zhotoviteľ týmto udeľuje objednávateľovi súhlas na poskytnutie licencie v rozsahu
udelenej licencie (sublicencia) tretej osobe.
Článok IX
SPOLOČNÉ A ZÁVEREČNÉ USTANOVENIA
9.1 Pokiaľ v tejto zmluve nebolo dohodnuté inak, vzájomné vzťahy zmluvných strán sa riadia
príslušnými ustanoveniami Obchodného zákonníka, zákona č. 185/2015 Z. z. Autorský
zákon v znení neskorších predpisov a inými všeobecne záväznými právnymi predpismi
Slovenskej republiky ako i príslušnými právnymi predpismi Európskej únie.
9.2 Zmeny a doplnenia tejto zmluvy je možné vykonať len formou písomných očíslovaných
dodatkov podpísaných oprávnenými zástupcami oboch zmluvných strán. Dodatky budú
očíslované podľa poradia.
9.3 Zhotoviteľ vyhlasuje a podpisom tejto zmluvy potvrdzuje, že počas procesu verejného
obstarávania (ktorého sa zúčastnil ako uchádzač), ktorého výsledkom je táto zmluva
neposkytol informácie alebo doklady, ktoré sú nepravdivé alebo pozmenené tak, že
nezodpovedajú skutočnosti; nepokúsil sa neoprávnene ovplyvniť postup verejného
obstarávania; nepokúsil sa získať dôverné informácie, ktoré by mu poskytli neoprávnenú
výhodu; nebol v konflikte záujmov; neuzavrel v danom verejnom obstarávaní s iným
hospodárskym subjektom dohodu narúšajúcu hospodársku súťaž.
9.4 Táto zmluva nadobúda platnosť dňom jej podpísania obidvoma zmluvnými stranami a
účinnosť v zmysle ustanovenia § 47a ods. 1 zákona č. 40/1964 Zb. Občiansky zákonník v
znení neskorších predpisov a ustanovenia § 5a zákona č. 211/2000 Z. z. o slobodnom
prístupe k informáciám a o zmene a doplnení niektorých zákonov (zákon o slobode

6

Zmluva o dielo č. 102/2018/3.3

9.5

9.6
9.7

9.8
9.9
9.10

informácií) v znení neskorších predpisov dňom nasledujúcim po dni jej zverejnenia
v Centrálnom registri zmlúv vedenom Úradom vlády Slovenskej republiky.
Všetky spory, ktoré vzniknú z tejto zmluvy, vrátane sporov o jej platnosť, výklad alebo
ukončenie sa zmluvné strany zaväzujú prednostne riešiť vzájomným rokovaním, a to
prostredníctvom zástupcov svojich štatutárnych orgánov. V prípade, že zmluvné strany
spory vzniknuté v súvislosti s touto zmluvou alebo plnením záväzkov podľa tejto zmluvy
nevyriešia vzájomným rokovaním, budú tieto riešené na vecne a miestne príslušnom súde
v Slovenskej republike podľa právneho poriadku Slovenskej republiky.
Zmluvné strany výslovne súhlasia so zverejnením tejto zmluvy v jej plnom znení vrátane
príloh a dodatkov v Centrálnom registri zmlúv vedenom Úradom vlády Slovenskej
republiky.
V prípade, že akékoľvek ustanovenie tejto zmluvy je, alebo sa stane neplatným,
neúčinným a/alebo nevykonateľným, nie je tým dotknutá platnosť, účinnosť a/alebo
vykonateľnosť ostatných ustanovení tejto zmluvy, pokiaľ to nevylučuje v zmysle
príslušných právnych predpisov samotná povaha takého ustanovenia. Zmluvné strany sa
zaväzujú bez zbytočného odkladu po tom, ako zistia, že niektoré z ustanovení tejto
zmluvy je neplatné, neúčinné a/alebo nevykonateľné, nahradiť dotknuté ustanovenie
ustanovením novým, ktorého obsah bude v čo najväčšej miere zodpovedať vôli
zmluvných strán v čase uzatvorenia tejto zmluvy.
Táto zmluva je vyhotovená v piatich (5) rovnopisoch, z ktorých objednávateľ po jej
podpísaní obdrží štyri (4) vyhotovenia a zhotoviteľ jedno (1) vyhotovenie.
Neoddeliteľnou súčasťou tejto zmluvy je preberací protokol, ktorý tvorí prílohu č. 1 a opis
predmetu zákazky, ktorý tvorí prílohu č. 2 tejto zmluvy.
Zmluvné strany vyhlasujú, že si zmluvu pred jej podpísaním prečítali, jej obsahu
porozumeli a na znak súhlasu s jej obsahom ju podpísali. Zmluvné strany taktiež
prehlasujú, že pri podpise tejto zmluvy konali slobodne, vážne a že zmluva nebola
podpísaná v tiesni ani za nápadne nevýhodných podmienok.

V Bratislave, dňa ........
Za objednávateľa:

Za zhotoviteľa:

............................................

.....................................................

Ministerstvo životného prostredia
Slovenskej republiky
JUDr. Ľubomíra Kubišová,
generálna tajomníčka služobného úradu

EKOCONSULT - enviro, a.s.
Mgr. Pavla Gábrišová, konateľka

7

Zmluva o dielo č. 102/2018/3.3

Príloha č. 1 k Zmluve o dielo č. 102/2018/3.3
PREBERACÍ PROTOKOL

Názov zmluvy:
Číslo zmluvy
objednávateľa:
Číslo zmluvy
zhotoviteľa:
Dátum zverejnenia
zmluvy:

Zmluva o dielo uzatvorená podľa § 536 a nasl. zákona č.
513/1991 Zb. Obchodný zákonník v znení neskorších predpisov
102/2018-3.3

Dátum účinnosti
zmluvy:
Objednávateľ:

Ministerstvo životného prostredia Slovenskej republiky
Nám. Ľ. Štúra 1, 812 35 Bratislava

Zhotoviteľ:
Predmet prevzatia:
Bod 1.2. písm. a)
Bod 1.2. písm. b)
Bod 1.2. písm. c)
Bod 1.2. písm. d)
Bod 1.2. písm. e)
Bod 1.2. písm. f)

dielo v súlade s článkom I zmluvy
prehľad požiadaviek týkajúcich sa bilancie organických
rozpúšťadiel v zmysle platných právnych predpisov
prehľad jednotlivých VOC (vstupy, výstupy) pre vypracovanie
bilancie, vrátane ich grafického zobrazenia
výpočty spojené s bilanciou organických rozpúšťadiel (najmä
spotreba organických rozpúšťadiel, množstvo fugitívnych
emisií, množstvo celkových emisií, prepočty TOC na VOC pre
často používané organické rozpúšťadlá a pod.)
postup vypracovania ročnej bilancie organických rozpúšťadiel,
vrátane relevantných údajov pre konkrétne činnosti
sumarizácia najčastejších chýb v bilancií organických
rozpúšťadiel
preukázanie plnenia emisného limitu pre fugitívne emisie,
emisného limitu pre celkové emisie a požiadaviek redukčného
plánu

Potvrdenie o prebratí diela

8

Zmluva o dielo č. 102/2018/3.3

Za objednávateľa:

Za zhotoviteľa:

Meno

Meno

Podpis

Podpis

Miesto
a dátum

Miesto
a dátum

9

Zmluva o dielo č. 102/2018/3.3

Príloha č. 2 k Zmluve o dielo č. 102/2018/3.3
Opis predmetu zákazky:
Verejné obstarávanie:
Vypracovanie metodického pokynu výpočtu bilancie emisií prchavých organických zlúčenín
zo zariadení používajúcich organické rozpúšťadlá s názvom „Ročná bilancia organických
rozpúšťadiel“.
Tento metodický pokyn má slúžiť pre prevádzkovateľov zariadení používajúcich organické
rozpúšťadlá k vypracovaniu ročnej bilancie organických rozpúšťadiel ako aj pracovníkom
okresných úradov a Slovenskej inšpekcii životného prostredia na kontrolu požiadavky
vyplývajúcej zo zákona č. 137/2010 Z. z. o ovzduší v znení neskorších predpisov (ďalej len
„zákon“) a z § 28 vyhlášky MŽP SR č. 410/2012 Z. z., ktorou sa vykonávajú niektoré
ustanovenia zákona o ovzduší (ďalej len „vyhláška“).
Predmetom obstarávanej zákazky je
Návrh metodického pokynu „Ročná bilancia organických rozpúšťadiel“, ktorý má zahŕňať:
1. prehľad požiadaviek týkajúcich sa bilancie organických rozpúšťadiel v zmysle zákona č.
137/2010 Z. z. o ovzduší v znení neskorších predpisov a vyhlášky Ministerstva životného
prostredia č. 410/2012 Z. z., ktorou sa vykonávajú niektoré ustanovenia zákona o ovzduší
v znení neskorších predpisov,
2. prehľad jednotlivých tokov prchavých organických látok (ďalej len „VOC“) – vstupy,
výstupy) pre vypracovanie bilancie, vrátane ich grafického zobrazenia,
3. výpočty spojené s bilanciou organických rozpúšťadiel (najmä spotreba organických
rozpúšťadiel, množstvo fugitívnych emisií, množstvo celkových emisií, prepočty
celkových organických látok (ďalej len „TOC“) - na VOC pre často používané organické
rozpúšťadlá a pod.),,
4. postup vypracovania ročnej bilancie organických rozpúšťadiel, vrátane relevantných
údajov pre konkrétne činnosti,
5. sumarizácia najčastejších chýb v bilancií organických rozpúšťadiel,
6. preukázanie plnenia:
a. emisného limitu pre fugitívne emisie,
b. emisného limitu pre celkové emisie a
c. požiadaviek redukčného plánu
Metodický pokyn „Ročná bilancia organických rozpúšťadiel“ bude zverejnený na
informačnom portáli www.enviroportal.sk.
Požadovanú zákazku bude potrebné dodať do dvoch mesiacov od nadobudnutia účinnosti
zmluvy o dielo, uzatvorenej medzi objednávateľom ako verejným obstarávateľom
a zhotoviteľom ako úspešným uchádzačom, a to v rozsahu minimálne 40 normostrán.

10

