DOHODA MEDZI PREVÁDZKOVATEĽOM A SPROSTREDKOVATEĽOM
TIPOS, národná lotériová spoločnosť, a. s.
sídlo: Brečtanová 1, 830 07 Bratislava
IČO: 31 340 822
DIČ: 2020341455
IČ DPH: SK2020341455
zapísaná v obchodnom registri Okresného súdu Bratislava I, oddiel: Sa, vložka číslo: 499/B
konajúca prostredníctvom: Ing. Ján Barczi, predseda predstavenstva,
Mgr. Martin Bohoš, člen predstavenstva
(ďalej aj len ako „Prevádzkovateľ“)
a
ELET, s.r.o.
sídlo: Gorazdova 24, 811 04 Bratislava
IČO: 31 394 981
DIČ: 2020305562
IČ DPH: SK2020305562
zapísaná v obchodnom registri Okresného súdu Bratislava I, oddiel: Sro, vložka číslo: 8936/B
konajúca prostredníctvom: Ing. Rudolf Bista, konateľ
(ďalej aj len ako „Sprostredkovateľ“)
(Prevádzkovateľ a Sprostredkovateľ ďalej spolu aj len ako „Zmluvné strany“ alebo jednotlivo
„Zmluvná strana“)
NAKOĽKO
A. Prevádzkovateľ a Sprostredkovateľ uzavreli nižšie definovanú zmluvu, predmetom ktorej je
úprava vzájomných práv a povinností tam určených;
B. Prevádzkovateľ spracúva v danom informačnom systéme určené osobné údaje dotknutých osôb
definovaných nižšie v tejto Dohode, pričom sám určil účel a prostriedky takéhoto spracúvania;
C. Pri plnení zmluvy podľa písmena A vyššie dochádza o.i. k spracúvaniu osobných údajov
dotknutých osôb podľa písmena B vyššie v určenom rozsahu Sprostredkovateľom, na základe
poverenia Prevádzkovateľa.

S ohľadom na vyššie uvedené skutočnosti sa Prevádzkovateľ a Sprostredkovateľ dohodli na
uzavretí tejto Dohody medzi prevádzkovateľom a sprostredkovateľom (ďalej aj len ako
„Dohoda“) v nasledovnom znení:
ČLÁNOK 1
DEFINÍCIE
Priradenie definícií
1.1

Na účely tejto Dohody budú definovaným pojmom priradené určené definície, a to
nasledovne:
1.1.1
Dotknutými osobami sa rozumejú osoby určené v prílohe č. 1 k tejto Dohode;
1.1.2
Osobnými údajmi sa rozumejú osobné údaje určené v prílohe č. 1 k tejto Dohode;

___________________________________________________________________________
Dohoda medzi prevádzkovateľom a sprostredkovateľom
1/12

1.1.3
1.1.4
1.1.5

1.1.6

1.1.7

Pôvodným zákonom sa rozumie zákon č. 122/2013 Z. z. o ochrane osobných
údajov a o zmene a doplnení niektorých zákonov v znení neskorších predpisov;
Novým zákonom sa rozumie zákon č. 18/2018 Z. z. o ochrane osobných údajov
a o zmene a doplnení niektorých zákonov;
GDPR sa rozumie Nariadenie Európskeho parlamentu a Rady (EÚ) 2016/679 z 27.
apríla 2016 o ochrane fyzických osôb pri spracúvaní osobných údajov a o voľnom
pohybe takýchto údajov, ktorým sa zrušuje smernica 95/46/ES (všeobecné
nariadenie o ochrane údajov);
Predpismi na úseku ochrany osobných údajov sa rozumejú všeobecne záväzné
právne predpisy, vrátane právnych aktov Európskej únie, ktorých predmetom
úpravy je ochrana fyzických osôb pri spracúvaní osobných údajov, vrátane Nového
zákona a GDPR, ako aj akékoľvek záväzné usmernenie, stanovisko alebo
vyjadrenie vydané príslušným orgánom verejnej správy (vrátane orgánov
Európskej únie), do ktorého pôsobnosti patrí (aj) ochrana fyzických osôb pri
spracúvaní osobných údajov;
Zmluvou sa rozumie zmluva definovaná v prílohe č. 1 k tejto Dohode.

ČLÁNOK 2
PREDMET DOHODY
Predmet Dohody
2.1

Predmetom tejto Dohody je úprava podmienok pri spracúvaní Osobných údajov Dotknutých
osôb Sprostredkovateľom v súvislosti so Zmluvou a úprava práv a povinností Zmluvných
strán s tým spojených, za podmienok a v rozsahu určenom Dohodou.

2.2

Táto Dohoda komplexne upravuje práva a povinnosti Prevádzkovateľa a Sprostredkovateľa
v súvislosti so spracúvaním Osobných údajov Dotknutých osôb Sprostredkovateľom, ak
z tejto Dohody nevyplýva výslovne inak; týmto nie je dotknutý čl. 6 ods. 6.1 bod 6.1.1 tejto
Dohody.

Poverenie na spracúvanie
2.3

Prevádzkovateľ poveruje Sprostredkovateľa spracúvaním Osobných údajov Dotknutých
osôb v mene a na účet Prevádzkovateľa, a to za podmienok určených touto Dohodou
v súlade s čl. 28 ods. 3 GDPR.

Účel spracúvania
2.4

Prevádzkovateľ spracúva Osobné údaje Dotknutých osôb za účelom, resp. účelmi
definovanými v prílohe č. 1 k tejto Dohode (ďalej aj len ako „Určený účel“). Vzhľadom na
predmet Zmluvy, prostredníctvom ktorej zabezpečuje Prevádzkovateľ výkon činností tam
určených Sprostredkovateľom, Prevádzkovateľ poveruje Sprostredkovateľa, aby spracúval
Osobné údaje Dotknutých osôb v jeho mene za Určeným účelom, pričom zároveň platí, že:
2.4.1
Sprostredkovateľ je oprávnený spracúvať len tie Osobné údaje Dotknutých osôb,
ktoré zodpovedajú Určenému účelu ich spracúvania a len na tento Určený účel;
2.4.2
Sprostredkovateľ je povinný spracúvať len také Osobné údaje Dotknutých osôb,
ktoré rozsahom a obsahom zodpovedajú Určenému účelu a sú nevyhnutné pre
jeho dosiahnutie;
2.4.3
Sprostredkovateľ je povinný udržiavať Osobné údaje Dotknutých osôb získané na
rozdielne účely oddelene a zabezpečiť, aby Osobné údaje Dotknutých osôb boli
spracúvané iba spôsobom, ktorý zodpovedá účelu, pre ktorý boli získané;

___________________________________________________________________________
Dohoda medzi prevádzkovateľom a sprostredkovateľom
2/12

2.4.4

2.4.5

Sprostredkovateľ je povinný spracúvať iba správne, kompletné a aktuálne Osobné
údaje Dotknutých osôb vo vzťahu k účelu ich spracúvania a naložiť s nesprávnymi
a nekompletnými Osobnými údajmi Dotknutých osôb v súlade s Predpismi na
úseku ochrany osobných údajov a touto Dohodou;
Sprostredkovateľ je povinný spracúvať Osobné údaje Dotknutých osôb v súlade s
dobrými mravmi a konať spôsobom, ktorý nie je v rozpore s touto Dohodou a
GDPR a ani ich neobchádza.

Spracovateľské operácie
2.5

Sprostredkovateľ je oprávnený vykonávať s Osobnými údajmi Dotknutých osôb výlučne
spracovateľské operácie určené v prílohe č. 1 k tejto Dohode. Pri spracúvaní Osobných
údajov je Sprostredkovateľ oprávnený využívať aj automatizované prostriedky spracúvania,
ak Prevádzkovateľ výslovne neurčí inak. Sprostredkovateľ je oprávnený spracúvať Osobné
údaje Dotknutých osôb výlučne na území Slovenskej republiky a nie je oprávnený vykonať
akýkoľvek cezhraničný prenos, a to ani v rámci Európskej únie.

2.6

Povaha spracúvania Osobných údajov Dotknutých osôb vyplýva z podmienok Zmluvy,
Určeného účelu a z tejto Dohody, pričom Sprostredkovateľ je povinný ju zohľadniť pri plnení
povinností podľa tejto Dohody; v prípade ak má Sprostredkovateľ pochybnosti o správnosti
povahy spracúvania Osobných údajov Dotknutých osôb, je povinný bez zbytočného odkladu
kontaktovať Prevádzkovateľa a vyžiadať si ďalšie pokyny ohľadom spracúvania Osobných
údajov Dotknutých osôb.

Trvanie spracúvania
2.7
Sprostredkovateľ je oprávnený spracúvať Osobné údaje Dotknutých osôb počas
doby trvania Dohody, ak Prevádzkovateľ písomne neurčí inak. Prevádzkovateľ môže
kedykoľvek písomne požiadať Sprostredkovateľa, aby ukončil spracúvanie Osobných
údajov Dotknutých osôb, a to aj bez uvedenia dôvodu.

ČLÁNOK 3
PRÁVA A POVINNOSTI ZMLUVNÝCH STRÁN PRI SPRACÚVANÍ OSOBNÝCH ÚDAJOV
Pokyny a právny rámec spracúvania Osobných údajov
3.1

Prevádzkovateľ je oprávnený udeľovať Sprostredkovateľovi pri spracúvaní Osobných údajov
Dotknutých osôb pokyny, a to kedykoľvek a v akejkoľvek dokumentovateľnej forme
(vrátane elektronickej formy), a to aj bez súhlasu Sprostredkovateľa. Prevádzkovateľ je tiež
oprávnený takéto pokyny meniť alebo rušiť kedykoľvek a v akejkoľvek dokumentovateľnej
forme (vrátane elektronickej formy), a to aj bez súhlasu Sprostredkovateľa.

3.2

Sprostredkovateľ je povinný spracúvať Osobné údaje Dotknutých osôb len na základe
zdokumentovaných pokynov Prevádzkovateľa podľa odseku 3.1; ich príkladný výpočet ku
dňu uzavretia Dohody je uvedený v prílohe č. 1 k tejto Dohode.

3.3

Sprostredkovateľ je povinný dodržať povinnosť podľa odseku 3.2, aj pokiaľ ide
o cezhraničný prenos Osobných údajov Dotknutých osôb do tretej krajiny alebo
medzinárodnej organizácie, s výnimkou prípadov, keď si to vyžaduje právo Európskej únie
alebo právo členského štátu Európskej únie, ktorému Sprostredkovateľ podlieha; v takom
prípade Sprostredkovateľ oznámi Prevádzkovateľovi túto právnu požiadavku pred

___________________________________________________________________________
Dohoda medzi prevádzkovateľom a sprostredkovateľom
3/12

vykonaním cezhraničného prenosu Osobných údajov Dotknutých osôb, pokiaľ dané právo
takéto oznámenie nezakazuje zo závažných dôvodov verejného záujmu.
3.4

V prípade akýchkoľvek pochybností o pokynoch Prevádzkovateľa pri spracúvaní Osobných
údajov Dotknutých osôb, je Sprostredkovateľ povinný si tieto od Prevádzkovateľa vyžiadať,
resp. ich dať potvrdiť, rovnako v prípade pochybností o spôsobe ich plnenia, je povinný
požiadať o ich doplnenie alebo spresnenie; Sprostredkovateľa to nezbavuje jeho
zodpovednosti, ak dovtedy udelené pokyny boli určité alebo vyplývajú z Dohody alebo zo
Zmluvy. V prípade takejto žiadosti Sprostredkovateľa je Prevádzkovateľ povinný pokyny
Sprostredkovateľovi udeliť.

3.5

Sprostredkovateľ je povinný spracúvať Osobné údaje Dotknutých osôb za podmienok
určených touto Dohodou a Predpismi na úseku ochrany osobných údajov. Pre vylúčenie
akýchkoľvek pochybností platí, že žiadne ustanovenia tejto Dohody, ako ani žiadne práva
a povinnosti z nej vyplývajúce, nezbavujú Sprostredkovateľa povinností, ktoré pre neho
vyplývajú priamo z Predpisov na úseku ochrany osobných údajov.

Osoby oprávnené spracúvať Osobné údaje
3.6

Sprostredkovateľ je povinný spracúvať Osobné údaje Dotknutých osôb výlučne
prostredníctvom oprávnených osôb, t.j. ním určených a riadne poučených osôb, ktoré pre
neho vykonávajú činnosti a plnia úlohy, a to na základe uzatvoreného právneho vzťahu,
ktorý je považovaný za závislú prácu alebo obdobný právny vzťah (najmä pracovný pomer,
obdobný pracovnoprávny vzťah - napríklad dohody o prácach vykonávaných mimo
pracovného pomeru, služobný pomer, výkon práce vo verejnom záujme alebo
štátnozamestnanecký pomer) a ktoré v určenom rozsahu používa na plnenie Zmluvy
a Dohody (ďalej aj len ako „Oprávnená osoba“); za Oprávnenú osobu sa na účely tejto
Dohody nepovažuje subjekt, ktorý je subdodávateľom Sprostredkovateľa, prostredníctvom
ktorého Sprostredkovateľ plní povinnosti podľa tejto Dohody, ak je Sprostredkovateľ na
základe predchádzajúceho súhlasu Prevádzkovateľa oprávnený plniť povinnosti podľa tejto
Dohody prostredníctvom subdodávateľa.

3.7

Sprostredkovateľ je povinný zabezpečiť, aby sa Oprávnené osoby preukázateľne zaviazali, že
zachovajú dôvernosť informácií, a to najmä ale nielen vo vzťahu k Osobným údajom
Dotknutých osôb, ak im táto povinnosť nevyplýva z príslušných všeobecne záväzných
právnych predpisov. Sprostredkovateľ je tiež povinný zabezpečiť to, aby Oprávnené osoby
dodržiavali povinnosti určené najmä v tejto Dohode a v Predpisoch na úseku ochrany
osobných údajov.

3.8

Sprostredkovateľ je povinný zabezpečiť, aby Oprávnené osoby spracúvali Osobné údaje
Dotknutých osôb výlučne za podmienok určených touto Dohodou, podľa pokynov
Prevádzkovateľa a v súlade s GDPR a dodržiavali všetky povinnosti Sprostredkovateľa,
pričom Sprostredkovateľ za týmto účelom vykoná všetky potrebné opatrenia, a to najmä
ale nielen transparentné určenie Oprávnených osôb, preukázateľné poučenie Oprávnených
osôb o ich povinnostiach, účinné zamedzenie akémukoľvek prístupu iným ako Oprávneným
osobám k Osobným údajom Dotknutých osôb.

___________________________________________________________________________
Dohoda medzi prevádzkovateľom a sprostredkovateľom
4/12

Bezpečnostné opatrenia
3.9

Sprostredkovateľ je povinný vykonať všetky požadované opatrenia podľa článku 32 GDPR,
a to najmä:
3.9.1
prijať so zreteľom na najnovšie poznatky, náklady na vykonanie opatrení a na
povahu, rozsah, kontext a účely spracúvania Osobných údajov Dotknutých osôb,
ako aj na riziká s rôznou pravdepodobnosťou a závažnosťou pre práva a slobody
Dotknutých osôb, primerané technické a organizačné opatrenia s cieľom zaistiť
úroveň bezpečnosti primeranú tomuto riziku, pričom uvedené opatrenia prípadne
zahŕňajú aj:
3.9.1.1
pseudonymizáciu a šifrovanie Osobných údajov Dotknutých osôb;
3.9.1.2
schopnosť zabezpečiť trvalú dôvernosť, integritu, dostupnosť a
odolnosť systémov spracúvania Osobných údajov Dotknutých osôb
a služieb;
3.9.1.3
schopnosť včas obnoviť dostupnosť Osobných údajov Dotknutých
osôb a prístup k nim v prípade fyzického alebo technického incidentu;
3.9.1.4
proces pravidelného testovania, posudzovania a hodnotenia
účinnosti technických a organizačných opatrení na zaistenie
bezpečnosti spracúvania Osobných údajov Dotknutých osôb;
3.9.2
pri posudzovaní primeranej úrovne bezpečnosti prihliadať predovšetkým na
riziká, ktoré predstavuje spracúvanie, a to najmä v dôsledku náhodného alebo
nezákonného zničenia, straty, zmeny a neoprávneného poskytnutia Osobných
údajov Dotknutých osôb, ktoré sa prenášajú, uchovávajú alebo inak spracúvajú,
alebo neoprávneného prístupu k takýmto Osobným údajom Dotknutých osôb.

3.10

Sprostredkovateľ vykoná potrebné úkony na zabezpečenie toho, aby každá Oprávnená
osoba konajúca na základe poverenia Sprostredkovateľa, ktorá má prístup k Osobným
údajom Dotknutých osôb, spracúvala tieto Osobné údaje Dotknutých osôb len na základe
pokynov Prevádzkovateľa, za podmienok určených Dohodou, s výnimkou prípadov, keď sa
to od nej vyžaduje podľa práva Európskej únie alebo práva členského štátu Európskej únie.

Ďalší sprostredkovatelia
3.11

Sprostredkovateľ je povinný dodržiavať podmienky zapojenia ďalšieho sprostredkovateľa
ako subdodávateľa, a to nasledovne:
3.11.1 Prevádzkovateľ dáva Sprostredkovateľovi všeobecné písomné povolenie
Prevádzkovateľa na zapojenie ďalšieho sprostredkovateľa do vykonávania
všetkých spracovateľských činností, ku ktorým dochádza pri spracúvaní Osobných
údajov Dotknutých Osôb podľa tejto Dohody, Zmluvy, Predpisov na úseku ochrany
osobných údajov a pokynov Prevádzkovateľa;
3.11.2 v prípade zapojenia ďalšieho sprostredkovateľa sa Sprostredkovateľ nezbavuje
v žiadnom rozsahu jeho povinností a zodpovednosti, a to najmä ale nie len voči
Prevádzkovateľovi a je v plnom rozsahu povinný si plniť svoje povinnosti podľa
tejto Dohody a Predpisov na úseku ochrany osobných údajov;
3.11.3 pri zapojení ďalšieho sprostredkovateľa zodpovedá Sprostredkovateľ tak, akoby
plnenie uskutočňoval sám;
3.11.4 Sprostredkovateľ informuje Prevádzkovateľa bezodkladne aj o akýchkoľvek
zamýšľaných zmenách v súvislosti s pridaním, ukončením alebo nahradením
ďalších sprostredkovateľov;
3.11.5 v prípade akýchkoľvek námietok Prevádzkovateľa pri oznámení podľa bodu 3.11.4,
je Sprostredkovateľ povinný bezodkladne vyhovieť požiadavke Prevádzkovateľa na
nezapojenie Prevádzkovateľom označeného sprostredkovateľa;

___________________________________________________________________________
Dohoda medzi prevádzkovateľom a sprostredkovateľom
5/12

3.11.6

ak Sprostredkovateľ zapojí do vykonávania spracovateľských činností v mene a na
účet Prevádzkovateľa, je Sprostredkovateľ povinný tomuto ďalšiemu
sprostredkovateľovi prostredníctvom zmluvy alebo iného právneho aktu podľa
práva Európskej únie alebo práva členského štátu Európskej únie uložiť rovnaké
povinnosti ochrany Osobných údajov Dotknutých osôb, ako sa stanovujú podľa
tejto Dohody, a to predovšetkým poskytnutie dostatočných záruk na vykonanie
primeraných technických a organizačných opatrení takým spôsobom, aby
spracúvanie Osobných údajov Dotknutých osôb spĺňalo požiadavky podľa tejto
Dohody a Predpisov na úseku ochrany osobných údajov.

Súčinnosť a kontrola
3.12

Sprostredkovateľ je povinný po zohľadnení povahy spracúvania Osobných údajov
Dotknutých osôb v čo najväčšej miere pomáhať Prevádzkovateľovi vhodnými technickými a
organizačnými opatreniami, pri plnení jeho povinností reagovať na žiadosti o výkon práv
Dotknutej osoby podľa Predpisov na úseku ochrany osobných údajov, najmä ale nielen
kapitola III GDPR. Sprostredkovateľ je tiež povinný bez zbytočného odkladu poskytovať
Prevádzkovateľovi všetku potrebnú súčinnosť podľa jeho požiadavky pri zabezpečení
plnenia tejto Dohody a povinností vyplývajúcich z Predpisov na úseku ochrany osobných
údajov. V prípade, že sa na Sprostredkovateľa obráti Dotknutá osoba so žiadosťou
o uplatnenie akýchkoľvek práv alebo požiadaviek podľa Predpisov na úseku ochrany
osobných údajov, Sprostredkovateľ o tom bezodkladne, najneskôr do 24 hodín od prijatia
takejto žiadosti Dotknutej osoby Sprostredkovateľom, informuje Prevádzkovateľa
a následne postupuje podľa pokynov Prevádzkovateľa; povinnosti Sprostredkovateľa podľa
Predpisov na úseku ochrany osobných údajov a tejto Dohody tým nie sú dotknuté.

3.13

Sprostredkovateľ je povinný pomáhať Prevádzkovateľovi zabezpečiť plnenie povinností
podľa článkov 32 až 36 GDPR s prihliadnutím na povahu spracúvania a informácie dostupné
Sprostredkovateľovi.

3.14

Sprostredkovateľ je povinný bezodkladne poskytnúť Prevádzkovateľovi všetky informácie
potrebné na preukázanie splnenia svojich povinností podľa tejto Dohody a Predpisov na
úseku ochrany osobných údajov, a to podľa požiadavky Prevádzkovateľa, a to najmä ale
nielen preukázanie vykonania všetkých potrebných technických a organizačných
bezpečnostných opatrení na ochranu Osobných údajov Dotknutých osôb podľa Dohody a
Predpisov na úseku ochrany osobných údajov.

3.15

Sprostredkovateľ je povinný umožniť Prevádzkovateľovi vykonať audity, ako aj kontroly
vykonávané Prevádzkovateľom alebo iným audítorom, ktorého poveril Prevádzkovateľ
a Sprostredkovateľ je povinný poskytnúť súčinnosť v rozsahu a podľa požiadavky
Prevádzkovateľa alebo ním povereného audítora, a to najmä ale nielen poskytnúť potrebné
informácie, prístup k databázam, priestorom a zariadeniam, kde sa spracúvajú Osobné
údaje Dotknutých osôb.

3.16

Sprostredkovateľ je povinný so zreteľom na odsek 3.1 bezodkladne informovať
Prevádzkovateľa, ak sa podľa jeho názoru pokynom porušuje táto Dohoda alebo Predpisy
na úseku ochrany osobných údajov.

3.17

Sprostredkovateľ je povinný plniť určené povinnosti voči Dotknutej osobe, a to v rozsahu
podľa prílohy č. 1 k tejto Dohode, resp. podľa pokynov Prevádzkovateľa.

___________________________________________________________________________
Dohoda medzi prevádzkovateľom a sprostredkovateľom
6/12

3.18

Sprostredkovateľ je povinný bezodkladne poskytovať Prevádzkovateľovi všetku požadovanú
súčinnosť pri posúdení vplyvu plánovaných spracovateľských operácií na ochranu Osobných
údajov Dotknutých osôb a vykonať všetky opatrenia s tým spojené.

Záznamy o spracovateľských operáciách
3.19

Sprostredkovateľ je povinný viesť záznamy o všetkých kategóriách spracovateľských
činností, ktoré vykonal v mene a na účet Prevádzkovateľa, pričom tieto záznamy obsahujú
najmä:
3.19.1 meno/názov a kontaktné údaje Sprostredkovateľa, Prevádzkovateľa a
zodpovednej osoby, ak bola určená;
3.19.2 kategórie spracúvania Osobných údajov Dotknutých osôb vykonávaného v mene
a na účet Prevádzkovateľa;
3.19.3 v príslušných prípadoch cezhraničné prenosy Osobných údajov Dotknutých osôb
do tretej krajiny alebo medzinárodnej organizácii vrátane označenia predmetnej
tretej krajiny alebo medzinárodnej organizácie a v prípade cezhraničných
prenosov uvedených v článku 49 ods. 1 druhom pododseku GDPR dokumentáciu
primeraných záruk;
3.19.4 podľa možností všeobecný opis technických a organizačných bezpečnostných
opatrení uvedených v článku 32 ods. 1 GDPR.

3.20

Sprostredkovateľ je povinný viesť záznamy podľa odseku 3.19 v písomnej podobe (napríklad
v elektronickej podobe).

3.21

Sprostredkovateľ je povinný na požiadanie sprístupniť záznamy podľa odseku 3.19
Prevádzkovateľovi alebo dozornému orgánu.

Hlásenie bezpečnostného incidentu
3.22

Sprostredkovateľ je povinný bezodkladne informovať Prevádzkovateľa o porušení ochrany
Osobných údajov Dotknutých osôb, a to bez zbytočného odkladu po tom, čo sa o porušení
ochrany Osobných údajov Dotknutých osôb dozvedel. Sprostredkovateľ je tiež povinný
bezodkladne informovať Prevádzkovateľa, ak sú Osobné údaje Dotknutých osôb alebo ich
ochrana čo i len potenciálne ohrozená alebo hrozí v súvislosti s nimi škoda alebo ujma alebo
je možné takéto hrozby dôvodne predpokladať, a to najmä uvedením:
3.22.1 opisu povahy porušenia ochrany Osobných údajov Dotknutých osôb vrátane,
podľa možností, kategórií a približného počtu Dotknutých osôb, ktorých sa
porušenie týka, a kategórií a približného počtu dotknutých záznamov o Osobných
údajoch Dotknutých osôb;
3.22.2 opisu pravdepodobných následkov porušenia ochrany Osobných údajov
Dotknutých osôb;
3.22.3 opisu opatrení prijatých alebo navrhovaných Sprostredkovateľom s cieľom
napraviť porušenie ochrany Osobných údajov Dotknutých osôb vrátane, podľa
potreby, opatrení na zmiernenie jeho potenciálnych nepriaznivých dôsledkov;

a súčasne je v takom prípade Sprostredkovateľ povinný:
(i)
(ii)

3.23

zdokumentovať každý prípad porušenia;
prijať opatrenia určené Prevádzkovateľom na riešenie prípadov.

Sprostredkovateľ má povinnosť postupovať primerane podľa odseku 3.22 tiež v prípade
akéhokoľvek porušenia Zmluvy alebo Dohody alebo hrozby ich porušenia, ak ich možno
dôvodne predpokladať.

___________________________________________________________________________
Dohoda medzi prevádzkovateľom a sprostredkovateľom
7/12

Povinnosť mlčanlivosti
3.24

Sprostredkovateľ je povinný zachovávať mlčanlivosť o Osobných údajoch Dotknutých osôb,
pričom táto povinnosť trvá aj po skončení spracúvania Osobných údajov Dotknutých osôb,
resp. aj po skončení Zmluvy a Dohody; súčasťou tejto povinnosti je aj povinnosť zabezpečiť
zachovávanie mlčanlivosti v rovnakom rozsahu Oprávnenými osobami, ďalšími
sprostredkovateľmi ako subdodávateľmi a inými fyzickými osobami, ktoré v rámci svojej
činnosti (napr. údržba a servis technických prostriedkov) prídu do styku s Osobnými údajmi
Dotknutých osôb u Sprostredkovateľa. Týmto nie sú dotknuté osobitné dohody Zmluvných
strán, vrátane Zmluvy o povinnosti mlčanlivosti, ak takéto boli uzavreté.

3.25

S Osobnými údajmi Dotknutých osôb je možné nakladať výlučne za podmienok určených
touto Dohodou, pričom sa nesmú využiť na iný než Určený účel podľa tejto Dohody a ani
pre osobnú potrebu akejkoľvek osoby.

Ukončenie spracúvania
3.26

Sprostredkovateľ sa zaväzuje po ukončení Dohody na základe rozhodnutia (pokynu)
Prevádzkovateľa všetky Osobné údaje Dotknutých osôb vymazať (zlikvidovať) alebo vrátiť
Prevádzkovateľovi a vymazať (zlikvidovať) existujúce kópie, pokiaľ právo Európskej únie
alebo právo členského štátu Európskej únie nepožaduje uchovávanie Osobných údajov
Dotknutých osôb.

ČLÁNOK 4
VYHLÁSENIA
Obsah vyhlásení
4.1

Sprostredkovateľ vyhlasuje a potvrdzuje Prevádzkovateľovi nasledovné:
4.1.1
má dostatočné prostriedky, kapacity, materiálny a personálny substrát, ktoré mu
umožňujú prijatie primeraných technických a organizačných bezpečnostných
opatrení tak, aby spracúvanie Osobných údajov Dotknutých osôb spĺňalo
požiadavky tejto Dohody a Predpisov na úseku ochrany osobných údajov, a aby sa
zabezpečila ochrana práv Dotknutých osôb, a
4.1.2
svoje povinnosti podľa Dohody a Predpisov na úseku ochrany osobných údajov si
bude plniť s riadnou odbornou starostlivosťou a vyvinie všetko potrebné úsilie,
ktoré je potrebné na zabezpečenie splnenia jeho povinností podľa Dohody
a GDPR.

Tieto vyhlásenia sa považujú za opakované a trvajúce počas celej doby trvania
Dohody.
Prevádzkovateľ sa v plnom rozsahu spolieha na vyhlásenia a záruky Sprostredkovateľa
uvedené v tejto Dohode a osobitne nepreveruje ich úplnosť a pravdivosť. Sprostredkovateľ
žiada Prevádzkovateľa, aby sa spoľahol na vyhlásenia a záruky uvedené v tejto Dohode a
uzatvoril s ním túto Dohodu.

___________________________________________________________________________
Dohoda medzi prevádzkovateľom a sprostredkovateľom
8/12

ČLÁNOK 5
SANKCIE
Odškodnenie
5.1
Sprostredkovateľ sa zaväzuje v plnom rozsahu odškodniť Prevádzkovateľa v prípade,
ak Prevádzkovateľovi vznikne škoda predstavujúca peňažnú sumu, ktorú bol
Prevádzkovateľ povinný uhradiť na základe právoplatného rozhodnutia súdu alebo
akéhokoľvek orgánu verejnej správy alebo iného orgánu v ktoromkoľvek členskom
štáte Európskej únie, a to z dôvodu, ktorý preukázateľne spočíval v konaní
Sprostredkovateľa alebo nepravdivosti alebo neúplnosti akéhokoľvek vyhlásenia (o
ktorom mal Sprostredkovateľ vedieť) alebo záruky Sprostredkovateľa. Pre vylúčenie
pochybností sa škodou rozumie pokuta za správny delikt uložená Prevádzkovateľovi
alebo peňažná náhrada poskytnutá Dotknutej osobe bez sumy akýchkoľvek trov
súdneho alebo správneho konania, ktoré Prevádzkovateľovi v súvislosti so škodou
vznikli. Konaním Sprostredkovateľa sa na účely tejto Dohody rozumie akékoľvek
konanie, ktoré je v rozpore s touto Dohodou, Zmluvou alebo s Predpismi na úseku
ochrany osobných údajov, ako aj opomenutie alebo zdržanie sa konania, na ktoré je
podľa Dohody, Zmluvy alebo Predpisov na úseku ochrany osobných údajov povinný
alebo zaviazaný alebo poskytnutie vadného plnenia. Prevádzkovateľ je oprávnený
požadovať od Sprostredkovateľa odškodnenie v rozsahu a za podmienok uvedených
v tomto ustanovení Dohody. Odškodnenie je podmienené tým, že Prevádzkovateľ ako
aj Sprostredkovateľ sa zaväzujú, že vyvinú maximálne úsilie, aby minimalizovali
rozsah škôd.
Zmluvná pokuta
5.2
Sprostredkovateľ je povinný zaplatiť Prevádzkovateľovi na základe jeho výzvy
zmluvnú pokutu vo výške 1000 EUR (slovom: jedentisíc eur) za každé jednotlivé, aj
opakované, porušenie povinností Sprostredkovateľa uvedené v čl. 2, čl. 3 a čl. 4
Dohody, ak sa Zmluvné strany nedohodnú inak.
Náhrada škody a zmluvná pokuta
5.3
Zaplatením zmluvnej pokuty nie je dotknutý nárok Prevádzkovateľa na náhradu
škody. Prevádzkovateľ je súčasne oprávnený domáhať sa náhrady škody
presahujúcej zmluvnú pokutu.

___________________________________________________________________________
Dohoda medzi prevádzkovateľom a sprostredkovateľom
9/12

ČLÁNOK 6
SPOLOČNÉ A ZRUŠUJÚCE USTANOVENIA
Zrušujúce ustanovenia
6.1

Zmluvné strany sa dohodli, že touto Dohodou:
6.1.1
sa zrušujú všetky ustanovenia Zmluvy, ktoré upravujú práva a povinnosti
Zmluvných strán upravené touto Dohodou, pokiaľ sú v rozpore s touto Dohodou
alebo obsahujú duplicitnú úpravu predmetu tejto Dohody; na tieto účely sa táto
Dohoda považuje za dodatok k Zmluve, pričom ostatné ustanovenia Zmluvy,
nedotknuté touto Dohodou, zostávajú naďalej v platnosti a sú účinné v plnom
rozsahu,
6.1.2
sa zrušuje v plnom rozsahu osobitná zmluva uzatvorená medzi Prevádzkovateľom
a Sprostredkovateľom podľa § 8 Pôvodného zákona ako osobitná zmluva
upravujúca podmienky spracúvania osobných údajov Sprostredkovateľom v mene
a na účet Prevádzkovateľa, a teda právny úkon odlišný a samostatný od Zmluvy,
ak takáto osobitná zmluva bola medzi Zmluvnými stranami uzavretá, za účelom
poverenia Sprostredkovateľa ako sprostredkovateľa a stanovenia podmienok
spracúvania určených Osobných údajov Dotknutých osôb v súvislosti so Zmluvou
Sprostredkovateľom ako sprostredkovateľom podľa Pôvodného zákona; na tieto
účely sa táto Dohoda považuje aj za dodatok k takejto zmluve, resp. za dohodu
o jej zrušení, a
6.1.3
nie je dotknutá v žiadnom rozsahu osobitná zmluva medzi Prevádzkovateľom
a Sprostredkovateľom ohľadne ochrany dôverných informácií v súvislosti so
Zmluvou, ak takáto bola uzavretá, a to ani v tom prípade, ak tvorí súčasť Zmluvy.

Spoločné ustanovenia
6.2

Zmluvné strany berú na vedomie, že zostavovateľom/zhotoviteľom a vlastníkom databázy
všetkých údajov Dotknutých osôb, vrátane Osobných údajov Dotknutých osôb, je
Prevádzkovateľ, v mene a na účet ktorého sú Osobné údaje Dotknutých osôb spracúvané a
ktorému patrí aj osobitné právo k tejto databáze podľa osobitných právnych predpisov.
Prevádzkovateľ ako zostavovateľ/zhotoviteľ databázy udeľuje Sprostredkovateľovi právo na
nakladanie s databázou, a to vrátane prenesenia celého obsahu databázy alebo jej
podstatnej časti na iný nosič akýmkoľvek prostriedkom alebo akýmkoľvek spôsobom, ak je
to potrebné pri spracúvaní Osobných údajov Dotknutých osôb v mene a na účet
Prevádzkovateľa podľa tejto Dohody.

6.3

Sprostredkovateľovi neprináleží za plnenie tejto Dohody žiadna osobitná odmena okrem
prípadu, ak tak výslovne určuje Zmluva.

___________________________________________________________________________
Dohoda medzi prevádzkovateľom a sprostredkovateľom
10/12

ČLÁNOK 7
ZÁVEREČNÉ USTANOVENIA
Platnosť a účinnosť Dohody
7.1

Táto Dohoda sa stáva platnou dňom podpisu oboma Zmluvnými stranami a účinnou dňom
nasledujúcim po dni jej zverejnenia v Centrálnom registri zmlúv Slovenskej republiky.

7.2

Táto Dohoda zanikne dňom skončenia Zmluvy. Pre vylúčenie akýchkoľvek pochybností sa
Dohoda uzaviera na dobu odo dňa jej platnosti počas doby trvania platnosti a účinnosti
Zmluvy. Ustanovenie bodov 2.7, 3.24 a 3.25 tejto Dohody tým nie je dotknuté.

Zmeny Dohody
7.3

Akékoľvek zmeny tejto Dohody môžu byť vykonané výlučne písomne, a to formou
písomných očíslovaných dodatkov podpísaných oboma Zmluvnými stranami ak nie je
Zmluvnými stranami dohodnuté inak. Zapojenie ďalších sprostredkovateľov podľa bodu
3.11 tejto Dohody sa riadi postupom a podmienkami v tejto Dohode určenými.

7.4

Zmluvné strany sa zaväzujú prijať akýkoľvek potrebný dodatok k tejto Dohode spôsobom
uvedeným v bode 7.3 v prípade akejkoľvek zmeny Predpisov na úseku ochrany osobných
údajov.

Konajúce osoby
7.5

Zmluvné strany vyhlasujú, že osoby, ktoré za nich podpisujú túto Dohodu sú plne
oprávnené a spôsobilé na takéto konanie, ktoré platne a účinne zaväzuje tú Zmluvnú
stranu, za ktorú tieto osoby konajú.

Vyhotovenia
7.6

Táto Dohoda je vyhotovená v štyroch vyhotoveniach. Každá zo Zmluvných strán obdrží po
dvoch vyhotoveniach.

Prílohy
7.7

Neoddeliteľnú súčasť tejto Dohody tvorí jej príloha č. 1.

Oddeliteľnosť
7.8

Každé ustanovenie tejto Dohody sa, pokiaľ je to možné, interpretuje tak, že je účinné
a platné podľa platných právnych predpisov. Pokiaľ by však niektoré ustanovenie tejto
Dohody bolo podľa platných právnych predpisov nevymožiteľné alebo neplatné, bude
neúčinné iba v rozsahu tejto nevymožiteľnosti alebo neplatnosti a ostatné ustanovenia tejto
Dohody budú i naďalej záväzné a v plnom rozsahu platné a účinné. V prípade takejto
nevymožiteľnosti alebo neplatnosti budú Zmluvné strany v dobrej viere rokovať, aby sa
dohodli na zmenách alebo doplnkoch tejto Dohody, ktoré sú potrebné na realizáciu jej
zámerov z hľadiska tejto nevymožiteľnosti alebo neplatnosti.

Potvrdenie
7.9

Zmluvné strany vyhlasujú, že si túto Dohodu prečítali, jej obsahu porozumeli a vyhlasujú, že
táto Dohoda vyjadruje ich vážnu, slobodnú a určitú vôľu, a že nie je uzatvorená v tiesni za
nápadne nevýhodných podmienok.

___________________________________________________________________________
Dohoda medzi prevádzkovateľom a sprostredkovateľom
11/12

V_______________ , dňa___________

V______________, dňa___________

Za Prevádzkovateľa:

Za Sprostredkovateľa:

________________________________
Ing. Ján Barczi
predseda predstavenstva

______________________________
Ing. Rudolf Bista
konateľ

_______________________________
Mgr. Martin Bohoš
člen predstavenstva

___________________________________________________________________________
Dohoda medzi prevádzkovateľom a sprostredkovateľom
12/12

Príloha č. 1
k Dohode uzatvorenej medzi Prevádzkovateľom a Sprostredkovateľom:

A.
Zmluvou sa rozumie: Zmluva o poskytovaní služby SMS platba zo dňa 26.9.2005 uzatvorená medzi
Prevádzkovateľom a Sprostredkovateľom v platnom znení;
Na základe uzatvorenej Zmluvy Sprostredkovateľ spracúva v mene Prevádzkovateľa Osobné údaje
Dotknutých osôb za podmienok a v súlade s predpismi na úseku ochrany osobných údajov, ako aj
touto Dohodu a Zmluvou:

1.
1.1. Osobnými údajmi sa rozumejú nasledovné údaje:
a) mobilné telefónne číslo,
b) číslo bankového účtu,
c) informácie súvisiace navýšením hráčskeho konta prostredníctvom SMS,
d) ďalšie informácie tvoriace obsah SMS;
1.2. Dotknutými osobami sa rozumejú:
klienti Prevádzkovateľa najmä však:
fyzické osoby so zriadeným hráčskym kontom, resp. registrovaní hráči, ktorý využijú službu
SMS platba za účelom navýšenia hráčskeho konta;
1.3. Prevádzkovateľ spracúva Osobné údaje Dotknutých osôb za týmto Určeným účelom:
prevádzkovanie hazardných hier Prevádzkovateľom, v rámci ktorého sa:
a) spravuje zmluvný vzťah s hráčom:
- evidencia zmluvných vzťahov (najmä zriadenie hráčskeho konta a
podanie stávky, bonusové schémy),
- plnenie povinností a výkon práv prevádzkovateľa ako zmluvnej strany
- kontrola plnenia povinností hráča
b) plnia ostatné povinnosti spojené s prevádzkovaním hazardných hier;
1.4. Sprostredkovateľ je oprávnený vykonávať s Osobnými údajmi Dotknutých osôb
nasledovné spracovateľské operácie:
spracovateľské operácie nevyhnutne potrebné na dosiahnutie účelu spracúvania podľa
Zmluvy, najmä získavanie, zaznamenávanie, prehliadanie, využívanie, prepracúvanie alebo
zmena, uchovávanie, výmaz/likvidácia. Ďalšie spracovateľské operácie môžu byť zo strany
Sprostredkovateľa vykonané na základe pokynu Prevádzkovateľa
1.5. Príkladný výpočet zdokumentovaných pokynov Prevádzkovateľa pri spracúvaní Osobných
údajov Dotknutých osôb Sprostredkovateľom je nasledovný:
a) Sprostredkovateľ je povinný pri spracúvaní Osobných údajov dodržiavať predpisy na
úseku ochrany osobných údajov, túto Dohodu, Zmluvu a riadiť sa pokynmi
Prevádzkovateľa,
b) Sprostredkovateľ je povinný dodržiavať základné zásady ochrany osobných údajov
vyplývajúce najmä z GDPR,
c) Sprostredkovateľ je povinný spracúvať Osobné údaje v rozsahu a v čase
nevyhnutnom pre realizáciu plnenia Zmluvy;,

___________________________________________________________________________
Príloha č. 1 k Dohode uzatvorenej medzi Prevádzkovateľom a Sprostredkovateľom

1/5

d) Sprostredkovateľ je povinný spracúvať Osobné údaje a vykonávať len také operácie
s Osobnými údajmi, ktoré sú nevyhnutné na dosiahnutie účelu spracúvania podľa
Zmluvy,
e) Sprostredkovateľ je povinný zachovávať mlčanlivosť o všetkých skutočnostiach
a informáciách, o ktorých sa dozvedel pri plnení Zmluvy a spracúvaní Osobných
údajov,
f) Sprostredkovateľ je povinný zabezpečiť, aby sa osoby oprávnené spracúvať Osobné
údaje zaviazali, že zachovajú mlčanlivosť o všetkých skutočnostiach a informáciách,
o ktorých sa dozvedel pri plnení Zmluvy a spracúvaní Osobných údajov,
g) Sprostredkovateľ je povinný zabezpečiť ochranu Osobných údajov a prijať za týmto
účelom so zreteľom na najnovšie poznatky, náklady na vykonanie opatrení, na
povahu, rozsah, kontext a účel spracúvania Osobných údajov a na riziká s rôznou
pravdepodobnosťou a závažnosťou pre práva fyzických osôb primerané technické
a organizačné opatrenia na zaistenie úrovne bezpečnosti primeranej tomuto riziku,
h) v prípade poverenia ďalšieho Sprostredkovateľa na spracúvanie Osobných údajov je
Sprostredkovateľ povinný dodržiavať povinnosti s tým súvisiace v súlade s Predpismi
na úseku ochrany osobných údajov,
i) Sprostredkovateľ je povinný umožniť Prevádzkovateľovi vykonanie auditu,
j) Sprostredkovateľ je povinný vykonávať spracúvanie informácie o Osobných údajoch
Dotknutých osôb v samostatnom informačnom systéme oddelenom od svojich
ostatných informačných systémov;
1.6. Sprostredkovateľ je povinný plniť nasledovné povinnosti voči Dotknutej osobe:
a) Sprostredkovateľ je povinný pri plnení jeho povinností reagovať na žiadosti o výkon
práv Dotknutej osoby podľa Predpisov na úseku ochrany osobných údajov,
b) v prípade, že sa na Sprostredkovateľa obráti Dotknutá osoba so žiadosťou
o uplatnenie akýchkoľvek práv alebo požiadaviek podľa predpisov na úseku ochrany
osobných údajov, Sprostredkovateľ o tom bezodkladne, najneskôr do 24 hodín od
prijatia takejto žiadosti Dotknutej osoby Sprostredkovateľom, informuje
Prevádzkovateľa a následne postupuje podľa pokynov Prevádzkovateľa; povinnosti
Sprostredkovateľa na úseku ochrany osobných údajov a tejto Dohody tým nie sú
dotknuté,
c) Sprostredkovateľ je povinný pomáhať Prevádzkovateľovi zabezpečiť plnenie
povinností podľa článkov 32 až 36 GDPR s prihliadnutím na povahu spracúvania
a informácie dostupné Sprostredkovateľovi;

B.:
Zmluvou sa rozumie: Zmluva o poskytovaní služby zo dňa 19.6.2009 uzatvorená medzi
Prevádzkovateľom a Sprostredkovateľom v znení neskorších dodatkov;
Na základe uzatvorenej Zmluvy Sprostredkovateľ spracúva v mene Prevádzkovateľa Osobné údaje
Dotknutých osôb za podmienok a v súlade s predpismi na úseku ochrany osobných údajov, ako aj
touto Dohodu a Zmluvou:

1.
1.1. Osobnými údajmi sa rozumejú nasledovné údaje:
e) mobilné telefónne číslo,
___________________________________________________________________________
Príloha č. 1 k Dohode uzatvorenej medzi Prevádzkovateľom a Sprostredkovateľom

2/5

f) číslo bankového účtu,
g) informácie súvisiace s výhrou,
h) ďalšie informácie tvoriace obsah SMS;
1.2. Dotknutými osobami sa rozumejú:
klienti alebo potenciálni klienti Prevádzkovateľa, najmä však fyzické osoby, ktoré
prostredníctvom SMS, platobného portálu, resp. portálu Prevádzkovateľa si objednávajú
služby Prevádzkovateľa podľa podmienok stanovených Zmluvou;
1.3. Prevádzkovateľ spracúva Osobné údaje Dotknutých osôb za týmto Určeným účelom:
prevádzkovanie hazardných hier Prevádzkovateľom, v rámci ktorého sa:
c) spravuje zmluvný vzťah s hráčom:
- evidencia zmluvných vzťahov (najmä zriadenie hráčskeho konta a
podanie stávky, bonusové schémy),
- plnenie povinností a výkon práv prevádzkovateľa ako zmluvnej strany
- kontrola plnenia povinností hráča
d) plnia ostatné povinnosti spojené s prevádzkovaním hazardných hier;
1.4. Sprostredkovateľ je oprávnený vykonávať s Osobnými údajmi Dotknutých osôb
nasledovné spracovateľské operácie:
spracovateľské operácie nevyhnutne potrebné na dosiahnutie účelu spracúvania podľa
Zmluvy, najmä získavanie, operácie súvisiace so zúčtovaním stávok, prevzatím fin.
prostriedkov zodpovedajúcim vkladom od operátora a ich vyplatenie Prevádzkovateľovi,
zaznamenávanie, prehliadanie, využívanie, prepracúvanie alebo zmena, uchovávanie,
výmaz/likvidácia. Ďalšie spracovateľské operácie môžu byť zo strany Sprostredkovateľa
vykonané na základe pokynu Prevádzkovateľa
1.5. Príkladný výpočet zdokumentovaných pokynov Prevádzkovateľa pri spracúvaní Osobných
údajov Dotknutých osôb Sprostredkovateľom je nasledovný:
k) Sprostredkovateľ je povinný pri spracúvaní Osobných údajov dodržiavať predpisy na
úseku ochrany osobných údajov, túto Dohodu, Zmluvu a riadiť sa pokynmi
Prevádzkovateľa,
l) Sprostredkovateľ je povinný dodržiavať základné zásady ochrany osobných údajov
vyplývajúce najmä z GDPR,
m) Sprostredkovateľ je povinný spracúvať Osobné údaje v rozsahu a v čase
nevyhnutnom pre realizáciu plnenia Zmluvy, ,
n) Sprostredkovateľ je povinný spracúvať Osobné údaje a vykonávať len také operácie
s Osobnými údajmi, ktoré sú nevyhnutné na dosiahnutie účelu spracúvania podľa
Zmluvy,
o) Sprostredkovateľ je povinný zachovávať mlčanlivosť o všetkých skutočnostiach
a informáciách, o ktorých sa dozvedel pri plnení Zmluvy a spracúvaní Osobných
údajov,
p) Sprostredkovateľ je povinný zabezpečiť, aby sa osoby oprávnené spracúvať Osobné
údaje zaviazali, že zachovajú mlčanlivosť o všetkých skutočnostiach a informáciách,
o ktorých sa dozvedel pri plnení Zmluvy a spracúvaní Osobných údajov,
q) Sprostredkovateľ je povinný zabezpečiť ochranu Osobných údajov a prijať za týmto
účelom so zreteľom na najnovšie poznatky, náklady na vykonanie opatrení, na
povahu, rozsah, kontext a účel spracúvania Osobných údajov a na riziká s rôznou
pravdepodobnosťou a závažnosťou pre práva fyzických osôb primerané technické
a organizačné opatrenia na zaistenie úrovne bezpečnosti primeranej tomuto riziku,

___________________________________________________________________________
Príloha č. 1 k Dohode uzatvorenej medzi Prevádzkovateľom a Sprostredkovateľom

3/5

r) v prípade poverenia ďalšieho Sprostredkovateľa na spracúvanie Osobných údajov je
Sprostredkovateľ povinný dodržiavať povinnosti s tým súvisiace v súlade s Predpismi
na úseku ochrany osobných údajov,
s) Sprostredkovateľ je povinný umožniť Prevádzkovateľovi vykonanie auditu,
t) Sprostredkovateľ je povinný vykonávať spracúvanie informácie o Osobných údajoch
Dotknutých osôb v samostatnom informačnom systéme oddelenom od svojich
ostatných informačných systémov;
1.6. Sprostredkovateľ je povinný plniť nasledovné povinnosti voči Dotknutej osobe:
d) Sprostredkovateľ je povinný pri plnení jeho povinností reagovať na žiadosti o výkon
práv Dotknutej osoby podľa Predpisov na úseku ochrany osobných údajov,
e) v prípade, že sa na Sprostredkovateľa obráti Dotknutá osoba so žiadosťou
o uplatnenie akýchkoľvek práv alebo požiadaviek podľa predpisov na úseku ochrany
osobných údajov, Sprostredkovateľ o tom bezodkladne, najneskôr do 24 hodín od
prijatia takejto žiadosti Dotknutej osoby Sprostredkovateľom, informuje
Prevádzkovateľa a následne postupuje podľa pokynov Prevádzkovateľa; povinnosti
Sprostredkovateľa na úseku ochrany osobných údajov a tejto Dohody tým nie sú
dotknuté,
f) Sprostredkovateľ je povinný pomáhať Prevádzkovateľovi zabezpečiť plnenie
povinností podľa článkov 32 až 36 GDPR s prihliadnutím na povahu spracúvania
a informácie dostupné Sprostredkovateľovi;

2.
2.1. Osobnými údajmi sa rozumejú nasledovné údaje:
a) mobilné telefónne číslo,
b) ďalšie informácie tvoriace obsah SMS;
2.2. Dotknutými osobami sa rozumejú najmä:
klienti alebo potenciálni klienti Prevádzkovateľa najmä však fyzické osoby, ktoré
prostredníctvom SMS, platobného portálu, resp. portálu Prevádzkovateľa si objednávajú
služby Prevádzkovateľa podľa podmienok stanovených Zmluvou;
2.3. Prevádzkovateľ spracúva Osobné údaje Dotknutých osôb za týmto Určeným účelom:
Propagácia Prevádzkovateľa, jeho produktov a povesti Prevádzkovateľa, vrátane vysielania
prostredníctvom internetu na vlastnú propagáciu, umiestňovania komunikátov v rámci
audiovizuálnej mediálnej služby na požiadanie a vyhodnocovanie efektívnosti marketingu
(štatistické účely) a notifikácii hráčom so zriadeným hráčskym kontom v rámci informačného
systému eTIPOS.
2.4. Sprostredkovateľ je oprávnený vykonávať s Osobnými údajmi Dotknutých osôb
nasledovné spracovateľské operácie:
spracovateľské operácie nevyhnutne potrebné na dosiahnutie účelu spracúvania podľa
Zmluvy, najmä získavanie, prehliadanie, vyhotovovanie zoznamu pre účel rozosielania
marketingových SMS, rozosielanie marketingových SMS na vybrané mobilné telefónne čísla
podľa zoznamu, využívanie, uchovávanie, výmaz/likvidácia. Ďalšie spracovateľské operácie
môžu byť zo strany Sprostredkovateľa vykonané na základe pokynu Prevádzkovateľa
2.5. Príkladný výpočet zdokumentovaných pokynov Prevádzkovateľa pri spracúvaní Osobných
údajov Dotknutých osôb Sprostredkovateľom je nasledovný:
a) Sprostredkovateľ je povinný pri spracúvaní Osobných údajov dodržiavať predpisy na
úseku ochrany osobných údajov, túto Dohodu, Zmluvu a riadiť sa pokynmi
Prevádzkovateľa,
___________________________________________________________________________
Príloha č. 1 k Dohode uzatvorenej medzi Prevádzkovateľom a Sprostredkovateľom

4/5

b) Sprostredkovateľ je povinný dodržiavať základné zásady ochrany osobných údajov
vyplývajúce najmä z GDPR,
c) Sprostredkovateľ je povinný spracúvať Osobné údaje v rozsahu a v čase
nevyhnutnom pre realizáciu plnenia Zmluvy, ,
d) Sprostredkovateľ je povinný spracúvať Osobné údaje a vykonávať len také operácie
s Osobnými údajmi, ktoré sú nevyhnutné na dosiahnutie účelu spracúvania podľa
Zmluvy,
e) Sprostredkovateľ je povinný zachovávať mlčanlivosť o všetkých skutočnostiach
a informáciách, o ktorých sa dozvedel pri plnení Zmluvy a spracúvaní Osobných
údajov,
f) Sprostredkovateľ je povinný zabezpečiť, aby sa osoby oprávnené spracúvať Osobné
údaje zaviazali, že zachovajú mlčanlivosť o všetkých skutočnostiach a informáciách,
o ktorých sa dozvedel pri plnení Zmluvy a spracúvaní Osobných údajov,
g) Sprostredkovateľ je povinný zabezpečiť ochranu Osobných údajov a prijať za týmto
účelom so zreteľom na najnovšie poznatky, náklady na vykonanie opatrení, na
povahu, rozsah, kontext a účel spracúvania Osobných údajov a na riziká s rôznou
pravdepodobnosťou a závažnosťou pre práva fyzických osôb primerané technické
a organizačné opatrenia na zaistenie úrovne bezpečnosti primeranej tomuto riziku,
h) v prípade poverenia ďalšieho Sprostredkovateľa na spracúvanie Osobných údajov je
Sprostredkovateľ povinný dodržiavať povinnosti s tým súvisiace v súlade s Predpismi
na úseku ochrany osobných údajov,
i) Sprostredkovateľ je povinný umožniť Prevádzkovateľovi vykonanie auditu,
j) Sprostredkovateľ je povinný vykonávať spracúvanie informácie o Osobných údajoch
Dotknutých osôb v samostatnom informačnom systéme oddelenom od svojich
ostatných informačných systémoch,
k) Sprostredkovateľ, v prípade realizácie marketingovej kampane (vo forme rozoslania
informačných marketingových SMS na mobilné tel. čísla) vo vzťahu k Dotknutým
osobám v mene Prevádzkovateľa, je povinný vyžiadať si od Prevádzkovateľa
odsúhlasenie textu SMS pre použitie v kampani a potvrdenie zoznamu mobilných
telefónnych čísiel Dotknutých osôb, ktoré budú marketingovou kampaňou oslovené;
2.6. Sprostredkovateľ je povinný plniť nasledovné povinnosti voči Dotknutej osobe:
a) Sprostredkovateľ je povinný pri plnení jeho povinností reagovať na žiadosti o výkon
práv Dotknutej osoby podľa Predpisov na úseku ochrany osobných údajov,
b) v prípade, že sa na Sprostredkovateľa obráti Dotknutá osoba so žiadosťou
o uplatnenie akýchkoľvek práv alebo požiadaviek podľa predpisov na úseku ochrany
osobných údajov, Sprostredkovateľ o tom bezodkladne, najneskôr do 24 hodín od
prijatia takejto žiadosti Dotknutej osoby Sprostredkovateľom, informuje
Prevádzkovateľa a následne postupuje podľa pokynov Prevádzkovateľa; povinnosti
Sprostredkovateľa na úseku ochrany osobných údajov a tejto Dohody tým nie sú
dotknuté,
c) Sprostredkovateľ je povinný pomáhať Prevádzkovateľovi zabezpečiť plnenie
povinností podľa článkov 32 až 36 GDPR s prihliadnutím na povahu spracúvania
a informácie dostupné Sprostredkovateľovi;

___________________________________________________________________________
Príloha č. 1 k Dohode uzatvorenej medzi Prevádzkovateľom a Sprostredkovateľom

5/5

