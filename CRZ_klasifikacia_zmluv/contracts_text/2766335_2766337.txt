ZMLUVA O VYDANÍ A POUŽÍVANÍ MANDÁTNEHO CERTIFIKÁTU (MQC)
č. 201609266
uzavretá podľa ust. § 269 ods.2 zák. č. 513/1991 Zb. Obchodný zákonník medzi:
Žiadateľ: Dr. h.c. prof. Ing. Tatiana Čorejová, PhD.,
Poskytovateí: Disig, a.s., zápis v Obchodnom registri OS BA I, odd. Sa, vložka č. 3794/B, so sídlom
Záhradnícka 151, 821 08 Bratislava, IČO: 35975946, v zastúpení, Marcela Sotáková, na základe plnej moci zo
dňa 6.10.2010
1. PREDMET ZMLUVY
1.1 Predmetom tejto zmluvy je odplatný záväzok Poskytovateľa vydať a poskytnúť Žiadateľovi, na základe
jeho žiadosti, kvalifikovanú dôveryhodnú službu vydania mandátneho certifikátu (ďalej len „MQC“) v zmysle §
8 Zákona č. 272/2016 Z. z. (ďalej len „Zákon“), v súlade s platným politikami Poskytovateľa (ďalej len „CP“)
pre tieto služby.
1.2 Na účely tejto zmluvy sa kvalifikovanou dôveryhodnou službou rozumie dôveryhodná služba, ktorá spĺňa
uplatniteľné požiadavky Nariadenia Európskeho parlamentu a Rady (EU) č. 910/2014 z 23. júla 2014 o
elektronickej identifikácii a dôveryhodných službách pre elektronické transakcie na vnútornom trhu a o zrušení
smernice 1999/93/ES (ďalej len „Nariadenie eIDAS“). Mandátnym certifikátom sa rozumie kvalifikovaný
certifikát pre elektronický podpis vydaný fyzickej osobe (§8 ods. 1 Zákona).
2. PRÁVA A POVINNOSTI ZMLUVNÝCH STRÁN.
2.1 Poskytovateľ sa zaväzuje, na základe riadne vyplnenej, doloženej a overenej Žiadosti o vydanie MQC,
vydať Žiadateľovi MQC, a to bez zbytočného odkladu a v súlade s platným CP. Poskytovateľ sa pri
poskytovaní kvalifikovanej dôveryhodnej služby zaväzuje dodržovať všetky záväzky vyplývajúce mu zo
všeobecne záväzných právnych predpisov, najmä Nariadenia eIDAS.
2.2 Postup na vydanie a prevzatie MQC žiadateľovi o MQC je podrobne opísaný v CP. Prvotné vydanie MQC
sa vykonáva u Poskytovateľa a pod jeho dohľadom. Poskytovateľ zabezpečí autentifikáciu identity žiadateľa o
MQC, a to na základe predloženia a posúdenia dokladov akceptovateľných podľa CP Poskytovateľa. Po
podpise zmluvy Poskytovateľ vydá a následne, po jeho vydaní, odovzdá vydaný MQC Žiadateľovi. O
odovzdaní a prevzatí certifikátu spíšu zúčastnené strany Potvrdenie o vydaní MQC a jeho odovzdaní
Žiadateľovi, ktoré tvorí neoddeliteľnú prílohu tejto zmluvy.
2.3 Postup na vydanie a prevzatie následného MQC je podrobne opísaný v CP. Žiadateľ sa zaväzuje v prípade
žiadosti o následný MQC podrobiť sa požiadavkám pre vydanie a prevzatie prvého MQC.
2.4 Žiadateľ je oprávnený používať MQC, počas doby platnosti, na vytváranie a overovanie kvalifikovaného
elektronického podpisu.
2.5 Žiadateľ sa zaväzuje dodržiavať ustanovenia CP a ako aj ustanovenia tejto zmluvy. Žiadateľ je povinný
ihneď po získaní MQC skontrolovať správnosť údajov uvedených v MQC, počas celej doby životnosti
starostlivo chrániť certifikovaný produkt na bezpečné generovanie a uloženie kľúčov (QSCD) a v ňom uložené
súkromné kľúče pred ich zverejnením, sprístupnením, stratou, kompromitovaním alebo iným zneužitím.
Bezodkladne preukázateľným spôsobom oznámiť Poskytovateľovi podozrenie alebo skutočnosť zverejnenia,
sprístupnenia, straty, kompromitovania alebo iného zneužitia súkromného kľúča alebo hesla prípadne iného
zabezpečenia, ktorým bol súkromný kľúč chránený, používať vydané MQC v súlade s účelom, na ktorý sú
určené a ďalej uvádzať vždy len presné, pravdivé a úplné informácie vo vzťahu ku MQC svojho verejného
kľúča, ako aj ihneď požiadať Poskytovateľa o zrušenie MQC, ak zistí, že došlo alebo môže dôjsť k
neoprávnenému použitiu jeho súkromného kľúča, alebo ak nastali zmeny v údajoch uvedených v MQC.
2.6 Poskytovateľ nezodpovedá za škodu ktorá,
a) vznikla Žiadateľovi alebo tretím osobám z dôvodu porušenia zmluvných alebo zákonných povinností
Žiadateľom,
b) vznikla Žiadateľovi z dôvodu znemožnenia použitia vydaného MQC pre nekompatibilitu Žiadateľom
použitých hardvérových a softvérových prostriedkov,
c) vznikla poškodenému z dôvodu spoliehania sa na MQC, ktorého platnosť skončila, alebo ktorý bol zrušený,
d) vznikla Žiadateľovi alebo tretím stranám uvedením nesprávnych údajov v Žiadosti,
e) vznikla tretím stranám z dôvodu zneužitia MQC Žiadateľom,
f) má povahu zmareného zisku.
2.7 Poskytovateľ zodpovedá za škody vzniknuté používaním ňou vydaného MQC v zmysle platnej legislatívy
(napr. Obchodný zákonník, Občiansky zákonník). Predpokladom pritom je, že boli dodržané príslušné
ustanovenia CP.
3. CENA ZA POSKYTNUTIE SLUŽIEB
3.1 Cena vydaného MQC, nakoľko je vydávaný v zmysle §8 Zákona č. 272/2016 Z. z., je riešená osobitným
dojednaním medzi Poskytovateľom a zastupovanou osobou (MANDANT) resp. ústredným orgánom verejnej
moci, ktorých identifikačné údaje sú uvedené o vydávanom MQC.
4. VŠEOBECNÉ A ZÁVEREČNÉ USTANOVENIA
4.1 Táto zmluva je vyhotovená a uzavretá na základe žiadosti Žiadateľa a plní zároveň funkciu písomného

záznamu o prijatí Žiadosti o vydanie MQC.
4.2 Žiadateľ prehlasuje, že pred podpísaním tejto zmluvy bol podrobne a zrozumiteľne informovaný o politike
poskytovania dôveryhodných služieb Poskytovateľa, s ktorými sa oboznámil v elektronickej forme na webovej
stránke kvalifikovaný http://eidas.disig.sk.
4.3 Žiadateľ podpisom tejto zmluvy potvrdzuje, že ku dňu podpisu tejto zmluvy je podrobne oboznámený s CP
Poskytovateľa, tento mu je známy, súhlasí s ním a zaväzuje sa no dodržiavať.
4.4 Žiadateľ týmto udeľuje v zmysle ust. § 11 zákona„č. 122/2013 Z. z. o ochrane osobných údajov súhlas s
tým, aby všetky osobné údaje Žiadateľova uvedené v Žiadosti na základe, ktorej bola uzavretá táto zmluva,
rovnako ako aj jeho osobné údaje uvedené v tejto zmluve boli spracovávané v informačnom systéme
Poskytovateľa. Osobné údaje Žiadateľova budú spracovávané len za účelom ich využitia pri vykonávaní a
poskytovaní certifikačných služieb Poskytovateľa. Žiadateľ udeľuje tento súhlas na dobu, počas ktorej je
Poskytovateľovi zákonom stanovená povinnosť uchovávať Žiadosti o vydanie certifikátov. Súhlas môže byť
odvolaný písomne avšak najskôr len súčasne s ukončením tejto zmluvy.
4.5 Zmluvné strany prehlasujú, že údaje v Žiadosti o vydanie MQC alebo poskytnutie inej služby, ako aj údaje
uvedené v záhlaví teito zmluvy prípadne jej dodatkov, sú a vždy budú aktuálne a pravdivé. Prípadné zmeny
týchto údajov sa zmluvné strany zaväzujú oznámiť bezodkladne.
4.6 Táto zmluva sa uzatvára na dobu určitú, ktorá je určená dobou platnosti MQC vydaného na základe tejto
zmluvy.
4.7 Táto zmluva zaniká dohodou zmluvných strán alebo odstúpením ktoroukoľvek zo zmluvných strán v
prípade podstatného porušenia zmluvnej alebo zákonnej povinnosti.
4.8 Táto zmluva je uzavretá podľa ust. § 269 ods. 2 Obchodného zákonníka a spravuje sa platným právnym
poriadkom Slovenskej republiky.
4.9 Zmluvu je možné meniť len po vzájomnej dohode, písomne, formou očíslovaných dodatkov podpísaných
oboma zmluvnými stranami.
4.10. Zmluvné strany sa dohodli, že v súlade s §262 Obchodného zákonníka sa táto zmluva spravuje
ustanoveniami Obchodného zákonníka.
4.11 Táto zmluva je vyhotovená v dvoch rovnopisoch, z ktorých každá zo zmluvných strán dostane po jednom
rovnopise. Neoddeliteľnú prílohu tejto zmluvy tvorí Potvrdenie o vydaní MQC a jeho odovzdaní žiadateľovi o
MQC.
4.12 Zmluvné strany si túto zmluvy prečítali, jej obsahu porozumeli, sú si vedomí právnych následkov, ktoré
vyplývajú z jej uzavretia, na znak čoho ju slobodne, vážne, bez omylu, výhrad, nie za nápadne nevýhodných
podmienok podpisujú.
____

