Zmluva o dielo
uzatvorená v zmysle § 536 a nasl. zákona č. 513/1991 Zb. Obchodný zákonník v znení neskorších
predpisov

Zmluvné strany
Objednávateľ

Ministerstvo pôdohospodárstva a rozvoja vidieka Slovenskej
republiky
Sídlo:
Dobrovičova 12, 812 66 Bratislava
Zastúpené:
Ing. Gabriela Matečná, podpredsedníčka vlády a ministerka
Kontaktná osoba:
Ing. Jaroslav Gudába
Bankové spojenie:
Štátna pokladnica
IBAN:
SK6681800000007000081105
IČO:
00156621
DIČ:
2021291382
Číslo zmluvy:
16/2018-260/MPRV SR
ďalej ako „objednávateľ“
Zhotoviteľ
Sídlo:
Zastúpený:
Kontaktná osoba:
Bankové spojenie:
IBAN:
IČO:
IČ DPH:
Zapísaná v :

RADELA s.r.o.
Černyševského 26, 851 01 Bratislava
Ing. Matej Smieško, MBA, konateľ a riaditeľ spoločnosti
Ing. Ľubica Janáková, zástupca riaditeľa spoločnosti
Prima banka Slovensko a.s.
SK06 3100 0000 0040 2005 0708
35694530
SK2020340421
spoločnosť je zapísaná v Obchodnom registri Okresného súdu
Bratislava I, oddiel: Sro, vložka č.: 11366/B
Číslo zmluvy:
02/2018
ďalej len ako „zhotoviteľ“
Definícia pojmov
SPP – sa pre účely tejto zmluvy považuje Spoločná poľnohospodárska politika EÚ.
PRV SR – Program rozvoja vidieka Slovenskej republiky

Článok 1.
Úvodné ustanovenia
Zmluva sa uzatvára ako výsledok postupu podľa § 117 zákona č. 343/2015 Z. z. o verejnom
obstarávaní a o zmene a doplnení niektorých zákonov v znení neskorších predpisov (ďalej len zákon
„ZVO“).

1

Článok 2.
Predmet zmluvy
2.1 Predmetom tejto zmluvy je záväzok zhotoviteľa vypracovať a dodať objednávateľovi analytickú
štúdiu pod názvom „Analýza a modelovanie vplyvov SPP po roku 2020 na poľnohospodárske
podniky pre pilier II“, ktorá je bližšie špecifikovaná v prílohe č. 1 tejto zmluvy (ďalej len „dielo“ ).
Štúdia bude spracovaná v prepojení na zameranie a ciele súčasného PRV 2014 – 2020.
2.2 Zhotoviteľ sa zaväzuje vykonať a zabezpečiť predmet zmluvy podľa tohto článku bod 2.1. a
prílohy č. 1 tejto zmluvy vo vlastnom mene a na vlastnú zodpovednosť.
2.3 Objednávateľ sa zaväzuje prevziať a zaplatiť zhotoviteľovi za predmet tejto zmluvy podľa tohto
článku bod 2.1. a prílohy č. 1 dohodnutú zmluvnú cenu podľa čl. 3. bod 3.1. tejto zmluvy a v
zmysle podmienok tejto zmluvy.
2.4 Všetka dokumentácia súvisiaca s predmetom tejto zmluvy bude vypracovaná v slovenskom
jazyku.
2.5 Zhotoviteľ sa zaväzuje realizovať Predmet zmluvy v súlade s článkami čl. 4., čl. 5 a čl. 7. tejto
zmluvy.
Článok 3.
Zmluvná cena
3.1 Zmluvná cena za predmet zmluvy uvedený v čl. 2 a v prílohe č. 1 tejto zmluvy je stanovená
v zmysle zákona NR SR č. 18/1996 Z .z. o cenách v znení neskorších predpisov, pričom sa
považuje za cenu maximálne platnú počas doby trvania zmluvy, s výnimkou skutočností
predpokladaných v bodoch 3.3 tejto Zmluvy. Cena je tvorená nasledovnými čiastkami:
3.1.1 cena bez DPH

47 000,- €

3.1.2 DPH

9 400,- €

3.1.3 cena spolu s DPH

56 400,- €

3.2 V závislosti na zdroji financovania predmetu zmluvy bude cena za predmet zmluvy bodu 3.1
tohto článku uhradená zo zdrojov Európskeho poľnohospodárskeho fondu pre rozvoj vidieka a
zo štátneho rozpočtu.
3.3 Cena uvedená v bode 3.1. tejto zmluvy je konečná a zahŕňa všetky výdavky zhotoviteľa spojené s
predmetom zmluvy podľa čl. 2. tejto zmluvy, vrátane udelenia licencie podľa čl. 11. tejto zmluvy
a môže byť upravovaná v dôsledku zmeny všeobecne záväzných právnych predpisov SR
ovplyvňujúcich cenu diela (daňové predpisy, DPH a pod.)

Článok 4.
Čas a miesto plnenia
4.1 Zmluvné strany dohodli nasledovné termíny plnenia:
4.1.1

začatie realizácie dňom účinnosti zmluvy,

2

4.1.2
4.1.3
4.1.4

zhotoviteľ je povinný odovzdať objednávateľovi návrh analytickej štúdie (návrh diela) –
do konca 5. mesiaca od účinnosti tejto zmluvy,
Objednávateľ zašle pripomienky zhotoviteľovi k návrhu analytickej štúdii najneskôr do 5
pracovných dní od obdržania návrhu analytickej štúdie od zhotoviteľa,
Zhotoviteľ je povinný zapracovať pripomienky od objednávateľa a odovzdať
aktualizovanú analytickú štúdiu (finálne dielo) objednávateľovi do konca 6. mesiaca od
účinnosti tejto zmluvy .

4.2 Zmluvné termíny uvedené v bode 4.1. sú termíny najneskoršie prípustné a neprekročiteľné s
výnimkou:
4.2.1
4.2.2
4.2.3

vyššej moci ako napr. neočakávané prírodné a iné javy,
v prípade zmien a rozsahu podľa pokynov objednávateľa,
vydania príkazov a zákazov vládnych alebo miestnych správnych orgánov alebo zmenou
vyvolanou Európsku komisiou, ak neboli vyvolané situáciou u objednávateľa.

4.3 Predĺžené lehoty plnenia, ktoré vzniknú z dôvodov uvedených v bode 4.2.1. a 4.2.3. sa predĺžia
iba o lehotu, počas ktorej zhotoviteľ preukázateľne nemohol pokračovať v prácach a podľa bodu
4.2.2. o lehotu, ktorá bola dohodnutá v dodatku k tejto zmluve.
4.4 Miestom odovzdania návrhu diela (návrh analytickej štúdie) a finálneho diela (aktualizovaná
analytická štúdia) je sídlo objednávateľa. Návrh analytickej štúdie a Aktualizovaná analytická
štúdia bude prevzatá podľa preberacieho protokolu podľa prílohy č. 2 tejto zmluvy, ktorý
podpíše zhotoviteľ a zodpovedný zamestnanec objednávateľa. Dňom podpísania preberacieho
protokolu podľa čl. 4, bod 4.2 tejto zmluvy prechádza vlastníctvo predmetu zmluvy na
objednávateľa.
Článok 5.
Výstupy
5.1 Zhotoviteľ sa zaväzuje odovzdať objednávateľovi Návrh analytickej štúdie a Aktualizovanú
analytickú štúdiu (finálne dielo) uvedené v čl. 2. v bode 2.1 tejto zmluvy a podľa prílohy č. 2 tejto
zmluvy – Preberací protokol v 4 exemplároch na CD nosiči v neuzamknutej elektronickej forme a
v papierovej forme viazané v hrebeňovej väzbe v 4 exemplároch.

Článok 6.
Platobné podmienky a fakturácia
6.1 Objednávateľ neposkytne zhotoviteľovi žiadny preddavok.
6.2 Cenu za predmet zmluvy podľa čl. 2 tejto zmluvy uhradí objednávateľ zhotoviteľovi na základe
dvoch faktúr doručených zhotoviteľom objednávateľovi, podľa skutočne realizovaného diela
podľa čl. 4, bod 4.1.2 a 4.1.4 tejto zmluvy. Neoddeliteľnou súčasťou príslušnej faktúry je
„Preberací protokol“ podľa prílohy č. 2 tejto zmluvy, ako aj dodací list. Dve faktúry za realizáciu
predmetu tejto zmluvy budú doručené objednávateľovi po odsúhlasení a podpísaní
preberacieho protokolu zmluvnými stranami podľa čl. 4 bodu 4.4 nasledovne:

3

a.) prvá faktúra bude vystavená vo výške 30% zmluvnej ceny podľa bodu 3.1 tejto zmluvy vo
výške 16 920,- EUR s DPH po odovzdaní a prevzatí návrhu analytickej štúdie v termíne podľa čl. 4
bodu 4.1.2 tejto zmluvy,
b.) druhá faktúra bude vystavená vo výške 70% zmluvnej ceny podľa bodu 3.1 tejto zmluvy vo
výške 39 480,-EUR s DPH po odovzdaní a prevzatí finálneho diela (aktualizovaná analytická
štúdia) podľa čl. 4 bodu 4.1.4 tejto zmluvy.
Objednávateľ uhradí zhotoviteľovi príslušnú faktúru len v tom prípade, ak v príslušnom
preberacom protokole nebudú uvedené žiadne vady.
6.3 Lehota splatnosti oboch faktúr je 30 dní odo dňa ich doručenia a potvrdenia zo strany
objednávateľa.
6.4 Faktúra musí obsahovať údaje v zmysle ustanovenia § 3a ods. 1 zákona č. 513/1991 Zb.
Obchodného zákonníka v znení neskorších predpisov a bude predložená v štyroch
vyhotoveniach. Ak faktúra nebude úplná alebo bude obsahovať nesprávne údaje vrátane príloh
k faktúre, bude takáto faktúra zhotoviteľovi vrátená. Zhotoviteľ je povinný predložiť novú
faktúru, v takom prípade sa bude lehota splatnosti faktúry odvíjať od termínu predloženia novej
faktúry. Objednávateľ nie je v omeškaní s úhradou faktúry po dobu kým mu nebola doručená
nová opravená faktúra.
6.5 Zhotoviteľom predložená faktúra na úhradu musí ďalej obsahovať náležitosti predpísané v
zmysle zákona č. 222/2004 Z. z. o DPH v znení neskorších predpisov. Musí obsahovať čiastku
DPH. Okrem toho musí obsahovať:
- názov zákazky,
- predmet úhrady,
- IČO objednávateľa, názov objednávateľa,
- číslo tejto zmluvy (dodatku k tejto zmluve),
- číslo účtu zhotoviteľa v tvare IBAN
- čiastku k úhrade spolu,
- splatnosť faktúry (30 dní).
Predložená faktúra musí byť označená textom „financované z prostriedkov EPFRV“.
6.6. Podpísané preberacie protokoly (čiastkový a finálny) podľa prílohy č. 2 tejto zmluvy sú
neoddeliteľnou súčasťou faktúr a musia byť potvrdené oboma zmluvnými stranami
(objednávateľ/zhotoviteľ).

Článok 7.
Práva a povinnosti zmluvných strán
7.1 Zhotoviteľ ručí za to, že predmet zmluvy podľa čl. 2 a prílohy č. 1 tejto zmluvy má v dobe
prevzatia zmluvne dohodnuté podmienky a zodpovedá požiadavkám objednávateľa.
7.2 Zhotoviteľ je povinný zaslať na e-mailovú adresu karin.radecka@land.gov.sk na schválenie
spracovaný návrh diela (návrh analytickej štúdie) na jeho korektúru a schválenie. Až po
písomnom schválení zaslaného návrhu diela (formou e-mailu) zo strany objednávateľa je
zhotoviteľ oprávnený realizovať predmet zmluvy podľa čl. 4 bod 4.1.4 tejto zmluvy. Zhotoviteľ je

4

povinný na žiadosť objednávateľa bez zbytočného odkladu odstrániť chybné zistenia v zaslanom
návrhu diela a zapracovať pripomienky objednávateľa do diela.“.

7.3 Zhotoviteľ sa zaväzuje umožniť objednávateľovi a oprávneným kontrolným osobám vykonávať u
seba kontrolu obchodných dokumentov, vecnú a finančnú kontrolu v súvislosti s realizáciou
aktivity financovanej z technickej pomoci Programu rozvoja vidieka 2014 – 2020, ako aj po
ukončení zmluvného vzťahu po dobu 5 rokov.
7.4 Zhotoviteľ sa zaväzuje dodať požadovaný návrh analytickej štúdie a následne aktualizovanú
analytickú štúdiu zmysle čl. 2. tejto zmluvy v elektronickej forme – CD a v tlačenej forme –
hrebeňová väzba podľa požiadaviek objednávateľa. Výstupy podľa čl. 5 tejto zmluvy budú v
slovenskom jazyku riadne a načas v zmysle ustanovení tejto zmluvy.
7.5 Ak objednávateľ prevezme predmet zmluvy podľa čl. 2. tejto zmluvy, má právo na dodatočné
bezplatné odstránenie vadných zistení, ktoré sú uvedené v preberacom protokole podľa prílohy
č. 2 tejto zmluvy, bez zbytočného odkladu.
7.6 Objednávateľ sa zaväzuje poskytnúť zhotoviteľovi potrebné údaje a podklady k zabezpečeniu
vykonania diela napr.: logá podľa bodu 7.7. tohto článku.
7.7 Všetku dokumentáciu súvisiacu s predmetom zmluvy je zhotoviteľ povinný podľa pokynov
objednávateľa viditeľne označiť:
- symbolom Únie v súlade s grafickými normami podľa prezentácie na adrese:
http://europa.eu/about-eu/basic-information/symbols/flag/index_sk.htm, spolu s vysvetlením
úlohy Únie prostredníctvom tohto znenia: Európsky poľnohospodársky fond pre rozvoj vidieka :
Európa investuje do vidieckych oblastí.
V prípade činností a opatrení financovaných pomocou iniciatívy LEADER logo tejto iniciatívy a
odkaz na subjekt zodpovedný za obsah a na riadiaci orgán určený na realizáciu EPFRV (logo
MPRV SR),
Objednávateľ je povinný zaslať zhotoviteľovi vzory log najneskôr 10 pracovných dní pred
odovzdaním návrhu diela podľa čl. 4 bod 4.1.2 tejto zmluvy, elektronicky na e-mailovú adresu
zhotoviteľa: smiesko@radela.sk
7.8 Zhotoviteľ zodpovedá objednávateľovi za realizáciu diela podľa čl. 2, body 2.1 až 2.4 tejto zmluvy
bez ohľadu na to, či dielo realizoval sám, alebo prostredníctvom tretích osôb.
7.9 Zhotoviteľ bez predchádzajúceho písomného súhlasu objednávateľa nemá právo previesť práva
a povinnosti vyplývajúce z tejto zmluvy na tretiu osobu. Zmluvné strany sa výslovne dohodli, že
bez predchádzajúceho písomného súhlasu objednávateľa nie je zhotoviteľ oprávnený ani
postúpiť akékoľvek pohľadávky tretej osobe, ktoré mu vznikli voči objednávateľovi podľa alebo
na základe tejto zmluvy.
7.10 V prípade, že zhotoviteľ časť predmetu zmluvy plní prostredníctvom tretej osoby (tzv.
subdodávateľ), je zodpovedný objednávateľovi, ako keby plnil sám predmet zmluvy.
7.11 V prípade, ak zhotoviteľ alebo jeho subdodávateľ majú povinnosť byť zapísaný v registri
partnerov verejného sektora (ďalej len „register“) v zmysle zákona č. 315/2016 Z. z. o registri

5

partnerov verejného sektora a o zmene a doplnení niektorých zákonov v znení neskorších
predpisov, táto povinnosť musí byť splnená pred podpisom tejto zmluvy. Poskytovateľ a jeho
subdodávateľ musia spĺňať podmienku zápisu počas celého trvania tejto zmluvy.
7.12 Zhotoviteľ je povinný oznámiť objednávateľovi každú zmenu v registri, týkajúcu sa tak
zhotoviteľa ako aj jeho subdodávateľa.
7.13 Objednávateľ môže v súlade s § 19 ods. 3 ZVO odstúpiť od zmluvy, ak zhotoviteľ nebol v čase
uzavretia tejto zmluvy zapísaný v registri alebo ak bol vymazaný z registra, v prípade ak zákon
o registri partnerov takýto zápis predpokladá.

Článok 8.
Zmluvné pokuty
8.1 Pri nedodržaní povinností zhotoviteľa uvedených v článku 4. bod 4.1.2 a 4.1.4 tejto zmluvy má
objednávateľ právo uložiť zmluvnú pokutu vo výške 0,05 % z ceny uvedenej v článku 3. bod 3.1.3
tejto zmluvy za každý aj začatý deň omeškania.
8.2 V prípade porušenia čl. 7 bod 7.7 tejto zmluvy sa zhotoviteľ zaväzuje zaplatiť objednávateľovi
zmluvnú pokutu vo výške 30 % z ceny uvedenej v článku 3. bod 3.1.3 tejto zmluvy.
8.3 V prípade porušenia čl. 11 sa zhotoviteľ zaväzuje zaplatiť objednávateľovi zmluvnú pokutu vo
výške 20 % z celkovej ceny predmetu zmluvy uvedenej v čl. 3 . bod 3.1.3 tejto zmluvy.
8.4 Splnením záväzku zhotoviteľa zaplatiť objednávateľovi zmluvnú pokutu nezanikajú povinnosti
zhotoviteľa, plnenie ktorých je zabezpečené dohodou o zmluvnej pokute.
8.5 Dohodou o zmluvnej pokute nie je dotknuté právo zmluvných strán na náhradu škody. V prípade
vzniku škody je ktorákoľvek zo zmluvných strán oprávnená nárokovať si jej náhradu v plnej
výške.
8.6 Akúkoľvek zmluvnú pokutu podľa ustanovení tejto zmluvy je objednávateľ oprávnený uplatniť
formou krátenia príslušnej faktúry za omeškané plnenie alebo výzvou na uhradenie zmluvnej
pokuty, resp. akýmkoľvek právne uplatniteľným spôsobom.

Článok 9.
Riešenie sporov
9.1 V prípade sporov, ktoré nebude možné riešiť dohodou zmluvných strán, požiada jedna zo
zmluvných strán o rozhodnutie všeobecný súd SR.
9.2 Spory zmluvných strán neoprávňujú zhotoviteľa pozastaviť plnenie predmetu zmluvy podľa čl. 2.
zmluvy.
9.3 Zmluvný vzťah upravený touto zmluvou sa riadi právnym poriadkom platným na území SR.
Prípadné spory zmluvných strán vyplývajúce alebo súvisiace s touto zmluvou je príslušný
rozhodovať všeobecný súd SR.

6

Článok 10.
Ukončenie zmluvy
10.1. Túto zmluvu je možné ukončiť písomnou dohodou zmluvných strán alebo výpoveďou zo strany
objednávateľa. Jednomesačná výpovedná lehota začína plynúť prvým dňom mesiaca
nasledujúceho po mesiaci, v ktorom bola výpoveď doručená druhej zmluvnej strane. Od
zmluvy možno odstúpiť podľa bodu 10.2. a 10.3. tohto článku. Zhotoviteľovi prináleží náhrada
iba za skutočne vykonané dielo.
10.2. Objednávateľ môže odstúpiť od zmluvy v prípade, ak zhotoviteľ porušil ustanovenia čl. 2 s
výnimkou bodu 2.3, čl. 4 bod 4.1.2 a 4.1.4, čl. 5., čl. 7 s výnimkou bodu 7.6 tejto zmluvy.
Objednávateľ musí vyzvať zhotoviteľa a určiť zhotoviteľovi dodatočne primeranú lehotu na
splnenie záväzkov vyplývajúcich zo zmluvy a písomne zhotoviteľa upozorniť, že v prípade
neplnenia povinností vyplývajúcich zo zmluvy po stanovenom termíne od zmluvy odstúpi.
10.3. Zhotoviteľ môže odstúpiť od zmluvy v prípade, ak objednávateľ neplní svoje zmluvné
povinnosti vyplývajúce z čl. 7. bod 7.6 tejto zmluvy, a tým zhotoviteľovi znemožní vykonávanie
diela. Zhotoviteľ musí vyzvať objednávateľa a určiť objednávateľovi dodatočne primeranú
lehotu na splnenie záväzkov vyplývajúcich zo zmluvy a písomne objednávateľa upozorniť, že v
prípade neplnenia povinnosti vyplývajúcich zo zmluvy po stanovenom termíne od zmluvy
odstúpi.
10.4. Ukončením zmluvného vzťahu nie je dotknuté právo na náhradu škody a uplatnenia si
zmluvnej pokuty.
10.5 V prípade predčasného ukončenia zmluvného vzťahu má zhotoviteľ nárok na úhradu
preukázateľne vynaložených nákladov spojených s realizáciou diela.

Článok 11.
Autorské práva a licenčné podmienky
11.1 Zhotoviteľ, ako nositeľ majetkových práv sa zaväzuje autorskoprávne vysporiadať podľa zákona
č. 185/2015 Z. z. autorský zákon v znení neskorších predpisov (ďalej len „autorský zákon“)
dielo uvedené v čl. 2 a v prílohe č. 1 tejto zmluvy, a že bude disponovať majetkovými a
autorskými právami k nemu; k dielu sa nebudú vzťahovať práva tretích osôb (finančné a iné
nároky); objednávateľ ako nadobúdateľ je oprávnený dielo používať v rámci udelených licencií.
Súčasťou tohto vysporiadania je najmä súhlas autorov s užívaním ich autorských diel a ich
šírením (udelenie licencií a sublicencií), v rozsahu a za podmienok stanovených touto zmluvou.
11.2 Zhotoviteľ vyhlasuje, že podľa autorského zákona je oprávnený udeliť objednávateľovi
výhradnú licenciu. Nepravdivosť tohto vyhlásenia zhotoviteľa zakladá povinnosť náhrady škody
podľa § 373 a nasl. Obchodného zákonníka.
11.3 Zmluvné strany sa dohodli, že zhotoviteľ udeľuje objednávateľovi súhlas na použitie diela podľa
tohto článku, a to na všetky známe spôsoby použitia diela podľa autorského zákona, časovo a
teritoriálne v neobmedzenom rozsahu; výhradný a bezodplatný súhlas (ďalej len „licencia“).

7

Medzi známe spôsoby použitia diela patrí najmä:
a) vyhotovenie rozmnoženiny diela,
b) verejné rozširovanie originálu diela alebo jeho rozmnoženiny
c) predajom alebo inou formou prevodu
d) verejné rozširovanie originálu diela alebo jeho rozmnoženiny
e) nájmom alebo vypožičaním,
f) spracovanie, preklad a adaptáciu diela,
g) zaradenie diela do súborného diela,
h) verejné vystavenie diela,
i) verejné vykonanie diela,
j) verejný prenos diela,
k) použitie diela na výrobu propagačného a reklamného materiálu akéhokoľvek druhu za
účelom jeho šírenia.
11.4 Zhotoviteľ ďalej vyhlasuje, že autorské práva k dielu podľa bodu 11.1. tohto článku nie
sú/nebudú zaťažené inými právami tretích osôb, ktoré by bránili ich riadnemu použitiu
objednávateľom, ani inými právnymi vadami. V prípade, že si tretia osoba uplatní nárok proti
objednávateľovi z titulu porušenia autorských práv, zhotoviteľ sa zaväzuje nahradiť
objednávateľovi všetku škodu, ktorá vznikne objednávateľovi v dôsledku uplatnenia nároku
treťou osobou, a to v plnej výške.
11.5 Zhotoviteľ touto zmluvou udeľuje objednávateľovi oprávnenie udeliť tretej osobe súhlas na
použitie diela v rozsahu udelenej licencie podľa tejto zmluvy, t.j. sublicenciu.
11.6 Zhotoviteľ berie na vedomie, že udelením výhradnej licencie v zmysle tejto zmluvy nie je
oprávnený udeliť tretej osobe licenciu, resp. sublicenciu na použitie diela v rozsahu
stanovenom touto zmluvou a je povinný sám sa zdržať použitia diela alebo jeho časti v tomto
rozsahu.
11.7 Vlastnícke právo k dielu prechádza na objednávateľa dňom podpísania preberacieho
protokolu podľa prílohy č. 2 tejto zmluvy ako aj k jeho jednotlivým častiam podľa čl. 5 a čl. 7
bod 7.2 tejto zmluvy.

8

Článok 12.
Záverečné ustanovenia
12.1 Zmluva sa riadi ustanoveniami Obchodného zákonníka, autorským zákonom a všeobecne
záväznými právnymi predpismi SR ako i príslušnými nariadeniami Európskej únie.
12.2 Zmluvu možno meniť a dopĺňať iba na základe vzájomnej dohody formou písomných
očíslovaných dodatkov podpísaných obidvoma zmluvnými stranami.
12.3 Neoddeliteľnou súčasťou tejto zmluvy je:
Príloha č. 1 – Opis predmetu zákazky
Príloha č. 2 – Vzor Preberací protokol
12.4 Zmluva nadobúda platnosť dňom jej podpísania obidvoma zmluvnými stranami a účinnosť
dňom nasledujúcim po dni jej zverejnenia v Centrálnom registri zmlúv vedenom Úradom vlády
SR.
12.5. Zmluvné strany výslovne súhlasia so zverejnením tejto zmluvy v jej plnom rozsahu vrátene
príloh a dodatkov v Centrálnom registri zmlúv vedenom Úradom vlády SR.
12.6. Táto zmluva je vyhotovená v siedmych exemplároch, z toho päť si ponechá objednávateľ a dva
zhotoviteľ.
12.7 Zmluvné strany vyhlasujú, že si zmluvu prečítali, porozumeli jej obsahu a ako zrozumiteľný a
určitý prejav ich slobodnej a vážnej vôle ju na znak súhlasu podpísali.

V Bratislave dňa

...........

RADELA s.r.o.

MPRV SR

......................................
zhotoviteľ
Ing. Matej Smieško, MBA,
Konateľ a riaditeľ spoločnosti

......................................
objednávateľ
Ing. Gabriela Matečná
podpredsedníčka vlády a ministerka

9

Príloha č.1: Opis predmetu zákazky

Opis predmetu zákazky
Štúdia bude spracovaná v prepojení na zameranie a ciele súčasného PRV 2014 – 2020.V súčasnosti sa
začínajú rokovania o novej Spoločnej poľnohospodárskej politike EÚ (ďalej len „SPP“), ktorá vojde do
platnosti po roku 2020. Očakávajú sa viaceré zmeny, ktoré môžu mať podstatný vplyv na slovenských
poľnohospodárov. V prvom rade sa očakáva absolútne aj relatívne zníženie rozpočtu na SPP,
vzhľadom k zmenám preferencií členských štátov a v dôsledku Brexitu. Jednotlivé členské štáty budú
mať však pravdepodobne väčšiu flexibilitu presúvať zdroje medzi prvým a druhým pilierom SPP,
prípadne sa môže zrušiť aj pilierová štruktúra SPP. Rozdelenie zdrojov medzi piliermi môže ovplyvniť
aj stropovanie priamych platieb a presun zastropovaných zdrojov do druhého piliera. V súčasnosti
môžeme uvažovať s viacerými alternatívami zastropovania (100 tisíc EUR na farmu, 60 000 EUR na
farmu, 300 000 EUR na farmu, prípadne bez stropovania), a teda s rôznou úrovňou zdrojov, ktoré sa
presunú do druhého pilieru SPP. Taktiež môže rozdelenie zdrojov medzi piliermi ovplyvniť aj
greening, resp. jeho nová verzia, kde sa môže uvažovať o rôznych alternatívach greeníngu buď
v rámci prvého alebo druhého pilieru.
Zdroje na podporu poľnohospodárstva z prvého a druhého piliera majú diferencovaný vplyv na farmy
a na ich hrubú pridanú hodnotu, zamestnanosť, zisk, alebo produktivitu. Rôzne alternatívy rozdelenia
zdrojov medzi piliermi SPP ako aj medzi jednotlivými opatreniami majú aj diferencovaný efekt na
životné prostredie (biodiverzitu, znečistenie vody, znečistenie pôdy, atď.) a rozvoj vidieka.
Na základe vyššie uvedeného cieľom predmetu zákazky je analyzovať vplyvy rôznych možných
budúcich alternatív nastavenia SPP na slovenské poľnohospodárske podniky a rozvoj vidieka a
analyzovať dopady alternatívnych scenárov SPP po roku 2020 pre potreby rozhodovacích subjektov,
ktoré využijú výsledky na rokovaniach o SPP ako aj na optimalizovanie nastavenia SPP pre oblasť
rozvoja vidieka na úrovni Slovenska.

Predmetom zákazky je:
1. Údaje: vytvorenie komplexnej databázy poľnohospodárskych podnikov, v ktorej budú
zahrnuté podniky používajúce podvojné účtovníctvo (veľké farmy) aj podniky používajúce
jednoduché účtovníctvo (malé farmy). Komplexná databáza bude obsahovať údaje
z finančných výkazov, poľnohospodárske parametre produkcie ako aj údaje o prijímaných
podporách z SPP. Táto databáza bude základom empirickej analýzy. V rámci komplexnej
databázy je potrebné prepojiť údaje z informačných listov Ministerstva pôdohospodárstva
a rozvoja vidieka SR a z Pôdohospodárskej platobnej agentúry. Predmetom je taktiež
vytvorenie databázy na skúmanie vplyvov SPP na rozvoj vidieka a na životné prostredie.
2. Vývoj SPP po 2020 pre pilier II: na základe prehľadu literatúry sformulovanie
pravdepodobných alternatív a scenárov budúceho vývoja Spoločnej poľnohospodárskej
politiky po 2020. Tieto scenáre musia obsahovať nástroje podpory a ciele podpory.

10

3. Analýza slovenského poľnohospodárstva: Zhodnotenie jednotlivých parametrov
slovenského poľnohospodárstva a rozvoja vidieka, na základe ktorých je potrebné vytvoriť
dotazníkový prieskum formou riadených rozhovorov medzi odborníkmi. Cieľom je zistiť
hlavné problémy a ciele aplikácie SPP po roku 2020 na Slovensku.
4. Modelovanie a kvantifikovanie dosahov jednotlivých scenárov SPP po roku 2020 na
Slovensko: modelovanie a kvantifikovanie dosahov na podniky (Hrubá pridaná hodnota,
zamestnanosť, produktivita práce, zisk). Je potrebné použitie modelu na úrovni farmy
a propensity score matching pre pilier II.
5. Prezentácia výsledkov na geografickej úrovni, podľa typu fariem, podľa špecializácie fariem,
podľa okresov, podľa opatrení.
6. Odporúčania pre riadiaci subjekt ohľadom implementácie novej SPP na Slovensku a vo
vzťahu k pozícii Slovenska pri rokovaniach o novej SPP pre pilier II.

Požadované množstvo/rozsah:
1. Návrh analytickej štúdie, ktorá bude obsahovať:
-

vplyv alternatívnych scenárov novej politiky rozvoja vidieka na poľnohospodárske
podniky,
odporúčania pre Riadiaci orgán a agregované dopady novej SPP na slovenské
poľnohospodárstvo.

2. Aktualizovaný návrh štúdie – upravený návrh štúdie v zmysle pripomienok objednávateľa

Verejný obstarávateľ požaduje odovzdať predmet zákazky nasledovne:
-

Návrh analytickej štúdie - 4x tlačená verzia (hrebeňová väzba) a 4x elektronická verzia (CD
nosič)

-

Aktualizovaný návrh analytickej štúdie - 4x tlačená verzia (hrebeňová väzba) a 4x elektronická
verzia (CD nosič)

Všetka dokumentácia súvisiaca s predmetom zákazky bude podľa pokynov verejného
obstarávateľa viditeľne označená:
- symbolom Únie v súlade s grafickými normami podľa prezentácie na adrese:
http://europa.eu/about-eu/basic-information/symbols/flag/index_sk.htm, spolu s vysvetlením
úlohy Únie prostredníctvom tohto znenia: Európsky poľnohospodársky fond pre rozvoj vidieka :
Európa investuje do vidieckych oblastí.

Požadovaná lehota dodania predmetu zákazky:
do 6 mesiacov od účinnosti zmluvy.

11

Jednotlivé časti a ich realizácia je plánovaná nasledovne:
1.-4. mesiac
5. mesiac
6. mesiac

Spracovanie analytickej časti: zber údajov, príprava modelu, konzultácie so
stakeholdermi, modelovanie rôznych scenárov
Odovzdanie analytickej štúdie
Aktualizácia analytickej štúdie v zmysle pripomienok objednávateľa

Miesto dodania predmetu zákazky:
Ministerstvo pôdohospodárstva a rozvoja vidieka SR, Dobrovičova 12, 812 66 Bratislava, sekcia
rozvoja vidieka a priamych platieb

12

Príloha č. 2 – Vzor Preberací protokol

Vzor
PREBERACÍ PROTOKOL
Čiastkový*/ Finálny*

Podľa zmluvy o dielo zo dňa ........(ďalej len „zmluva“) zhotoviteľ: ...........................odovzdáva
a objednávateľ Ministerstvo pôdohospodárstva a rozvoja vidieka SR so sídlom Dobrovičova 12,
Bratislava, IČO: 00 156 621 preberá plnenie predmetu citovanej dohody v rozsahu:

*Návrh analytickej štúdie– 4x tlačená v hrebeňovej väzbe a 4x elektronická verzia (CD nosič)
*Aktualizovaná analytická štúdia - 4x tlačená v hrebeňovej väzbe a 4x elektronická verzia (CD
nosič)

Objednávateľ preberá predmet zmluvy bez vád* s vadami *
...................................................................................................................................................................
...................................................................................................................................................................
...................................................................................................................................................................
.........................................................................................................

a termín na odstránenie vád
...................................................................................................................................................................
...................................................................................................................................................................
...................................................................................................................................................................
...................................................................................................................................................................
......................................................................................

V mesto, dňa

............................................

.......................................................

Zhotoviteľ

Objednávateľ

*nehodiace sa prečiarknite

13

