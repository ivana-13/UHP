Reg. číslo: 20624/2017-M_TAKO
Zázn. č. 54371/2017

Z M L U V A
o poskytovaní informácií z monitorovania verejných informačných zdrojov
podľa § 269 ods. 2 zákona č. 513/1991 Zb. Obchodný zákonník v znení neskorších predpisov
(ďalej len „zmluva“)

Článok I.
ZMLUVNÉ STRANY
Objednávateľ: Ministerstvo práce, sociálnych vecí a rodiny Slovenskej republiky
Špitálska 4, 6, 8
816 43 Bratislava
IČO: 00 681 156
DIČ: 2020796338
Bankové spojenie:
IBAN
Zastúpené: Ing. Jozef Vančo, generálny tajomník služobného úradu
(ďalej v texte aj ako „objednávateľ“ alebo „MPSVR SR“)
Poskytovateľ: Slovakia Online s.r.o.
IČO: 31 402 445
obchodná spoločnosť zapísaná v Obchodnom registri Okresného súdu BA I ,
Oddiel: Sro, Vložka č.: 9581/B
sídlo: Riazanská 57, 831 03 Bratislava
DIČ: 2020338397
IČ DPH: SK2020338397
Bankové spojenie:
IBAN:
v zast. : Oľga Cimová, konateľ
(ďalej len „poskytovateľ“)
(objednávateľ a poskytovateľ ďalej v texte aj ako „zmluvné strany“)
Článok II.
ÚVODNÉ USTANOVENIA
Táto zmluva sa uzatvára ako výsledok obstarávania v zmysle § 117 zákona č. 343/2015 Z. z.
o verejnom obstarávaní a o zmene a doplnení niektorých zákonov v znení neskorších predpisov
(ďalej len „ZVO“) na predmet zákazky „Monitoring verejných informačných zdrojov“,
realizovaného Objednávateľom ako verejným obstarávateľom v súlade so ZVO.

1

Článok III.
PREDMET ZMLUVY
1. Predmetom tejto zmluvy je záväzok poskytovateľa poskytnúť objednávateľovi informácie z
monitorovania verejných informačných zdrojov a ďalšie služby v rozsahu uvedenom v bode
2 tohto článku (ďalej len „služby“) a záväzok objednávateľa zaplatiť za poskytnutie služieb
dohodnutú zmluvnú cenu uvedenú v článku V. tejto zmluvy a úprava vzájomných práv a
povinností zmluvných strán s tým súvisiacich.
2. Poskytovateľ sa zaväzuje objednávateľovi poskytnúť:
a) denný off-line monitoring elektronických médií, internetových stránok, portálov a printov,
týkajúci sa tematiky a kľúčových slov zadaných objednávateľom,
b) prepisy úplného znenia vybraných príspevkov alebo relácií
a/alebo televízneho vysielania súvisiace s monitorovanou tematikou,

rozhlasového

c) preklady informácii z vybranej maďarskej, rusínskej a ukrajinskej národnostnej tlače
a národnostného vysielania do slovenského jazyka,
d) preklady informácii z vysielania vybraných maďarských a rakúskych rozhlasových
a/alebo televíznych staníc do slovenského jazyka,
e) on-line prístup do osobitne vytvorenej klientskej databázy informácií z mediálnych
výstupov, ktorá prostredníctvom internetového prehliadača umožňuje vyhľadávanie,
triedenie, spracovanie a archivovanie výstupov podľa individuálnych požiadaviek,
vytváranie operatívnych on-line štatistík v štatistickom module, možnosť hodnotenia,
poznámkovania, exportovania vybraných článkov a pod.,
f) on-line prístup do archívnych databáz poskytovateľa týkajúcich sa monitoringu a
obsahujúcich informácie z monitorovania médií od roku 2003,
g) on-line prístup do štatistického modulu klientskej databázy, ktorý sprístupňuje informácie
pre samostatné vyhotovenie mediálnych analýz.
Článok IV.
SPÔSOB, ČAS A MIESTO PLNENIA
1. Poskytovateľ každý pracovný deň najneskôr do 7:30 hod. poskytne objednávateľovi na
zadané e-mailové adresy prostredníctvom elektronickej pošty off-line monitoring médií
podľa čl. III. bod 2 písm. a) zmluvy za obdobie bezprostredne nadväzujúce na obdobie
pokryté predchádzajúcim monitoringom.
2. Preklady informácií podľa čl. III. bod 2 písm. c) a d) zmluvy sú poskytované ako súčasť offline monitoringu podľa čl. III. bod 2 písm. a) zmluvy.
3. Prepisy podľa čl. III. bod 2 písm. b) zmluvy poskytovateľ poskytne objednávateľovi na
základe písomnej dohody zmluvných strán.
4. Spracovanie výstupov v klientskej databáze podľa čl. III. bod 2 písm. e) zmluvy, on-line
prístup do archívnych databáz poskytovateľa ohľadne monitoringu podľa čl. III. bod 2 písm.
f) zmluvy a on-line prístup do štatistického modulu klientskej databázy podľa čl. III. bod 2
2

písm. g) zmluvy vykonávajú elektronicky poverení zamestnanci objednávateľa na
webovom sídle poskytovateľa , a to na základe prístupového mena a hesla oprávňujúceho
objednávateľa na vstup do databázy SIACplus. Počet pracovných staníc (počítačov),
prostredníctvom ktorých sa bude vstupovať do spravodajského servisu, je neobmedzený.
Poskytovateľ oznámi prípadné zmeny prístupového mena a hesla objednávateľovi najneskôr
v deň účinnosti tejto zmeny. Oznámenie o prípadnej zmene prístupového mena a hesla musí
obsahovať nové prístupové meno a heslo a musí byť objednávateľovi oznámené tak, aby
objednávateľ mohol bez prerušenia používať služby podľa tejto zmluvy.
5. Ak poskytovateľ v rozpore s touto zmluvou poruší svoj záväzok poskytovať objednávateľovi
služby podľa tejto zmluvy, objednávateľ je oprávnený žiadať od poskytovateľa zaplatenie
zmluvnej pokuty vo výške 200,00 Eur za každé porušenie poskytovateľa. Zaplatením
zmluvnej pokuty nie je dotknuté právo objednávateľa požadovať od poskytovateľa náhradu
škody spôsobenú porušením povinnosti, na ktorú sa zmluvná pokuta vzťahuje.
Článok V.
CENA A PLATOBNÉ PODMIENKY
1. Cena za poskytované služby uvedené v čl. III bod 2 zmluvy je určená dohodou zmluvných
strán vo výške 355,00 eur bez DPH, t.j. 426,00 eur s DPH, ( slovom: tristopäťdesiatpäť eur
bez DPH, štyristodvadsaťšesť eur s DPH) za kalendárny mesiac.
2. Cenu podľa bodu 1 tohto článku bude poskytovateľ účtovať objednávateľovi na základe
faktúry mesačne pozadu, a to vždy najneskôr do 10. dňa nasledujúceho kalendárneho
mesiaca. Splatnosť faktúry je 30 dní odo dňa jej doručenia objednávateľovi.
3. Faktúra musí obsahovať všetky náležitosti vyžadované príslušnými všeobecne záväznými
právnymi predpismi. Ak faktúra nebude obsahovať náležitosti vyžadované príslušnými
všeobecne záväznými právnymi predpismi, objednávateľ je oprávnený vrátiť faktúru
poskytovateľovi. V uvedenom prípade objednávateľ nie je s platením faktúry v omeškaní.
V takomto prípade sa zastaví plynutie lehoty splatnosti a nová 30-dňová lehota splatnosti
začne plynúť doručením opravenej alebo novo vystavenej faktúry objednávateľovi.
Ak nastane omeškanie platby faktúry z dôvodov na strane Štátnej pokladnice, nie je
objednávateľ po túto dobu v omeškaní so zaplatením sumy uvedenej vo faktúre.
4. Poskytovateľ je pri oneskorenej úhrade faktúry oprávnený požadovať od objednávateľa
zaplatenie úroku z omeškania vo výške 0,023 % z dlžnej ceny za každý deň omeškania.
Článok VI.
OSOBITNÉ DOJEDNANIA
1. Poskytovateľ sa zaväzuje zachovávať mlčanlivosť a neposkytovať tretím osobám údaje
o množstve a charaktere informácií poskytnutých objednávateľovi. Povinnosť zachovávať
mlčanlivosť podľa tohto odseku sa vzťahuje aj na obdobie po ukončení zmluvného vzťahu.
2. Objednávateľ sa zaväzuje využívať získané údaje výlučne pre vlastnú potrebu a nešíriť ich,
ako ani predmet zmluvy dodaný poskytovateľom, tretím osobám.

3

3. Záväzok mlčanlivosti a dôvernosti informácií sa nevzťahuje na informácie, ktoré sa stanú
verejne prístupné bez toho, aby sa porušil záväzok zmluvných strán. Poskytovateľ vyhlasuje,
že je uzrozumený s tým, že objednávateľ je povinnou osobou v zmysle zákona č. 211/2000
Z. z. o slobodnom prístupe k informáciám a o zmene a doplnení niektorých zákonov (zákon
o slobode informácií) v znení neskorších predpisov.
4. Porušenie tejto zmluvy zakladá zodpovednosť v zmysle všeobecne záväzných právnych
predpisov.
5. Na účely tejto zmluvy platí, že zásielka sa považuje za doručenú dňom jej prevzatia
adresátom. Ak adresát zásielku neprevzal/odmietol ju prevziať, zásielka sa považuje za
doručenú dňom vrátenia nedoručenej alebo nedoručiteľnej zásielky odosielateľovi alebo
dňom odmietnutia prijatia zásielky adresátom.

Článok VII.
TRVANIE ZMLUVY
1. Zmluvné strany sa dohodli, že zmluva sa uzatvára na dobu určitú, a to od 01.01.2018 do
31.12.2020.
2. Pred uplynutím doby, na ktorú sa zmluva uzatvorila, je možné túto zmluvu ukončiť
písomnou dohodou zmluvných strán, písomnou výpoveďou alebo odstúpením od zmluvy.
3. Túto zmluvu môže vypovedať ktorákoľvek zo zmluvných strán aj bez udania dôvodu.
Výpovedná lehota je 3 mesiace a začína plynúť od prvého dňa nasledujúceho mesiaca po
mesiaci, v ktorom bola výpoveď zmluvy doručená.
4. Táto zmluva môže byť ukončená odstúpením v prípade podstatného porušenia zmluvy
jednou zo zmluvných strán, ak porušujúca zmluvná strana napriek písomnému upozorneniu
druhej zmluvnej strany neplní alebo nesplní svoje povinnosti v lehote stanovenej
v písomnom upozornení druhej zmluvnej strany.
5. Objednávateľ je oprávnený odstúpiť od tejto zmluvy v prípade, ak poskytovateľ neposkytne
služby objednávateľovi podľa čl. III. a IV. tejto zmluvy alebo ak je poskytovateľ v omeškaní
s poskytovaním týchto služieb a taktiež v prípade, ak poskytovateľ porušuje akúkoľvek z
jeho povinností vyplývajúcich z tejto zmluvy, najmä povinnosti uvedené v článku III, bod 2
tejto zmluvy a v článkoch IV. a VI. tejto zmluvy. Poskytovateľ je oprávnený odstúpiť od
tejto zmluvy, ak je objednávateľ v omeškaní so zaplatením fakturovanej sumy o viac ako 30
kalendárnych dní po splatnosti faktúry s výnimkou situácie podľa čl. V bod 3.
6. Odstúpenie od zmluvy je účinné dňom doručenia písomného odstúpenia od zmluvy
v listinnej podobe druhej zmluvnej strane.
7. Odstúpením od zmluvy nie je dotknutý nárok na náhradu škody podľa zákona, ako aj nárok
na zaplatenie zmluvnej pokuty podľa tejto zmluvy.

4

Článok VIII.
ZÁVEREČNÉ USTANOVENIA
1. Táto zmluva nadobúda platnosť dňom jej podpisu oboma zmluvnými stranami a účinnosť
nadobúda dňom nasledujúcim po dni jej zverejnenia v Centrálnom registri zmlúv v súlade
s § 47a ods. 1 zákona č. 40/1964 Zb., Občiansky zákonník v znení neskorších predpisov,
najskôr však 01.01.2018.
2. Poskytovateľ vyhlasuje, že databázu informácií z monitoringu verejných komunikačných
zdrojov zhotovuje na základe čl. 26 Ústavy Slovenskej republiky a v súlade s § 39 zákona č.
185/2015 Z. z. Autorský zákon v platnom znení. Zároveň vyhlasuje, že ním poskytnuté
databázy nie sú zaťažené nevysporiadanými autorskými právami ani inými právnymi vadami
a objednávateľ nenesie žiadnu zodpovednosť za prípadné porušenie týchto práv zo strany
poskytovateľa.
3. Túto zmluvu je možné meniť a dopĺňať len na základe písomných a číslovaných dodatkov
podpísaných oboma zmluvnými stranami.
4. Vzťahy výslovne neupravené touto zmluvou sa spravujú príslušnými právnymi predpismi
Slovenskej republiky, predovšetkým ustanoveniami zákona č. 513/1991 Zb., Obchodný
zákonník v znení neskorších predpisov.
5. V prípade, že niektoré ustanovenie tejto zmluvy sa stane neplatným, ostatné ustanovenia
zmluvy nie sú touto neplatnosťou dotknuté a ostávajú naďalej v platnosti. Zmluvné strany sa
dohodli, že si navzájom poskytnú súčinnosť a prípadné neplatné ustanovenie zmluvy
nahradia jeho platným znením v súlade s príslušnými všeobecne záväznými právnymi
predpismi.
6. Zmluvné strany vyhlasujú, že sa s obsahom zmluvy náležite oboznámili, ich prejav vôle je
urobený slobodne a vážne, je určitý a zrozumiteľný, že zmluva nebola uzatvorená pod
nátlakom, v tiesni za nápadne nevýhodných podmienok a na znak toho ju podpisujú.
7. Táto zmluva je vyhotovená v piatich rovnopisoch s platnosťou originálu, z ktorých štyri
rovnopisy dostane objednávateľ a jedno vyhotovenie dostane poskytovateľ.
Za objednávateľa:

Za poskytovateľa:

V Bratislave dňa ......................

V Bratislave dňa ......................

Ing. Jozef Vančo
generálny tajomník služobného
úradu

Oľga Cimová
konateľ

5

