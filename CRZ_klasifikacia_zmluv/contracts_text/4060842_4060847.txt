ZMLUVA č. D2019051701
O POSKYTOVANÍ DÔVERYHODNEJ SLUŽBY VYDÁVANIA CERTIFIKÁTOV
uzatvorená podľa § 269 ods. 2 zákona č. 513/1991 Zb. Obchodný zákonník medzi:

Poskytovateľom:
Sídlo:
Registrácia:
IČO:
DIČ:
IČ DPH/DIČ:
Bankové spojenie:
Číslo účtu IBAN:
Emailová adresa:
Zastúpený:

Disig, a.s.
Záhradnícka 151, 821 08 Bratislava
Obchodný register Okresného súdu Bratislava I,
oddiel: Sa, vložka č.: 3794/B
35 975 946
2022116976
SK2022116976
Tatra Banka a.s., Bratislava
disig@disig.sk
Ing. Peter Miškovič, manažér certifikačnej autority CA Disig, na základe
poverenia zo dňa 11.10.2018
(ďalej len „Poskytovateľ“)

a
Zákazníkom:
Sídlo:
IČO:
Zastúpený:

Dopravný úrad
Letisko M.R.Štefánika, 823 05 Bratislava
42355826
Ing. Ján Breja, predseda

Kontaktná osoba:
Emailová adresa:

Mgr. Martin Chova a Ing. Marek Chmura
martin.chovan@nsat.sk; marek.chmura@nsat.sk
(ďalej len „Zákazník“)

(Zákazník a Poskytovateľ spoločne ďalej ako „zmluvné strany“ alebo jednotlivo ako „zmluvná strana“).
PREDMET A OBSAH ZMLUVY
Predmetom tejto zmluvy je na jednej strane povinnosť Poskytovateľa poskytovať Zákazníkovi
dôveryhodné služby súvisiace s platnými certifikátmi vydanými Zákazníkovi na základe doterajších
záväzkových vzťahov, ako aj s certifikátmi, ktoré by Poskytovateľom mohli byť vydané na základe
osobitnej objednávky uvedenej v čl. 2 Zmluvy (ďalej len „Certifikáty“) a pridružené služby
súvisiace s vydanými certifikátmi (ďalej len „Dôveryhodné služby“), a to v súlade s platnými
politikami Poskytovateľa (ďalej len „Politiky“) a platnými Všeobecnými podmienkami
poskytovania a používania dôveryhodnej služby vydávania a overovania certifikátov Poskytovateľa
(ďalej len „Všeobecné podmienky“), ktoré sú trvalo dostupné na webovom sídle Poskytovateľa
(http://eidas.disig.sk/sk/documents/) a všeobecne záväznými právnymi predpismi a na druhej
strane záväzok Zákazníka dodržiavať vo vzťahu k Certifikátom všetky povinnosti vyplývajúce mu z
tejto zmluvy a Všeobecných podmienok.
CENA ZA POSKYTOVANIE DÔVERYHODNEJ SLUŽBY
Cena za už poskytované Dôveryhodné služby bola individuálne dohodnutá na základe osobitnej
objednávky Zákazníka č. 399/2018, ktorá bola potvrdená Poskytovateľom.

Strana 1|4

ZMLUVA č. D2019051701
VYHLÁSENIA A SÚHLASY ZÁKAZNÍKA
3.1

Zákazník podpisom tejto zmluvy vyhlasuje, že pozná svoje povinnosti Zákazníka v zmysle
Všeobecných podmienok, že sa pred podpisom tejto zmluvy oboznámil s platnými Všeobecnými
podmienkami Poskytovateľa, súhlasí s nimi, porozumel im a zaväzuje sa ich v plnom rozsahu
dodržiavať ako súčasť tejto zmluvy.

3.2

Zákazník sa zaväzuje každého držiteľa Certifikátu, ktorý bude vydaný pre Zákazníka, oboznámiť
so Všeobecnými podmienkami a svojimi internými predpismi zabezpečiť ich plnenie. Za porušenie
povinností držiteľa Certifikátu v zmysle Všeobecných podmienok zodpovedá Poskytovateľovi
priamo Zákazník. Zároveň vyhlasuje, že pozná povinnosti, ktoré majú v zmysle Všeobecných
podmienok držitelia Certifikátu, a zaväzuje sa každého držiteľa jemu vydanému Certifikátu poučiť
najmä o nasledovných povinnostiach:
a) používať Certifikát a generovaný kľúčový pár výlučne na účely, na ktoré sú určené, v súlade
s právnymi predpismi a obmedzeniami ich použitia uvedenými vo Všeobecných podmienkach
Poskytovateľa;
b) používať súkromný kľúč pre kryptografické funkcie výlučne na kvalifikovanom zariadení,
na ktorom bol Certifikát vydaný;
c) chrániť svoj prístupový kód (PIN) k Certifikátu, kód na obnovu (PUK), ako i zariadenie,
na ktorom je uložený Certifikát, a súkromné kľúče pred neautorizovaným prístupom a tiež pred
stratou, kompromitáciou, zničením alebo zneužitím;
d) oznámiť Poskytovateľovi akékoľvek zmeny v údajoch, ktoré sú uvedené v Certifikáte. V tomto
prípade je držiteľ Certifikátu zároveň povinný iniciovať zrušenie Certifikátu dotknutého
zmenou;
e) v prípade platného Certifikátu bezodkladne oznámiť Poskytovateľovi, ak dôjde k zneužitiu,
strate, zničeniu, kompromitovaniu alebo akémukoľvek neautorizovanému prístupu
k súkromnému kľúču, prístupovým kódom (PIN), kódom na obnovu (PUK) alebo k zariadeniu,
na ktorom sú kľúče uložené, alebo ak má Držiteľ Certifikátu podozrenie, že k uvedeným
udalostiam mohlo dôjsť. V týchto prípadoch je držiteľ Certifikátu zároveň povinný iniciovať
zrušenie dotknutého Certifikátu;
f) zdržať sa používania súkromného kľúča a Certifikátu, ktorého doba platnosti už uplynula, ktorý
bol zrušený alebo kompromitovaný (vrátane prípadu, že došlo ku kompromitácii samotného
Poskytovateľa).

3.3

Zákazník zároveň potvrdzuje, že sa oboznámil s obmedzeniami použitia Certifikátu uvedenými
vo Všeobecných podmienkach a zaväzuje sa používať Certifikát výhradne v súlade s týmito
obmedzeniami. V prípade, že Certifikát bude použitý spôsobom, ktorý je v rozpore s týmito
obmedzeniami alebo sa naň v rozpore s týmito obmedzeniami Zákazník spoľahne, a vznikne tým
škoda jemu alebo tretej strane, Poskytovateľ za ňu nezodpovedá.
Pre Certifikát platia najmä nasledovné obmedzenia:
a) Certifikát je spolu so súkromným kľúčom možné používať bežným spôsobom, a to výhradne
na vyhotovenie zdokonaleného alebo kvalifikovaného elektronického podpisu/pečate;
b) platnosť Certifikátu, rovnako ako aj platnosť elektronického podpisu/pečate, ktoré boli
vytvorené na jeho základe, je obmedzená. Po uplynutí platnosti Certifikátu nemusí byť možné
spätne overiť platnosť elektronického podpisu/pečate, hoci boli vytvorené v čase platnosti
Certifikátu. Pre zabezpečenie overiteľnosti elektronického podpisu/pečate je potrebné
primeraným spôsobom využívať špecializované služby na to určené, napr. službu uchovávania
elektronických podpisov/pečatí a/alebo službu časovej pečiatky;
c) Certifikát je možné používať výhradne počas doby jeho platnosti. Po uplynutí tejto doby alebo
po zrušení Certifikátu sa Certifikát nesmie používať, a to ani na účel, na ktorý je určený;
d) ak Certifikát nie je vydaný na kvalifikovanom zariadení, na jeho základe nebude možné vytvoriť
kvalifikovaný elektronický podpis, resp. kvalifikovanú elektronickú pečať;
e) použitie Certifikátu na vyhotovenie elektronického podpisu/pečate nezaručuje, že takto
vyhotovený elektronický podpis/pečať budú použiteľné na zamýšľaný účel, v požadovanom
formáte a že teda budú akceptovateľné tretími stranami. Formát elektronického
Strana 2|4

ZMLUVA č. D2019051701
podpisu/pečate, ktoré boli vyhotovené na základe Certifikátu, je určený aplikáciou použitou
na vytvorenie elektronického podpisu/pečate a je teda mimo kontroly Poskytovateľa.
3.4

Zákazník vyhlasuje, že všetky údaje, ktoré za účelom poskytovania Dôveryhodných služieb poskytol
Poskytovateľovi, sú správne a aktuálne. Zároveň sa zaväzuje poskytovať Poskytovateľovi vždy iba
správne a aktuálne údaje aj v budúcnosti.

3.5

Zákazník súhlasí, aby Poskytovateľ spracoval všetky údaje, ktoré od Zákazníka získa a použije
v súvislosti s vydávaním Certifikátu, pri poskytovaní kvalifikovaného zariadenia Zákazníkovi,
Držiteľovi Certifikátu, resp. ním splnomocnenej alebo poverenej osobe, v súvislosti so zrušením
Certifikátu, ako aj akékoľvek údaje súvisiace s identitou alebo špecifickými atribútmi použitými
v Certifikáte. Poskytovateľ je oprávnený tieto údaje poskytnúť tretím stranám, ak mu to ukladajú
alebo umožňujú všeobecne záväzné právne predpisy a v súlade s príslušnou Politikou Poskytovateľa
vzťahujúcou sa na predmetný Certifikát.
VŠEOBECNÉ A ZÁVEREČNÉ USTANOVENIA

4.1

Táto zmluva sa uzatvára na dobu určitú, a to do ukončenia platnosti posledného Certifikátu, na
ktorý sa vzťahuje táto Zmluva.

4.2

Zákazník má právo od tejto Zmluvy odstúpiť s okamžitou platnosťou, ak Poskytovateľ
nezabezpečuje riadne poskytovanie Dôveryhodných služieb alebo si neplní akékoľvek záväzky mu
vyplývajúce z iných záväzkových vzťahov medzi zmluvnými stranami, týkajúce sa poskytovania
Dôveryhodných služieb. Zákazník má právo od tejto Zmluvy odstúpiť s okamžitou platnosťou do 30
dní od oznámenia Poskytovateľa o zmene Všeobecných podmienok, ak Poskytovateľ jednostranne
zmenil Všeobecné podmienky a Zákazník s ich zmenou nesúhlasí.

4.3

Časť obsahu tejto zmluvy tvoria a určujú platné Všeobecné podmienky, ktoré sú jej neoddeliteľnou
súčasťou. V prípade rozporu medzi ustanovením obsiahnutým vo Všeobecných podmienkach
Poskytovateľa a Zmluvou, má prednosť ustanovenie tejto Zmluvy.

4.4

Táto Zmluva nadobúda platnosť a účinnosť dňom jej podpísania oboma zmluvnými stranami.
V prípade, že Zákazník je povinnou osobou v súlade s § 2 zákona č. 211/2000 Z. z. o slobodnom
prístupe k informáciám a o zmene a doplnení niektorých zákonov (zákon o slobode informácií)
v znení neskorších predpisov, Zmluva nadobúda účinnosť dňom nasledujúcim po dni jej zverejnenia
spôsobom podľa § 5a zákona o slobode informácií.

4.5

Akékoľvek zmeny Zmluvy je možné uskutočniť len vo forme písomných dodatkov podpísaných
oboma zmluvnými stranami, s výnimkou prípadu zmeny v kontaktných údajoch zmluvnej strany
podľa bodu 4.7 zmluvy. Týmto ustanovením nie je dotknuté právo Poskytovateľa jednostranne
meniť Všeobecné podmienky, ktoré je predpokladané Všeobecnými podmienkami, za podmienky,
že ich zmena bude Zákazníkovi písomne oznámená.

4.6

Na doručovanie právnych úkonov a iných právnych aktov medzi Poskytovateľom a Zákazníkom,
slúžia ich adresy sídla; na bežnú korešpondenciu je možné využiť emailovú komunikáciu medzi
kontaktnými osobami. Zmluvná strana je povinná oznámiť druhej zmluvnej strane bezodkladne
akékoľvek zmeny svojich kontaktných údajov, vrátane zmeny kontaktnej osoby. Do okamihu
oznámenia zmeny týchto údajov druhej zmluvnej strane sa poskytnuté kontaktné údaje považujú
za pravdivé. Zásielka, oznámenie sa považuje za doručené druhej zmluvnej strane v deň prevzatia,
ak jej boli zaslané na jej adresu sídla; zásielka sa považuje za doručenú aj v deň odmietnutia jej
prevzatia alebo v deň jej vrátenia ako nedoručenej.

4.7

Zmluvné strany sa zaväzujú prednostne riešiť prípadné spory zo zmluvy zmierom a dohodou.
V prípade, že zmier nebude dosiahnutý, spor z právnych úkonov z realizácie zmluvy bude
predložený vecne a miestne príslušnému súdu Slovenskej republiky.

4.8

Táto zmluva je vyhotovená v počte troch (3) rovnopisov, z ktorých Zákazník dostane dve (2)
vyhotovenia a Poskytovateľ jedno (1) vyhotovenie.

Strana 3|4

ZMLUVA č. D2019051701
4.9

Zmluvné strany svojím podpisom nižšie potvrdzujú, že si zmluvu prečítali, súhlasia s jej obsahom
bez akýchkoľvek výhrad, že je pre ne zrozumiteľná a určitá a že zmluvu neuzatvárajú v tiesni ani
za nápadne nevýhodných podmienok.
V Bratislave dňa _________

V Bratislave, dňa _________

Disig, a.s.
ako Poskytovateľ

Dopravný úrad
ako Zákazník

vlastnou rukou

vlastnou rukou

Ing. Peter Miškovič
Manažér certifikačnej authority CA Disig
na základe poverenia zo dňa 11.10.2018

Ing. Ján Breja
predseda Dopravného úradu

Strana 4|4

