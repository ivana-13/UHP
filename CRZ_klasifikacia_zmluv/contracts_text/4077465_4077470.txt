Zmluva o poskytnutí služieb
uzatvorená v zmysle § 269 ods. 2 zákona č. 513/1991 Zb. Obchodný zákonník v znení neskorších
predpisov (ďalej len ,,ObZ“) s primeraným použitím § 536 a nasl. ObZ
(ďalej len „zmluva“)
Číslo zmluvy Objednávateľa: 140/2019/MPRVSR-120

medzi zmluvnými stranami
Objednávateľ:
Názov:

Ministerstvo pôdohospodárstva a rozvoja vidieka Slovenskej
republiky
Sídlo:
Dobrovičova 12, 812 66 Bratislava
Zastúpené:
Ing. Gabriela Matečná, ministerka
Bankové spojenie:
Štátna pokladnica
IBAN:
SK66 8180 0000 0070 0008 1105
IČO:
00156621
DIČ:
2021291382
Kontaktná osoba:
JUDr. Jozef Gabík, PhD.
Kontaktné údaje:
press@land.gov.sk
(ďalej ako „objednávateľ“)
Poskytovateľ
Obchodné meno:
Sídlo:
Zastúpený:
Bankové spojenie:
IBAN:
IČO:
IČ DPH:
Zapísaný:
Kontaktná osoba:
Kontaktné údaje:

INFO PARTNER, s.r.o.
Jašíkova 2, 821 03 Bratislava
Mgr. Milan Ištván, konateľ
Slovenská sporiteľňa
SK7309000000000635093482
45926026
SK2023144552
Obchodný register Okresného súdu Bratislava I, číslo vložky 688 46/B, oddiel
Sro.
Mgr. Milan Ištván
milan@infopartner.sk, +421 905 351 962

(ďalej ako „poskytovateľ“)
(objednávateľ a poskytovateľ ďalej spolu aj ako „zmluvné strany“)
Článok 1
Úvodné ustanovenie
1.1

Táto zmluva sa uzatvára v súlade s § 117 zákona č. 343/2015 Z. z. o verejnom obstarávaní
a o zmene a doplnení niektorých zákonov v znení neskorších predpisov (ďalej len „ZVO“).

Článok 2
Predmet zmluvy
2.1

Predmetom zmluvy je realizácia a dodanie kvantitatívneho výskumu verejnej mienky medzi
obyvateľmi Slovenskej republiky o znalostiach, zvyklostiach a konzumácií produktov
sladkovodnej akvakultúry a overenia efektivity realizovanej informačnej kampane (ďalej len
„predmet zmluvy“) podľa prílohy č. 2 zmluvy.

2.2

Poskytovateľ sa zaväzuje realizovať pre objednávateľa predmet zmluvy bližšie špecifikovaný v
tomto článku zmluvy, ako aj v prílohe č. 2 tejto zmluvy riadne a v čas, vo vlastnom mene a na
vlastnú zodpovednosť. Ak poskytovateľ zabezpečuje realizáciu predmetu zmluvy
prostredníctvom tretích osôb, zodpovedá objednávateľovi, akoby ich realizoval sám.

2.3

Poskytovateľ sa zaväzuje objednávateľovi odovzdať výsledok realizácie predmetu zmluvy, tj.
výstupy, ktorých charakteristika sa nachádza v článku 5 tejto zmluvy, a to v termíne uvedenom
v článku 4 tejto zmluvy.

2.4

Objednávateľ sa zaväzuje zaplatiť poskytovateľovi za riadne realizovaný predmet zmluvy
dohodnutú zmluvnú cenu podľa čl. 3 bod 3.1 tejto zmluvy a v zmysle podmienok tejto zmluvy.

2.5

Všetka dokumentácia k predmetu zmluvy bude vypracovaná v slovenskom jazyku.

2.6

Poskytovateľ sa zaväzuje vykonať predmet zmluvy v súlade s touto zmluvou.
Článok 3
Zmluvná cena

3.1

Zmluvná cena za realizáciu predmetu zmluvy špecifikovaného v článku 2 a prílohe č. 2 tejto
zmluvy je výsledkom postupu verejného obstarávania podľa čl. 1 tejto zmluvy a je stanovená v
zmysle zákona č. 18/1996 Z. z. o cenách v znení neskorších predpisov, pričom sa považuje za
cenu maximálne platnú počas doby trvania zmluvy, s výnimkou skutočností predpokladaných
v bodoch 3.3 tejto zmluvy. Cena je tvorená nasledovnými čiastkami:
3.1.1

cena bez DPH

3.1.2

DPH

3.1.3

cena spolu s DPH

23 750,00 EUR
4 750,00 EUR
28 500,00 EUR

3.2

Zmluvná cena za riadne a včas realizovaný predmet zmluvy bude uhradená zo štátneho
rozpočtu.

3.3

Zmluvná cena uvedená v bode 3.1 tohto článku zmluvy je konečná a zahŕňa všetky výdavky
poskytovateľa spojené s vykonaním predmetu zmluvy podľa čl. 2 a prílohy č. 2 tejto zmluvy
a môže byť upravovaná len v dôsledku zmeny všeobecne záväzných právnych predpisov SR
ovplyvňujúcich zmluvnú cenu (DPH).
Článok 4
Čas a miesto plnenia

4.1

Táto zmluva sa uzatvára na dobu určitú. Zmluvné strany dohodli nasledovné termíny plnenia:
4.1.1

začatie realizácie predmetu zmluvy dňom účinnosti tejto zmluvy;

4.1.2

4.2

odovzdanie výstupov podľa článku 5 tejto zmluvy, ktoré sú výsledkom realizácie
predmetu tejto zmluvy špecifikovaného v článku 2 a v prílohe č. 2 tejto zmluvy bude
realizované v termíne do 10 pracovných dní od zverejnenia zmluvy v Centrálnom registri
zmlúv vedenom Úradom vlády SR (ďalej len ,,CRZ“);

Zmluvné termíny uvedené v bode 4.1 sú termíny nemeniteľné s výnimkou:
4.2.1

vyššej moci ako napr. neočakávané prírodné a iné javy;

4.2.2

v prípade zmien a rozsahu podľa pokynov objednávateľa;

4.2.3

vydania príkazov a zákazov vládnych alebo miestnych správnych orgánov alebo zmenou
vyvolanou Európsku komisiou, ak neboli vyvolané situáciou u objednávateľa.

4.3

Ak sa termín realizácie predmetu tejto zmluvy podľa článku 2 tejto zmluvy alebo odovzdania
výstupov podľa článku 5 tejto zmluvy, ktorý je uvedený v bode 4.1 tohto článku predĺži z dôvodov
uvedených v bodoch 4.2.1 a 4.2.3, poskytovateľ je v takom prípade povinný preukázať, že
vzhľadom na vyššie uvedené dôvody nemohol pokračovať v realizácii predmetu zmluvy. Ak sa
termín plnenia predmetu zmluvy predĺži z dôvodu uvedeného v bode 4.2.2, zmluvné strany sú
povinné uviesť nový termín plnenia predmetu tejto zmluvy, a to v dodatku k tejto zmluve, ktorý
sa bude týkať tejto zmeny.

4.4

Miestom odovzdania výstupov podľa článkov 2 a 5 tejto zmluvy, ktoré sú výsledkom realizácie
predmetu je Ministerstvo pôdohospodárstva a rozvoja vidieka SR, Dobrovičova 12, 812 66
Bratislava. Výstupy budú prevzaté na základe preberacieho protokolu, ktorý tvorí ako príloha č.
1 neoddeliteľnú súčasť tejto zmluvy. Tento preberací protokol podpíše poskytovateľ
a zodpovedný zamestnanec objednávateľa. Dňom podpisu preberacieho protokolu prechádza
vlastnícke právo k odovzdaným výstupom na objednávateľa.
Článok 5
Výstupy

5.1

Zhotoviteľ sa zaväzuje výsledky realizácie predmetu tejto zmluvy v zmysle článku 2 tejto zmluvy
odovzdať zachytené na výstupoch, ktoré budú spĺňať kvalitatívne a kvantitatívne požiadavky
objednávateľa, a to v nasledujúcej podobe:


1 x USB kľúč s kompletnými výsledkami spracovaného výskumu, s výpisom volaných
telefónnych čísel s vyznačením čísel, z ktorých prebehol úspešný zber dát;



4x tlačená brožúra s kompletnými výsledkami spracovaného výskumu;

Všetky výstupy budú označené „financované z prostriedkov ENRF“
Článok 6
Platobné podmienky a fakturácia
6.1

Objednávateľ neposkytne poskytovateľovi žiadny preddavok.

6.2

Zmluvná cena bude objednávateľom uhradená jednorazovo podľa predloženej faktúry
a na základe podpísaného preberacieho protokolu podľa prílohy č. 1 tejto zmluvy.

6.3

Lehota splatnosti faktúry je 60 dní odo dňa jej doručenia objednávateľovi.

6.4

Faktúra musí obsahovať údaje v zmysle ustanovenia § 3a ods. 1 zákona č. 513/1991 Zb.
Obchodného zákonníka v znení neskorších predpisov a budú predkladané v štyroch
vyhotoveniach. Ak faktúra nebude úplná alebo bude obsahovať nesprávne údaje vrátane príloh
k faktúre, bude takáto faktúra poskytovateľovi vrátená. Poskytovateľ je povinný predložiť novú
faktúru, v takom prípade sa bude lehota splatnosti faktúry odvíjať od termínu predloženia novej
faktúry. Objednávateľ nie je v omeškaní s úhradou faktúry po dobu, kým mu nebola doručená
nová opravená faktúra.

6.5

Poskytovateľom predložená faktúra na úhradu musí ďalej obsahovať náležitosti predpísané
v zmysle zákona č. 222/2004 Z. z. o DPH v znení neskorších predpisov. Musí obsahovať čiastku
DPH. Okrem toho musí obsahovať:

6.6

-

názov zákazky,

-

predmet úhrady,

-

IČO, DIČ objednávateľa, názov objednávateľa,

-

číslo tejto zmluvy (dodatku k tejto zmluve),

-

čiastku k úhrade spolu,

-

číslo účtu poskytovateľa vo formáte IBAN,

-

splatnosť faktúry (60 dní).

-

označenie „financované z prostriedkov ENRF“

Podpísaný preberací protokol podľa prílohy č. 1 tejto zmluvy je neoddeliteľnou súčasťou faktúry
a musí byť potvrdený oboma zmluvnými stranami (objednávateľ/poskytovateľ) a musí
obsahovať rozpis vrátane jednotkových cien, množstva a celkových cien, samostatne DPH.
Preberací protokol je vyhotovený v 7 vyhotoveniach.
Článok 7
Práva a povinnosti zmluvných strán

7.1

Poskytovateľ ručí za to, že realizovaný predmet zmluvy v zmysle čl. 2 a prílohy č. 2 tejto zmluvy
vo forme výstupu podľa článku 5 tejto zmluvy má zmluvne dohodnuté podmienky a zodpovedá
požiadavkám objednávateľa.

7.2

Poskytovateľ je povinný zaslať na e-mailovú adresu objednávateľa press@land.gov.sk návrh
meritórnych otázok kvantitatívnej časti na korektúru a schválenie. Až po písomnom schválení
(formou e-mailu) zo strany objednávateľa je poskytovateľ oprávnený ďalej postupovať podľa
tejto zmluvy a pokynov objednávateľa.

7.3

Poskytovateľ je povinný umožniť objednávateľovi kontrolovať realizáciu predmetu zmluvy v
každej fáze a súčasne je povinný prijímať objednávateľove pripomienky k realizovanému
predmetu zmluvy a akceptovať ich.

7.4

Poskytovateľ sa zaväzuje umožniť objednávateľovi a oprávneným kontrolným zamestnancom
vykonávať u seba kontrolu zberu dát kvantitatívnej časti.

7.5

Poskytovateľ sa zaväzuje informovať objednávateľa o termínoch realizácie kvantitatívnej časti
najmenej 1 deň vopred a poskytnúť súčinnosť pri kontrole zo strany objednávateľa. Výstupy
podľa čl. 5 tejto zmluvy budú vyhotovené v slovenskom jazyku a odovzdané objednávateľovi
riadne a včas v zmysle ustanovení tejto zmluvy.

7.6

Ak objednávateľ prevezme výstupy podľa článku čl. 5 tejto zmluvy, má právo na dodatočné
bezplatné odstránenie prípadných chýb v týchto výstupoch, a to bez zbytočného odkladu.

7.7

Poskytovateľ nesmie bez súhlasu objednávateľa poskytnúť akékoľvek výsledky, ani čiastkové
výsledky realizácie premetu zmluvy iným subjektom, ak sa s objednávateľom písomne
nedohodne inak.

7.8

Poskytovateľ sa zaväzuje, že výstupy podľa článku 5 tejto zmluvy budú po technickej stránke
funkčné a pripravené na okamžité použitie.

7.9

Poskytovateľ zodpovedá za riadne vykonanie predmetu zmluvy v zmysle príslušných ustanovení
Obchodného zákonníka. Poskytovateľ sa zároveň zaväzuje Objednávateľovi nahradiť akúkoľvek
škodu, ktorá mu vznikne v súvislosti s vadami, ktoré objaví na výstupoch podľa čl. 5 tejto zmluvy.

7.10 Ak je predmet zmluvy realizovaný so zásadnými nedostatkami, alebo nezodpovedá tejto zmluve,
má objednávateľ právo odstúpiť od zmluvy podľa čl. 10 bod 10.6 tejto zmluvy.
7.11 Poskytovateľ bez predchádzajúceho písomného súhlasu objednávateľa nemá právo previesť
práva a povinnosti z tejto zmluvy na tretiu osobu. Zmluvné strany sa výslovne dohodli, že bez
predchádzajúceho písomného súhlasu objednávateľa nie je poskytovateľ oprávnený ani postúpiť
akékoľvek pohľadávky tretej osobe, ktoré mu vznikli voči objednávateľovi podľa alebo na základe
tejto zmluvy.
7.12 V prípade, ak poskytovateľ alebo jeho subdodávateľ majú povinnosť byť zapísaní v registri
partnerov verejného sektora (ďalej len „register“) v zmysle zákona č. 315/2016 Z. z. o registri
partnerov verejného sektora a o zmene a doplnení niektorých zákonov (ďalej len „zákon
o registri partnerov“), táto povinnosť musí byť splnená pred podpisom tejto zmluvy.
Poskytovateľ a jeho subdodávateľ musia spĺňať podmienku zápisu počas celého trvania zmluvy.
7.13 Poskytovateľ je povinný oznámiť objednávateľovi každú zmenu v registri, týkajúcu sa tak
poskytovateľa, ako aj jeho subdodávateľa.
7.14 Objednávateľ môže v súlade s § 19 ods. 3 ZVO odstúpiť od zmluvy, ak poskytovateľ nebol
v čase uzavretia zmluvy zapísaný v registri alebo ak bol vymazaný z registra, v prípade ak zákon
o registri partnerov takýto zápis predpokladá.
7.15 V prípade ak si poskytovateľ nesplní svoje povinnosti, ktoré mu vyplývajú zo zákona o registri
partnerov, poskytovateľ objednávateľovi zodpovedá za prípadné správne pokuty, ktoré mu budú
v prípade porušenia tejto povinnosti poskytovateľom udelené oprávnenou osobou
a/alebo za škodu, ktorá bude objednávateľovi nesplnením takýchto povinností spôsobená.
7.16 Poskytovateľ je povinný pri výkone služby, ktorá je predmetom zmluvy postupovať v súlade so
Zákonom č. 18/2018 Z.z. o ochrane osobných údajov a o zmene a doplnení niektorých zákonov,
a to najmä zabezpečiť súhlas dotknutej osoby so spracúvaním osobných údajov v zmysle
ustanovenia § 5 písm. a) a nasl. ustanovení predmetného zákona.
7.17 Poskytovateľ sa zaväzuje strpieť výkon akejkoľvek kontroly, auditu alebo iného overovania
súvisiaceho so záväzkovým vzťahom založeným touto zmluvou a poskytovať oprávneným
orgánom všetku nevyhnutnú súčinnosť, a to vo vzťahu k akýmkoľvek orgánom, ktoré sú
oprávnené vykonávať kontrolu, audit alebo iné overovanie voči objednávateľovi. Poskytovateľ
sa zaväzuje umožniť objednávateľovi a oprávneným kontrolným osobám vykonávať u seba
kontrolu obchodných dokumentov, vecnú a finančnú kontrolu v súvislosti s realizáciou aktivity

financovanej z Operačného programu Rybné hospodárstvo 2014 – 2020, a to aj po ukončení
tohto zmluvného vzťahu po dobu 5 rokov.

Článok 8
Zmluvné pokuty
8.1

Pri nedodržaní zmluvnej povinnosti poskytovateľom uvedenej v bode čl. 4 tejto zmluvy, môže
objednávateľ uložiť zmluvnú pokutu vo výške 1,0 % zo zmluvnej ceny uvedenej v bode 3.1.3
článku čl. 3 tejto zmluvy za každý, aj začatý deň omeškania.

8.2

V prípade porušenia čl. 5 tejto zmluvy sa poskytovateľ zaväzuje zaplatiť objednávateľovi zmluvnú
pokutu vo výške 20 % zo zmluvnej ceny uvedenej v bode 3.1.3 článku čl. 3 tejto zmluvy.

8.3

V prípade porušenia čl. 7 tejto zmluvy sa poskytovateľ zaväzuje zaplatiť objednávateľovi zmluvnú
pokutu vo výške 30 % zo zmluvnej ceny uvedenej v bode 3.1.3 článku čl. 3 tejto zmluvy.

8.4

V prípade porušenia čl. 11 sa poskytovateľ zaväzuje zaplatiť objednávateľovi zmluvnú pokutu vo
výške 30 % z celkovej ceny predmetu zmluvy uvedenej v bode 3.1.3 článku čl. 3 tejto zmluvy.

8.5

Splnením záväzku poskytovateľa zaplatiť objednávateľovi zmluvnú pokutu nezanikajú povinnosti
poskytovateľa, plnenie ktorých je zabezpečené dohodou o zmluvnej pokute.

8.6

Dohodou o zmluvnej pokute nie je dotknuté právo zmluvných strán na náhradu škody. V prípade
vzniku škody je ktorákoľvek zo zmluvných strán oprávnená nárokovať si jej náhradu v plnej
výške.

8.7

Akúkoľvek zmluvnú pokutu podľa ustanovení tejto zmluvy je objednávateľ oprávnený uplatniť
formou krátenia faktúry za omeškané plnenie alebo výzvou na uhradenie zmluvnej pokuty, resp.
akýmkoľvek právne uplatniteľným spôsobom.
Článok 9
Riešenie sporov

9.1

V prípade sporov, ktoré nebude možné riešiť dohodou zmluvných strán, požiada jedna zo
zmluvných strán o rozhodnutie všeobecný súd SR.

9.2

Spory zmluvných strán neoprávňujú poskytovateľa pozastaviť plnenie predmetu zmluvy podľa
čl. 2 a prílohy č. 2 zmluvy.

9.3

Zmluvný vzťah upravený touto zmluvou sa riadi právnym poriadkom platným na území SR.
Prípadné spory zmluvných strán vyplývajúce alebo súvisiace s touto zmluvou je príslušný
rozhodovať všeobecný súd SR.
Článok 10
Ukončenie zmluvy

10.1 Táto Zmluva sa uzatvára na dobu určitú a to do odovzdania výstupov, ktoré sú výsledkom
realizácie predmetu zmluvy podľa čl. 2, 4 a čl. 5 zmluvy.
10.2 Túto zmluvu je možné ukončiť pred skončením jej platnosti podľa bodu 10.1 tohto článku
nasledovne:

10.2.1 písomnou dohodou zmluvných strán,
10.2.2 písomným odstúpením od zmluvy,
10.2.3 písomnou výpoveďou objednávateľa.
10.3 V prípade zániku zmluvy dohodou zmluvných strán, táto zaniká dňom uvedeným v tejto dohode
(ďalej len „deň zániku zmluvy dohodou“). V tejto dohode sa upravia aj vzájomné nároky
zmluvných strán vzniknuté z plnenia zmluvných povinností alebo z ich porušenia druhou
zmluvnou stranou ku dňu zániku zmluvy dohodou.
10.4 V prípade odstúpenia od zmluvy sa zmluvné strany budú riadiť ustanoveniami §344 a nasl.
Obchodného zákonníka.
10.5 Zmluvná strana je oprávnená odstúpiť od zmluvy podľa bodu 10.6. tohto článku. Odstúpenie
zmluvnej strany nadobúda účinnosť jeho doručením druhej zmluvnej strane (ktorá svoju
povinnosť porušila).
10.6 Za podstatné porušenie zmluvy oprávňujúce objednávateľa okamžite odstúpiť od tejto zmluvy
sa považuje:
10.6.1 neodôvodnené nedodržanie pokynov objednávateľa, za predpokladu, že dotknutý
pokyn má podstatný význam pre realizáciu predmetu zmluvy podľa tejto zmluvy,
10.6.2 ak na miesto poskytovateľa vstúpi iná osoba následkom právneho nástupníctva,
10.6.3 zmena termínu realizácie predmetu zmluvy, ak nie sú dané dôvody podľa bodu 4.2 čl. 4
tejto zmluvy na postup podľa bodu 4.3 čl. 4 tejto zmluvy,
10.6.4 ak nastanú právne skutočnosti majúce za následok zmenu v právnom postavení
poskytovateľa (napr. vyhlásenie konkurzu, vstup do likvidácie, zmena právnej formy,
zmena v oprávneniach konať v mene poskytovateľa) alebo akákoľvek iná zmena majúca
priamy vplyv na plnenie zo strany poskytovateľa,
10.6.5 v prípade akéhokoľvek porušenia povinnosti podľa čl. 7 s výnimkou bodov 7.12- 7.15
článku 7 zmluvy,
10.6.6 v prípade akéhokoľvek porušenia povinnosti v zmysle čl. 11 zmluvy,
10.6.7 v prípadoch ustanovených touto zmluvou,
10.6.8 v prípadoch ustanovených právnymi predpismi.
10.7 Objednávateľ je oprávnený odstúpiť od zmluvy aj v prípade nepodstatného porušenia zmluvy
poskytovateľom, ak poskytovateľ poručil ustanovenia článku 2 tejto zmluvy.
10.8 Dôsledkom odstúpenia od zmluvy zo strany objednávateľa je vyvodenie zodpovednosti voči
poskytovateľovi za porušenie ustanovení tejto zmluvy a uhradenie všetkých nákladov, ktoré
budú požadované od objednávateľa v súvislosti so spolufinancovaním predmetu tejto zmluvy.
10.9 Objednávateľ je oprávnený vypovedať zmluvu bez uvedenia dôvodu. Výpoveď musí mať
písomnú formu. Výpovedná lehota je jeden kalendárny mesiac a začína plynúť prvým dňom
kalendárneho mesiaca, ktorý nasleduje po kalendárnom mesiaci, v ktorom bola výpoveď
doručená do sídla poskytovateľa.

10.10 Ukončením zmluvného vzťahu nie je dotknuté právo na náhradu škody a uplatnenia si zmluvnej
pokuty za porušenie, ku ktorému došlo počas trvania zmluvy. To sa netýka ustanovení, ktoré
zostávajú v platnosti aj po uplynutí platnosti tejto zmluvy.

Článok 11
Autorské práva a licenčné podmienky
11.1 Všetky výstupy, ktoré budú vyhotovené poskytovateľom a odovzdané objednávateľovi v zmysle
ustanovení článkov 2, 5 a 7 tejto zmluvy vrátane hmotných nosičov, na ktorých budú tieto
výstupy ako výsledky realizácie predmetu zmluvy zachytené (ďalej len ,,autorské dielo“), na
ktoré sa v zmysle Zákona č. 185/2015 Z. z. autorský zákon v znení neskorších predpisov (ďalej
len „autorský zákon“) vzťahuje právna ochrana, sa stávajú vlastníctvom objednávateľa, a to
momentom ich odovzdania.
11.2 Poskytovateľ vyhlasuje, že podľa autorského zákona je oprávnený udeliť objednávateľovi
výhradnú licenciu. Nepravdivosť tohto vyhlásenia poskytovateľ zakladá povinnosť náhrady škody
podľa § 373 a nasl. Obchodného zákonníka.
11.3 Zmluvné strany sa dohodli, že poskytovateľ udeľuje objednávateľovi súhlas na použitie diela
podľa tohto článku, a to na všetky známe spôsoby použitia podľa autorského zákona, časovo
trvajúci po dobu právnej ochrany majetkových práv a teritoriálne v neobmedzenom
rozsahu; výhradný a odplatný súhlas (ďalej len „licencia“).
11.4 Medzi známe spôsoby použitia diela patrí najmä:
a.

vyhotovenie rozmnoženiny diela,

b.

verejné rozširovanie originálu diela alebo jeho rozmnoženiny,

c.

predajom alebo inou formou prevodu,

d.

verejné rozširovanie originálu diela alebo jeho rozmnoženiny,

e.

nájmom alebo vypožičaním,

f.

spracovanie, preklad a adaptáciu diela,

g.

zaradenie diela do súborného diela,

h.

verejné vystavenie diela,

i.

verejné vykonanie diela,

j.

verejný prenos diela,

k.

použitie diela na výrobu propagačného a reklamného materiálu akéhokoľvek druhu za
účelom jeho šírenia.

11.5 Poskytovateľ ďalej vyhlasuje, že autorské práva podľa bodu 11.1 tohto článku nie sú / nebudú
zaťažené inými právami tretích osôb, ktoré by bránili ich riadnemu použitiu objednávateľom, ani
inými právnymi vadami. V prípade, že si tretia osoba uplatní nárok proti objednávateľovi z titulu
porušenia autorských práv, poskytovateľ sa zaväzuje nahradiť objednávateľovi všetku škodu,
ktorá vznikne objednávateľovi v dôsledku uplatnenia nároku treťou osobou, a to v plnej výške.

11.6 Poskytovateľ berie na vedomie, že udelením výhradnej licencie v zmysle tejto zmluvy nie je
oprávnený udeliť tretej osobe licenciu, resp. sublicenciu na použitie autorského diela v zmysle
bodu 11.1 tohto článku v rozsahu stanovenom touto zmluvou a je povinný sám sa zdržať ich
použitia alebo použitia ich časti v tomto rozsahu.
11.7 Vlastnícke právo k autorskému dielu prechádza na objednávateľa dňom podpísania
preberacieho protokolu podľa prílohy č. 1 tejto zmluvy. Objednávateľ je vlastníkom aj
čiastkových výstupov.
11.8 Ustanovenia tohto článku zostávajú v platnosti aj po ukončení platnosti tejto zmluvy.
Článok 12
Záverečné ustanovenia
12.1 Zmluva sa riadi ustanoveniami Obchodného zákonníka, autorským zákonom a všeobecne
záväznými právnymi predpismi SR, ako i príslušnými právnymi aktami Európskej únie.
12.2 Zmluvu možno meniť a dopĺňať iba na základe vzájomnej dohody zmluvných strán formou
písomných očíslovaných dodatkov podpísaných obidvoma zmluvnými stranami.
12.3 Pokiaľ sa akékoľvek ustanovenie zmluvy stane v dôsledku právnych nedostatkov neplatným,
nebude tým dotknutá platnosť ostatných častí zmluvy.
12.4 Neoddeliteľnou súčasťou tejto zmluvy sú:
Príloha č. 1 – Preberací protokol,
Príloha č. 2 – Opis predmetu zákazky.
12.5 Zmluva nadobúda platnosť dňom jej podpísania obidvoma zmluvnými stranami a účinnosť dňom
nasledujúcim po dni jej zverejnenia v Centrálnom registri zmlúv vedenom Úradom vlády SR.
12.6 Zmluvné strany výslovne súhlasia so zverejnením tejto zmluvy v jej plnom rozsahu vrátane príloh
a dodatkov v Centrálnom registri zmlúv vedenom Úradom vlády SR.
12.7 Táto zmluva je vyhotovená v siedmych exemplároch, z toho päť si ponechá objednávateľ a dva
poskytovateľ.
12.8 Zmluvné strany vyhlasujú, že si zmluvu prečítali, porozumeli jej obsahu a ako zrozumiteľný
a určitý prejav ich slobodnej a vážnej vôle ju na znak súhlasu podpísali.

V Bratislave, dňa................................
Za objednávateľa

...............................................
Ing. Gabriela Matečná
podpredsedníčka vlády a ministerka
pôdohospodárstva a rozvoja vidieka SR

V............................dňa.........................
Za poskytovateľa

...............................................

Príloha č. 1 k Zmluve o poskytnutí služieb č.
Preberací protokol
PREBERACÍ PROTOKOL

Podľa Zmluvy o Dielo zo dňa ................ (ďalej len „Zmluva“) Zhotoviteľ: ............................, IČO:
..................... odovzdáva a Objednávateľ Ministerstvo pôdohospodárstva a rozvoja vidieka SR so
sídlom Dobrovičova 12, Bratislava, IČO: 00 156 621 preberá plnenie predmetu citovanej Zmluvy o Dielo
v rozsahu:



1 x USB kľúč s Dielom podľa Prílohy č. 2
4x tlačená brožúra s kompletnými výsledkami spracovaného výskumu

Objednávateľ preberá predmet Zmluvy bez vád* s vadami *
.....................................................................................................................................................
.....................................................................................................................................................
.....................................................................................................................................................
...................................................................................................................................................
a termín na odstránenie vád
...................................................................................................................................................................
...................................................................................................................................................................
...................................................................................................................................................................
...................................................................................................................................................................
......................................................................................
Bratislava, dňa .............................

............................................

.......................................................

Poskytovateľ

Objednávateľ

*nehodiace sa prečiarknite

Príloha č. 2 k Zmluve o poskytnutí služieb č.
Opis predmetu zákazky
Kvantitatívny výskum verejnej mienky o znalostiach, zvyklostiach a konzumácií produktov
sladkovodnej akvakultúry a overenia efektivity informačnej kampane o tejto téme.
Kvantitatívny výskum verejnej mienky medzi obyvateľmi Slovenska o znalostiach, zvyklostiach a
konzumácií produktov sladkovodnej akvakultúry a overenia efektivity informačnej kampane o tejto
téme. Kvantitatívna časť výskumu bude obsahovať spracovanie názorov respondentov na 25
meritórnych otázok, z toho 5 otvorených otázok, ktoré navrhne a vypracuje spracovateľ výskumu
podľa pokynov zadávateľa. Kvantitatívna časť výskumu bude realizovaná telefonickou formou na
vzorke 2000 respondentov. Výstup kvantitatívnej časti bude dodaný v tlačenej podobe a na USB
dátovom médiu.
Kvantitatívna časť
- Telefonický zber dát pre potreby výskumu s možnosťou kontroly zo strany zadávateľa, alebo
ním povereného zástupcu počas celého zberu dát v call centre a to aj s možnosťou priposluchu.
- Dodanie výpisu volaných telefónnych čísel s vyznačením čísel, z ktorých prebehol úspešný
zber dát.
- Veľkosť vzorky respondentov výskumu N=2000.
- Kvantitatívna časť zložená z 25 meritórnych otázok, 5 z toho otvorených
- Návrh otázok a odpovedí vypracováva spracovateľ, podľa pokynov a požiadaviek zadávateľa.
Zadávateľ schvaľuje znenie otázok a odpovedí pre kvantitatívnu časť.
- Charakteristika vzorky respondentov: reprezentatívna celoslovenská dospelá vzorka, kvótny
výber podľa veku, podľa pohlavia, podľa vzdelania a podľa pobytu v rámci krajov.
- Výstup kvantitatívnej časti výskumu členený na tabuľkovú časť, grafickú časť, textovú
interpretáciu a záver so sumarizáciou zistených poznatkov a odporúčaniami pre stratégiu
budúcej komunikácie v tejto oblasti.
Požadované množstvo/rozsah:
1 x USB dátové médium s kompletnými výsledkami spracovaného výskumu
4 x tlačená brožúra s kompletnými výsledkami spracovaného výskumu

