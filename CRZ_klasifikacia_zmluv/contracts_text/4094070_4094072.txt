ZMLUVA č. WS/2019A16203 – 1
O ZABEZPEČENÍ VÝKONU ČINNOSTI ZODPOVEDNEJ OSOBY
pri ochrane oznamovateľov protispoločenskej činnosti u zamestnávateľa
uzatvorená s poukazom na § 269 ods. 2 zák. č. 513/1991 Zb. (Obchodný zákonník) a zákon č. 54/2019 Z. z. o ochrane
oznamovateľov protispoločenskej činnosti a o zmene a doplnení niektorých zákonov
Článok I.
Zmluvné strany
1.1.

Poskytovateľ: Obchodné meno:
Sídlo:
Konajúci:
IČO:
Zápis:

osobnyudaj.sk, s.r.o.
Garbiarska 5, Košice PSČ: 040 01 Košice
50528041
Obchodný register Okresného súdu Košice I,
Vložka: 41065/V, Oddiel: Sro
2120357041
SK2120357041
Tatra banka, a.s.

DIČ :
IČ DPH:
Bankové spojenie :
IBAN:
Emailové spojenie:
info@osobnyudaj.sk
Telefonický kontakt:
(ďalej len „ poskytovateľ“)

1.2.

Zamestnávateľ: Názov:
Centrum pre deti a rodiny Istebné
Sídlo:
Istebné 258, 02753 Istebné
Konajúci:
IČO:
00183521
DIČ :
2020565272
IČ DPH:
SK2020565272
Kontaktná osoba:
Emailové spojenie:
dedistebne@dkubin.sk
Telefonický kontakt:
043/2433002
(ďalej len „ zamestnávateľ“)

Článok II.
Úvodné ustanovenia
2.1.

Ak v zmluve výslovne nie je uvedené inak, rozumie sa pod pojmom:

2.1.1.
2.1.2.

Úrad: Úrad na ochranu oznamovateľov protispoločenskej činnosti.
zákon: zákon č. 54/2019 Z. z. o ochrane oznamovateľov protispoločenskej činnosti a o zmene a doplnení
niektorých zákonov.

2.1.3.

oznámenie: uvedenie skutočností, o ktorých sa fyzická osoba dozvedela v súvislosti s výkonom svojho
zamestnania, povolania, postavenia alebo funkcie alebo v súvislosti s činnosťou vo verejnom záujme a ktoré sa
týkajú protispoločenskej činnosti.
2.1.4. oznamovateľ resp. osoba, ktorá podala oznámenie: fyzická osoba, ktorá v dobrej viere urobí oznámenie orgánu
príslušnému na prijatie oznámenia, Úradu alebo zamestnávateľovi. Za oznamovateľa sa považuje aj blízka osoba
oznamovateľa, ktorá je v pracovnoprávnom vzťahu k tomu istému zamestnávateľovi ako oznamovateľ, k
zamestnávateľovi, ktorý je závislou osobou vo vzťahu k zamestnávateľovi oznamovateľa alebo k zamestnávateľovi,
ktorý je založený alebo zriadený zamestnávateľom oznamovateľa.
2.1.5. konanie v dobrej viere: konanie osoby, ktorá vzhľadom na okolnosti, ktoré sú jej známe, a vedomosti, ktoré v
čase oznámenia má, sa odôvodnene domnieva, že uvádzané skutočnosti sú pravdivé. V pochybnostiach sa konanie
považuje za konanie v dobrej viere, dovtedy, kým sa nepreukáže opak.
2.1.6. zodpovedná osoba: je nezávislá osoba, ktorá plní úlohy zamestnávateľa podľa ust. § 10 ods. 4 až 7 a ust. § 11 ods.
1 zákona. Je viazaná len pokynmi štatutárneho orgánu zamestnávateľa alebo štatutárneho orgánu materskej
spoločnosti.
2.1.7. dotknutá osoba: osoba v oznámení konkrétne označená ako zamestnanec alebo štatutárny zástupca
zamestnávateľa, proti ktorému oznámenie smeruje.
2.1.8. kvalifikované oznámenie: oznámenie, ktoré môže prispieť alebo prispelo k objasneniu závažnej protispoločenskej
činnosti alebo k zisteniu alebo k usvedčeniu jej páchateľa.
2.1.9. závažná protispoločenská činnosť:
a) trestný čin poškodzovania finančných záujmov Európskej únie podľa ust. §§ 261 až 263 Trestného zákona,
trestný čin machinácií pri verejnom obstarávaní a verejnej dražbe podľa ust. §§ 266 až 268 Trestného zákona,
trestné činy verejných činiteľov podľa ust. §§ 326 až 327a Trestného zákona alebo trestné činy korupcie podľa
ust. §§ 328 až 336b Trestného zákona,
b) trestný čin, za ktorý Trestný zákon ustanovuje trest odňatia slobody s hornou hranicou trestnej sadzby
prevyšujúcou tri roky,
c) správny delikt, za ktorý možno uložiť pokutu s hornou hranicou určenou výpočtom,
d) správny delikt, za ktorý možno uložiť pokutu s hornou hranicou vo výške najmenej 30 000 eur.
2.1.10. pracovnoprávny vzťah: pracovný pomer, obdobný pracovný vzťah, štátnozamestnanecký pomer alebo služobný
pomer.
2.1.11. pracovnoprávny úkon: právny úkon zamestnávateľa alebo vydanie rozhodnutia zamestnávateľom
v pracovnoprávnom vzťahu.
2.2.
Poskytovateľ ako podnikateľský subjekt prehlasuje, že ním určená zodpovedná osoba spĺňa osobnostné vlastnosti
(bezúhonnosť, plná spôsobilosť na právne úkony) a kvalitatívne vlastnosti v zmysle zákona.
Článok III.
Predmet zmluvy
3.1.

3.2.
3.3.

Predmetom tejto zmluvy je úprava postupu, práv a povinností zmluvných strán pri výkone činnosti zodpovednej
osoby a pri zabezpečení podmienok nezávislého dohľadu nad ochranou oznamovateľov protispoločenskej činnosti
zo strany Poskytovateľa ako zodpovednej osoby vrátane určenia rozsahu zodpovednosti, ktorú je možné uplatniť
vo vzťahu k poskytovateľovi pri zistení, že dohľad nad ochranou oznamovateľov protispoločenskej činnosti u
zamestnávateľa nebol vykonaný riadne.
Poskytovateľ sa zaväzuje zabezpečiť činnosť výkonu zodpovednej osoby od momentu účinnosti zmluvy v zmysle
zákona.
Predmetom tejto zmluvy je ďalej poskytnutie elektronickej platformy poskytovateľom pre zamestnávateľa, ktorá
bude umiestnená na webovom sídle zamestnávateľa a ktorá bude slúžiť oznamovateľom na podávanie oznámení.

Elektronická platforma bude oznamovateľom prístupná nepretržite 24 hodín denne, ako aj zabezpečenie poštovej
schránky zo strany poskytovateľa, ktorá bude umiestnená v sídle zamestnávateľa, a ktorá bude slúžiť na podávanie
oznámení v zmysle zákona.
Článok IV.
Určenie zodpovednej osoby
4.1.

4.2.
4.3.

4.4.

Pre účely plnenia úloh zodpovednej osoby u zamestnávateľa tak, ako sú tieto povinnosti upravené v zákone, určuje
poskytovateľ 4 nasledovné osobnostne a odborne spôsobilé fyzické osoby, ktoré s týmto určením a zverejnením
svojich údajov vopred súhlasili, a to:
titul, meno a priezvisko
kontaktné údaje

: info@ochranaoznamovatela.sk ; 02/ 210 205 10

titul, meno a priezvisko
kontaktné údaje

:
: info@ochranaoznamovatela.sk ; 02/ 210 205 10

titul, meno a priezvisko
kontaktné údaje

:
: info@ochranaoznamovatela.sk ; 02/ 210 205 10

titul, meno a priezvisko
kontaktné údaje

:
: info@ochranaoznamovatela.sk ; 02/ 210 205 10

(ďalej len „zodpovedná osoba“).
Počas trvania tejto zmluvy nie je zamestnávateľ oprávnený bez vedomia a zároveň bez súhlasu poskytovateľa
poveriť výkonom činnosti zodpovednej osoby inú zodpovednú osobu.
Zamestnávateľ je povinný bezodkladne informovať poskytovateľa v prípade, že zistí, alebo sa dôvodne domnieva,
že určená zodpovedná osoba nespĺňa osobnostné alebo odborné predpoklady na výkon funkcie zodpovednej osoby,
alebo z iných dôvodov hodných osobitného zreteľa je pochybnosť o jej riadnom a nezávislom výkone jej činnosti.
V prípade, že poskytovateľ v zmysle bodu 4.3. nezabezpečí z dôvodov spočívajúcich výlučne na jeho strane inú
zodpovednú osobu, táto okolnosť zakladá právo zamestnávateľa na odstúpenie od zmluvy. Pokiaľ zamestnávateľ
právo na odstúpenie riadne uplatní, toto odstúpenie nadobudne účinnosť a následne poverí sám inú zodpovednú
osobu. Takto zamestnávateľom poverená zodpovedná osoba zodpovedá zamestnávateľovi za výkon svojej činnosti.
Článok V.
Povinnosti zodpovednej osoby

5.1.

5.1.1.
5.1.2.
5.1.3.
5.1.4.
5.2.

V zmysle dohody zmluvných strán je rozsah povinností zodpovednej osoby ďalej obsahovo vymedzený zákonom
č. 54/2019 Z. z. o ochrane oznamovateľov protispoločenskej činnosti a o zmene a doplnení niektorých zákonov.
Zodpovedná osoba je povinná najmä:
prijať každé oznámenie v zmysle zákona,
preveriť každé prijaté oznámenie a informovať oznamovateľa, zamestnávateľa a dotknutú osobu o výsledku
preverenia,
monitorovať súlad s právnymi predpismi, upravujúcimi oblasť ochrany oznamovateľov protispoločenskej činnosti,
spolupracovať s Úradom na ochranu oznamovateľov protispoločenskej činnosti.
Ak Zodpovedná osoba prestane spĺňať podmienky podľa zákona, je povinná bez zbytočného odkladu oznámiť túto
skutočnosť zamestnávateľovi. Po zaslaní oznámenia podľa predchádzajúcej vety sa poskytovateľ zaväzuje

postupovať tak, aby bola zachovaná náležitá ochrana oznamovateľov protispoločenskej činnosti a zachované
zákonné povinnosti zamestnávateľa.
Článok VI.
Povinnosti zamestnávateľa
6.1.

6.1.1.

6.1.2.

6.1.3.

6.1.4.

6.1.5.

6.2.

V zmysle dohody zmluvných strán je poskytovateľom určená zodpovedná osoba, resp. samotný poskytovateľ,
oprávnený vyžadovať pre riadne plnenie tejto zmluvy plnú súčinnosť zo strany zamestnávateľa, a za tým účelom
sa zamestnávateľ zaväzuje:
poskytnúť na požiadanie, ktoré môže byť vznesené akoukoľvek preukázateľnou formou (osobne, písomne resp.
vrátane toho aj formou elektronickej komunikácie na určenú e-mailovú adresu) tie informácie, ktoré sú nevyhnutné
pre poskytovateľa (ním poverenú zodpovednú osobu) na riadne a včasné plnenie tejto zmluvy.
bude bezodkladne preukázateľnou formou informovať zodpovednú osobu (bod 4.1.) a poskytovateľa o prijatí
oznámenia o ohlásenej kontrole zo strany Úradu (ďalej len „kontrola“) s uvedením najmä predmetu a účelu
kontroly a bude ho bezodkladne preukázateľne informovať o prijatí akejkoľvek písomnosti zo strany Úradu,
žiadosti oznamovateľa, dotknutej osoby alebo podnetu zo strany akejkoľvek osoby, v ktorom sa konštatuje
porušovanie zákona pri povinnosti zamestnávateľa pri ochrane oznamovateľov protispoločenskej činnosti.
že bez vedomia a bez preukázateľného súhlasu zodpovednej osoby (bod 4.1.):
a) nepodá žiadne písomné stanovisko Úradu s výnimkou, ak napriek dožiadaniu adresovanému zodpovednej
osobe (bod 4.1.) sa táto k dožiadaniu nevyjadrí v určenej lehote nie kratšej ako 10 pracovných dní.
b) pred potvrdením termínu kontroly, t. j. predtým, ako Úradu zašle potvrdenie o oznámenom termíne kontroly,
si tento termín preverí u zodpovednej osoby (bod. 4.1.) s ohľadom na možnú kolíziu uvedeného termínu
s aktivitami zodpovednej osoby (bod. 4.1.), inak nenesie poskytovateľ zodpovednosť za neprítomnosť
zodpovednej osoby (bod 4.1.) počas kontroly vo vopred neodsúhlasenom termíne.
c) neuhradí ani neuzná pokutu či akúkoľvek inú sankciu udelenú zo strany Úradu, čím zmarí prípadné podanie
námietok alebo odvolania voči rozhodnutiu o udelení pokuty, resp. možnosť vyjadriť sa k protokolu či
záznamu o kontrole,
d) nepoverí svojim zastupovaním tretiu osobu, ktorá bude oprávnená konať bez vedomia a bez povinnej
súčinnosti s poverenou zodpovednou osobou,
v pracovný deň na požiadanie poskytnúť zodpovednej osobe vhodné kancelárske priestory v mieste svojho sídla,
kde jej bude umožnené plniť povinnosti podľa tejto zmluvy v nevyhnutnom obvyklom pracovnom čase, ak tieto
nebude vykonávať na inom mieste nezávisle od zamestnávateľa.
že bude informovať poskytovateľa a ním poverenú zodpovednú osobu o všetkých zmenách skutočnostiach,
dôležitých pre plnenie povinností poskytovateľa a/alebo zodpovednej osoby, vplývajúcich im z tejto zmluvy alebo
príslušných právnych predpisov.
Poskytovateľ berie na vedomie povinnosť zverejniť kontaktné údaje zodpovednej osoby, napríklad na ich webovom
sídle a to dňom účinnosti tejto zmluvy.
Článok VII.
Zodpovednosť poskytovateľa

7.1.

Pokiaľ počas trvania tejto zmluvy bude u zamestnávateľa vykonaná kontrola, po ukončení ktorej bude
zamestnávateľovi právoplatne napriek konaniu v súčinnosti s poskytovateľom a dodržaniu ustanovení tejto zmluvy,
zákona a pokynov poskytovateľa alebo zodpovednej osoby, udelená pokuta podľa § 19 zákona, zaväzuje sa
poskytovateľ nahradiť mu vzniknutú škodu predstavujúcu sumu, ktorú v dôsledku právoplatne udelenej sankcie zo
strany kontrolného orgánu prevádzkovateľ zaplatil kontrolnému orgánu, maximálne však do výšky 20.000.- EUR.

7.2.

7.3.

Poskytovateľ nezodpovedá za žiadnu škodu, ktorá vznikla zamestnávateľovi na úseku dohľadu nad ochranou
osobných údajov prostredníctvom ním určenej zodpovednej osoby ak:
a) zamestnávateľ porušil vo vzťahu k poskytovateľovi / zodpovednej osobe / povinnosť riadnej a včasnej
súčinnosti
b) zamestnávateľ napriek písomnému oznámeniu zodpovednej osoby neprijal ňou určené opatrenia na úseku
ochrany oznamovateľov protispoločenskej činnosti, resp. neodstránil ním zistené nedostatky
c) nezaslal kontrolnému orgánu námietky, vyjadrenia či akékoľvek stanovisko, ktoré v jeho mene včas písomne
pripravila zodpovedná osoba s cieľom preukázať dodržiavanie zákona u zamestnávateľa a/alebo s cieľom zrušiť
rozhodnutie o pokute, a/alebo s cieľom napadnúť oprávnenosť či výšku udelenej pokuty zo strany kontrolného
orgánu
Nie je porušením žiadnej zmluvnej povinnosti zo strany poskytovateľa / zodpovednej osoby / ak tá je výsledkom
jej omisívneho konania po dobu, kedy bol zamestnávateľ v omeškaní s odplatou pre poskytovateľa.
Článok VIII.
Odplata a platobné podmienky

8.1.

8.1.1.

8.1.2.
8.1.3.
8.1.4.
8.1.5.

8.1.6.
8.1.7.

8.1.8.
8.2.

Za zabezpečenie výkonu činnosti zodpovednej osoby prináleží poskytovateľovi jednorazová ročná (t. j. za 12
mesiacov) odplata vo výške: 120,- EUR (slovom: stodvadsať eur). Uvedená suma je sumou bez DPH. DPH bude
účtovaná v aktuálnej sadzbe podľa všeobecne záväzných právnych predpisov, platných v čase fakturácie. Zmena
sadzby DPH nevyžaduje uzavretie dodatku k zmluve. Ku dňu uzatvorenia zmluvy tak ročná odplata pozostáva zo
sumy uvedenej vyššie a zo sadzby DPH: 24,- EUR, t. j. odplata vrátane DPH je 144,- EUR. Úhradu dojednanej
odplaty za daný rok, si bude poskytovateľ uplatňovať elektronickou faktúrou (daňovým dokladom). Prvá
elektronická faktúra na odplatu za prvých 12 mesiacov zmluvne dohodnutej spolupráce bude zo strany
poskytovateľa vystavená a odoslaná najneskôr do 15 dní odo dňa uzatvorenia tejto zmluvy. Každá ďalšia
elektronická faktúra bude vystavená a odoslaná do 15 dní po uplynutí 12 mesiacov od vystavenia a odoslania
predchádzajúcej elektronickej faktúry. Poskytovateľ má povinnosť elektronické faktúry doručiť s poukazom na bod
8.1.1 - 8.1.8 bez zbytočného odkladu zamestnávateľovi.
Zamestnávateľ podľa zákona o dani z pridanej hodnoty č. 222/2004 Z. z. v platnom znení (ďalej len ,,zákon o dani
z pridanej hodnoty“) súhlasí s tým, že poskytovateľ bude zasielať elektronické faktúry za poskytované služby vo
formáte PDF prostredníctvom elektronickej pošty na e-mailovú adresu zamestnávateľa uvedenú v záhlaví tejto
zmluvy.
Elektronická faktúra je plnohodnotnou náhradou faktúry v papierovej forme.
Elektronická faktúra je faktúra, ktorá obsahuje všetky náležitosti stanovené zákonom.
Zamestnávateľ vyhlasuje, že má výlučný prístup k e-mailovej adrese uvedenej v záhlaví tejto zmluvy.
Zamestnávateľ súhlasí, že v prípade pochybností sa elektronická faktúra považuje za doručenú po uplynutí troch
dní odo dňa preukázateľného odoslania dokladu zamestnávateľovi. V prípade, ak zamestnávateľ neobdrží
elektronickú faktúru v obvyklom čase, je povinný oznámiť túto skutočnosť poskytovateľovi. V prípade, že
poskytovateľ neobdrží oznámenie, považuje elektronickú faktúru za doručenú.
Zamestnávateľ sa zaväzuje bezodkladne oznámiť poskytovateľovi zmenu e-mailovej adresy prípadne akékoľvek
zmeny, ktoré môžu mať vplyv na doručovanie elektronickej faktúry podľa týchto podmienok.
Súhlas so zasielaním elektronickej faktúry nadobúda platnosť a účinnosť dňom nadobudnutia platnosti a účinnosti
tejto zmluvy a udeľuje sa na dobu neurčitú. Zamestnávateľ je oprávnený udelený súhlas odvolať písomnou formou
adresovanou poskytovateľovi.
Zamestnávateľ vyhlasuje, že súhlasí s podmienkami na zasielanie elektronickej faktúry, s ktorými sa oboznámil a
plne im porozumel. Tieto podmienky tvoria neoddeliteľnú súčasť tejto zmluvy.
Splatnosť fakturovanej odplaty je dojednaná na 7 dní od doručenia faktúry.

8.3.
8.4.

8.5.

Omeškanie sa zamestnávateľa s úhradou odplaty zakladá právo poskytovateľa na uplatnenie si úrokov z omeškania
v zákonnej výške platnej k počiatočnému dňu omeškania zamestnávateľa.
Pokiaľ počas trvania zmluvy dôjde k zmene zákona, a táto zmena bude mať vplyv na rozsah povinností
zamestnávateľa a/alebo povinnosti zodpovednej osoby v zmysle zákona, môže poskytovateľ iniciovať rokovanie
strán o úprave zmluvne dojednanej odplaty s tým, že do prijatia dohody o zmenenej odplate v dôsledku zmeny
zákona nie je poskytovateľ / zodpovedná osoba / povinná a zodpovedná vo vzťahu k zamestnávateľovi plniť
povinnosti uložené alebo zmenené zákonom v znení jeho novely prijatej po uzatvorení tejto zmluvy.
Pokiaľ počas trvania zmluvy v súvislosti s vybavovaním oznámenia zodpovednou osobou v zmysle článku V. tejto
zmluvy dôjde k vzniku neočakávaných nákladom, poskytovateľ je voči zamestnávateľovi oprávnený tieto náklady
uplatniť elektronickou faktúrou (daňovým dokladom).
Článok IX.
Autorskoprávna ochrana

9.1.

9.2.

Pokiaľ výsledkom plnenia zmluvy zo strany poskytovateľa bude dielo, ktorého ochranu upravuje osobitný predpis
– najmä Autorský zákon, zamestnávateľ sa zaväzuje s dielom naložiť iba v rozsahu, ktorý za tým účelom určil
poskytovateľ, resp. ním určená zodpovedná osoba.
Pokiaľ by pokyn poskytovateľa a zodpovednej osoby boli vo vzájomnom rozpore, je pre zamestnávateľa záväzný
pokyn - rozsah, ktorý pre použitie diela určí poskytovateľ.
Článok X.
Doba trvania zmluvy

10.1.

10.2.
10.3.

10.4.

10.5.

10.6.

Táto zmluva sa uzatvára na dobu určitú – 48 mesiacov odo dňa účinnosti zmluvy. Z vôle zmluvných strán je
možné túto dobu skrátiť alebo zmeniť na dobu určitú a to písomným dodatkom k tejto zmluve podpísaným oboma
zmluvnými stranami.
Zmluva nadobúda platnosť dňom jej podpísania oboma zmluvnými stranami.
V prípade, že zamestnávateľ má zákonnú povinnosť zverejniť túto zmluvu, musí ju zverejniť do 5 pracovných dní
odo dňa jej podpisu oboma zmluvnými stranami. V tomto prípade zmluva nadobúda účinnosť dňom po jej
zverejnení.
Každá zo zmluvných strán je oprávnená túto zmluvu ukončiť odstúpením, pokiaľ druhá zmluvná strana porušuje
opakovane túto zmluvu alebo podstatným spôsobom poruší túto zmluvu a napriek písomnej výzve neprijme
v primeranej lehote opatrenia na zabránenie porušovania zmluvy.
Každá zo zmluvných strán je oprávnená zmluvu ukončiť výpoveďou aj bez uvedenia dôvodu. Výpovedná lehota je
2 kalendárne mesiace počítané od prvého dňa mesiaca nasledujúceho po mesiaci v ktorom bola výpoveď doručená
druhej zmluvnej strane.
V prípade, že dôjde k ukončeniu zmluvy, berie zamestnávateľ na vedomie, že poskytovateľ od dátumu ukončenia
zmluvy nenesie žiadnu zodpovednosť za ochranu oznamovateľov protispoločenskej činnosti u zamestnávateľa ani
za žiadnu prípadnú pokutu zo strany Úradu.
Článok XI.
Dôvernosť informácií a mlčanlivosť

11.1.

Zmluvné strany, nimi poverené osoby, ako aj zamestnanci oboch zmluvných strán sú povinní zachovávať v tajnosti
všetky dôverné informácie, ktoré sú uvedené v tejto zmluve a v jej prílohe a/alebo ktoré budú uvedené v jej
dodatkoch a prílohách a/alebo ktoré im boli poskytnuté, alebo ktoré inak získali v súvislosti so zmluvou alebo s

11.2.

11.3.

11.4.
11.5.
11.6.

ktorými sa oboznámili počas plnenia zmluvy, resp. ktoré súvisia s predmetom plnenia, s údajmi, ktoré podliehajú
ochrane podľa zákona č. 18/2018 Z. z. o ochrane osobných údajov a o zmene a doplnení niektorých zákonov,
údajmi z informačného systému ktorejkoľvek zmluvnej strany a predzmluvnými rokovaniami s ňou súvisiacimi,
s výnimkou nasledujúcich prípadov:
a) ak je poskytnutie informácie od dotknutej zmluvnej strany uložené na základe všeobecne záväzných právnych
predpisov alebo na základe povinnosti uloženej postupom podľa všeobecne záväzných právnych predpisov
(napr. zákon č. 211/2000 Z. z. o slobodnom prístupe k informáciám a o zmene a doplnení niektorých zákonov
v znení neskorších predpisov),
b) ak je informácia verejne dostupná z iného dôvodu, ako je porušenie povinnosti mlčanlivosti dotknutou zmluvnou
stranou, informácie, ktoré už sú v deň podpisu zmluvy verejne známe alebo ktoré je možné už v deň podpisu
tejto zmluvy získať z bežne dostupných informačných prostriedkov,
c) informácie, ktoré sa stanú po podpise zmluvy verejne známymi alebo ktoré možno po tomto dni získať z bežne
dostupných informačných prostriedkov,
d) ak je informácia poskytnutá odborným poradcom dotknutej zmluvnej strany (vrátane právnych, účtovných,
daňových a iných poradcov), ktorí sú buď viazaní všeobecnou profesionálnou povinnosťou mlčanlivosti, alebo
ak sa voči dotknutej zmluvnej strane zaviazali povinnosťou mlčanlivosti,
e) pre účely akéhokoľvek súdneho, rozhodcovského, správneho alebo iného konania, ktorého je dotknutá zmluvná
strana účastníkom,
f) ak je informácia poskytnutá so súhlasom druhej zmluvnej strany.
Zmluvné strany sú povinné zachovať mlčanlivosť o všetkých dôverných informáciách, ibaže by z tejto zmluvy
alebo z príslušných všeobecne záväzných právnych predpisov vyplývalo inak. Tento záväzok trvá aj po ukončení
platnosti a účinnosti tejto zmluvy.
Zmluvné strany sa zaväzujú, že dôverné informácie bez predchádzajúceho písomného súhlasu druhej zmluvnej
strany nepoužijú pre seba alebo pre tretie osoby, neposkytnú tretím osobám a ani neumožnia prístup tretích osôb k
dôverným informáciám. Za tretie osoby sa nepokladajú členovia orgánov zmluvných strán, audítori alebo právni
poradcovia zmluvných strán, ktorí sú ohľadne im sprístupnených informácií viazaní povinnosťou mlčanlivosti na
základe všeobecne záväzných právnych predpisov.
Zmluvné strany sa zaväzujú, že všetky zúčastnené osoby a subjekty budú s takto poskytnutými informáciami a
zistenými skutočnosťami nakladať ako s dôvernými informáciami.
Zmluvné strany sa zaväzujú, že upovedomia druhú zmluvnú stranu o porušení povinnosti mlčanlivosti bez
zbytočného odkladu po tom, ako sa o takomto porušení dozvedeli.
Zmluvné strany sa zaväzujú, že budú ochraňovať dôverné informácie druhej zmluvnej strany s rovnakou
starostlivosťou ako ochraňujú vlastné dôverné informácie rovnakého druhu, vždy však najmenej v rozsahu
primeranej odbornej starostlivosti a zachovávania ochrany a dôvernosti údajov v súlade s právnym poriadkom SR.
Článok XII.
Voľba práva

12.1.

Pre prípad, že ktorákoľvek zmluvná strana má svoje sídlo mimo územia SR, alebo počas trvania zmluvy zmení
svoje sídlo mimo územia SR alebo ktorej právny nástupca bude mať sídlo mimo územia SR, pre vylúčenie
pochybností sa zmluvné strany dohodli, že svoje práva a povinnosti neupravené v tejto zmluve a inak preukázateľné
neupravené ani nedojednané ani nezaužívané medzi zmluvnými stranami ako obchodná zvyklosť, sa riadia platnou
a účinnou právnou úpravou štátu poskytovateľa a obsiahnutou najmä v Obchodnom zákonníku platnom a účinnom
v Slovenskej republike v jeho platnom znení (zák. č. 513/1991 Zb. v platnom znení).

12.2.

Rozhodným právom je tak v zmysle dohody zmluvných strán právo Slovenskej republiky (voľba práva). Je daná
právomoc slovenských súdov v zmysle § 37e zák. č. 97/1963 Zb. o medzinárodnom práve súkromnom a
procesnom.
Článok XIII.
Záverečné ustanovenia

13.1.

Všetky vzájomné nároky zmluvných strán musia byť uplatnené preukázateľne doporučeným listom, pokiaľ táto
zmluva nestanovuje inak. Písomnosť sa považuje za doručenú dňom jej prevzatia, potvrdeného doručenia,
bezdôvodného odmietnutia jej prevzatia alebo okamihom vrátenia sa písomnosti späť ako nedoručenej bez ohľadu
na dôvod nedoručenia, pokiaľ bola písomnosť správne zasielaná na poslednú oznámenú adresu jej adresáta.
Rozhodujúcim pre doručenie je okamih, ktorý nastane najskôr.
Právo postúpiť pohľadávku voči druhej zmluvnej strane podlieha vždy písomnému súhlasu tej zmluvnej strany,
ktorá je dlžníkom z postupovanej pohľadávky. Poskytovateľ i zamestnávateľ je oprávnený jednostranne si započítať
akýkoľvek svoj vzájomný splatný záväzok len so súhlasom druhej zmluvnej strany.
Ak zo zmluvy výslovne nevyplýva inak, akékoľvek iné zmeny alebo dodatky tejto zmluvy musia byť vyhotovené
písomnou formou a schválené podpisom obidvoch zmluvných strán. Takéto dodatky sa stávajú neoddeliteľnou
súčasťou tejto zmluvy okamihom ich účinnosti.

13.2.

13.3.

13.4.
13.5.

Zmluvné strany prehlasujú, že sa oboznámili s obsahom tejto zmluvy, porozumeli mu, súhlasia s ním, čo potvrdzujú
svojimi podpismi.
Zmluva je vyhotovená v dvoch rovnopisoch, pre každú zmluvnú stranu po jednom rovnopise.

V Košiciach dňa ........................... ........

V............................dňa .........................

_______________________________
osobnyudaj.sk, s.r.o.
poskytovateľ

________________________________
Centrum pre deti a rodiny Istebné

zamestnávateľ

