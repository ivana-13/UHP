Zmluva číslo: ZM00000600

Licenčná zmluva
a
Zmluva o poskytovaní Balíka podpory k programu CENKROS4
uzatvorená v súlade s § 65 a nasl. zákona č. 185/2015 Z.z. Autorský zákon v spojitosti s § 269 ods. 2
zákona č. 513/1991 Zb. Obchodný zákonník v znení neskorších predpisov (ďalej len „zmluva“)
medzi zmluvnými stranami :
I./ Poskytovateľ:
obchodné meno:
sídlo:
v zastúpení:
bankové spojenie:
IBAN:
IČO:
DIČ:
IČ DPH:
Zápis v OR:

KROS a.s.
A. Rudnaya 21, 010 01 Žilina
Ing. Alexander Matiščík, predseda predstavenstva
XXXXXX
XXXXXX
31 635 903
2020450608
SK 2020450608
OR OS Žilina, oddiel: Sa, vložka č: 10564/L

(ďalej len „poskytovateľ“ alebo spolu len „zmluvné strany“)
a
II./ Nadobúdateľ:
obchodné meno:
sídlo:
v zastúpení:

Rozhlas a televízia Slovenska
Mlynská dolina, 845 45 Bratislava
Václav Mika, generálny riaditeľ

bankové spojenie:
IBAN:
IČO:
DIČ:
IČ DPH :
Zápis v OR:

XXXXXX
XXXXXX
47 232 480
2023169973
SK2023169973
OS BA I Oddiel: Po Vložka číslo:1922/B

Osoba oprávnená na zastupovanie vo veciach realizácie tejto zmluvy:
•
•

realizácie zmluvy: Ing. Pavel Malo, Ing. Martin Novotný
(ďalej len „nadobúdateľ“ alebo spolu len „zmluvné strany“)
za nasledovných podmienok :
Preambula zmluvy

1) Poskytovateľ vyhlasuje, že je jediným a výhradným držiteľom všetkých majetkových práv
k počítačovému programu s názvom „CENKROS 4“, vrátane databázových súborov „CENEKON“
1

Zmluva číslo: ZM00000600

a „Triednik stavebných prác“ („TSP“), a zároveň výhradným poskytovateľom služby
s označením „Balík podpory“ k programu CENKROS 4.

Článok I.
Predmet zmluvy
1.1
Predmetom tejto zmluvy je udelenie práva na užívanie licencií k počítačovému programu
CENKROS 4 (ďalej aj „počítačový program“) a databázových súborov CENEKON a TSP (ďalej aj
„databázové súbory“) a stanovenie podmienok poskytovania „Balíka podpory“ .
1.2
Na základe tejto zmluvy sa poskytovateľ zaväzuje zabezpečiť pre nadobúdateľa sieťovú
inštaláciu počítačového programu s využitím SQL servera, poskytovať nadobúdateľovi Balík
podpory k programu CENKROS 4, ako aj udeľovať nadobúdateľovi nové licencie k počítačovému
programu a databázovým súborom za podmienok bližšie špecifikovaných v tejto zmluve, za čo sa
nadobúdateľ zaväzuje riadne a včas platiť poskytovateľovi dohodnutú odmenu.

Článok II.
Platobné podmienky
Odmena za poskytnutie nových licencií

2.1.

Poskytovateľ na základe tejto zmluvy udeľuje nadobúdateľovi nové licencie
v nasledovnom rozsahu a počte:
a) 5 ks licencií na užívanie počítačového programu CENKROS 4 pre zostavu s označením
„Projektant“,
b) 5 ks databázových súborov HSV, PSV prác, montážnych prác a materiálov, vrátane
rozborov položiek.

2.2.
Zmluvné strany sa dohodli, že jednorazová odmena poskytovateľa za udelenie nových
licencií a modul SQL predstavuje sumu vo výške 4.647,85 € (slovom: štyritisíc šesťsto
štyridsaťsedem € osemdesiatpäť eurocentov ) bez DPH. Nadobúdateľ sa zaväzuje uhradiť
dohodnutú odmenu jednorazovo, na základe faktúry poskytovateľa vystavenej bez zbytočného
odkladu po nadobudnutí účinnosti tejto zmluvy.
2.3.
V prípade záujmu nadobúdateľa o udelenie ďalších licencií oprávňujúcich k užívaniu
počítačového programu a databázových súborov nad rámec nových licencií vymedzených v bode
zmluvy, nadobúdateľ odošle poskytovateľovi záväznú písomnú objednávku v e-mailovej podobe,
v ktorej špecifikuje počet a druh požadovaných licencií. Pre tento prípad sa zmluvné strany ďalej
výslovne dohodli, že nadobúdateľ má nárok na prevod užívateľských práv:
a) k počítačovému programu CENKROS 4 za odmenu vo výške o 10% nižšej ako je cena
podľa aktuálne platného cenníka zverejneného na www stránke poskytovateľa.
b) k databázovým súborom CENEKON a TSP za odmenu vo výške o 10% nižšej ako je cena
podľa aktuálne platného cenníka zverejneného na www stránke poskytovateľa.
2

Zmluva číslo: ZM00000600

2.4.
V prípade udeľovania nových licencií podľa predchádzajúceho bodu 2.3 tohto článku
zmluvy poskytovateľ vyúčtuje nadobúdateľovi svoju odmenu na základe faktúry vystavenej bez
zbytočného odkladu po obdŕžaní písomnej objednávky nadobúdateľa.

Článok III.
Balík podpory
3.1.
Na základe tejto zmluvy sa poskytovateľ zaväzuje poskytovať nadobúdateľovi Balík
podpory k programu CENKROS 4 za podmienok bližšie špecifikovaných v tejto zmluve, za čo sa
nadobúdateľ zaväzuje riadne a včas platiť poskytovateľovi dohodnutú odmenu.
3.2.
Poskytovateľ na základe tejto zmluvy poskytuje nadobúdateľovi Balík podpory, ktorý
zahŕňa:
a) aktualizácie počítačového programu a databázových súborov špecifikovaných v čl. II.
bodu 2.1 zmluvy. Poskytovateľ počas trvania tejto zmluvy vydá minimálne 2 aktualizácie
počítačového programu a 2 aktualizácie databázových súborov ročne.
b) službu „HOT-LINE“, ktorou sa rozumie telefonické a e-mailové poradenstvo pri
akýchkoľvek otázkach nadobúdateľa k počítačovému programu. Žiadosť o poskytnutie
poradenstva je nadobúdateľ oprávnený uplatňovať u poskytovateľa telefonicky na čísle:
02/6820 82 31 alebo elektronickou poštou na adrese: cenkros.ba@kros.sk.
c) poskytovanie vzdialeného pripojenia v prípade potreby riešenia konkrétnych otázok
a problémov nadobúdateľa.

3.3.
Zmluvné strany sa dohodli, že nadobúdateľ je povinný zakupovať Balík podpory pre
všetky svoje licencie počítačového programu a všetky licencie databázových súborov CENEKON
a TSP. Nadobúdateľ berie na vedomie, že nie je možné obstarávať výlučne aktualizácie
počítačového programu bez aktualizácie databázových súborov a naopak.
3.4.
Oznámenie o aktualizácii počítačového programu a databázových súborov bude
poskytovateľ zverejňovať na svojich internetových stránkach, a zároveň odošle na e-mailovú
adresu osoby oprávnenej na zastupovanie nadobúdateľa vo veciach realizácie tejto zmluvy
uvedenej v záhlaví.

Článok IV.
Odmena poskytovateľa za poskytovanie Balíka podpory
Platobné podmienky
4.1.
Nadobúdateľ má ku dňu podpisu tejto zmluvy udelené licencie podľa špecifikácie
uvedenej v bode 2.1 tohto článku zmluvy. Zmluvné strany sa dohodli, že odmena za poskytovanie
Balíka podpory predstavuje sumu vo výške 1 910,58 € (slovom: tisícdeväťstodesať eur a
päťdesiatosem eurocentov) bez DPH za rok, ktorá bude platná od 1. 1. 2018. Spôsob výpočtu

3

Zmluva číslo: ZM00000600

dohodnutej odmeny poskytovateľa je uvedený v prílohe č. 1 tejto zmluvy v časti „Tabuľka výpočtu
ceny za Balík podpory pre 5 licencií programu CENKROS 4 od 1. 1. 2018“.
4.2.
V dohodnutej odmene poskytovateľa podľa tohoto článku zmluvy je zahrnutá aktualizácia
licencií nadobúdateľa a poskytovanie služieb podľa bodu 3.2 písm. b) a c) tejto zmluvy
k udeleným licenciám nadobúdateľa v období od 1. 1. 2018 do 31. 12. 2020.
4.3.
Nadobúdateľ sa zaväzuje uhrádzať odmenu poskytovateľa v pravidelných ročných
intervaloch vo výške dohodnutej v bode 4.1 tohto článku zmluvy, počnúc od 1.1.2018 a to na
základe faktúr vystavených poskytovateľom vopred, vždy k 15. 1. príslušného kalendárneho roka,
okrem posledného roku trvania zmluvy, kedy poskytovateľ vystaví faktúru k 31.12. posledného
roku trvania zmluvy. Rozšírenie počtu nových licencií nadobúdateľa podľa bodu 2.3 článku II.
tejto zmluvy má vplyv na dohodnutú výšku ceny Balíka podpory, ktorú si zmluvné strany upravia
dodatkom k tejto zmluve.
4.4.
K dohodnutým odmenám poskytovateľa (cenám) podľa tejto zmluvy bude pripočítaná
daň z pridanej hodnoty v zmysle aktuálne platných právnych predpisov.
4.5.
Splatnosť faktúry vystavenej na základe ustanovení tejto zmluvy je 30 dní odo dňa jej
doručenia do RTVS na adresu uvedenú v záhlaví tejto zmluvy . Nadobúdateľ sa zaväzuje zaplatiť
poskytovateľovi faktúru najneskôr v deň jej splatnosti, a to prevodným príkazom v prospech
bankového účtu poskytovateľa uvedeného na vystavenej faktúre. Poskytovateľ ku koncu
príslušného kalendárneho roka poskytne na požiadanie nadobúdateľovi konečné vyúčtovanie
poskytnutých plnení na základe tejto zmluvy za príslušný kalendárny rok, a to za predpokladu, že
vystavená faktúra za príslušný kalendárny rok bola zo strany nadobúdateľa riadne uhradená;
týmto nie je dotknutá povinnosť poskytovateľa podľa bodu 4.7. Počas omeškania nadobúdateľa
s úhradou vyúčtovanej odmeny alebo poskytnutím súčinnosti nevyhnutne potrebnej pre plnenie
predmetu tejto zmluvy nie je poskytovateľ v omeškaní s plnením svojich zmluvných záväzkov.
4.6.
V prípade omeškania s úhradou faktúry vystavenej na základe tejto zmluvy je
nadobúdateľ povinný uhradiť poskytovateľovi úrok z omeškania vo výške 0,05% denne
z neuhradenej fakturovanej odmeny za každý deň omeškania nadobúdateľa.
4.7.
Poskytovateľom vystavené faktúry ako daňové doklady musia byť vyhotovené v súlade so
zákonom č. 222/2004 Z. z. o dani z pridanej hodnoty v znení neskorších predpisov. V prípade, že
faktúra nebude vyhotovená v súlade s platnou právnou úpravou a podmienkami dojednanými
v tejto zmluve, nadobúdateľ má právo vrátiť ju poskytovateľovi na jej prepracovanie. Pre tento
prípad sa zmluvné strany dohodli, že plynutie lehoty splatnosti vystavenej faktúry sa zastaví,
pričom nová lehota splatnosti v dĺžke trvania 30 kalendárnych dní začne plynúť až odo dňa
doručenia opravenej faktúry nadobúdateľovi.

4

Zmluva číslo: ZM00000600

Článok V.
Práva a povinnosti zmluvných strán
5.1.
Poskytovateľ na základe tejto zmluvy zabezpečí pre nadobúdateľa sieťovú inštaláciu
počítačového programu s využitím SQL servera, pričom nadobúdateľ je za týmto účelom povinný
poskytnúť druhej zmluvnej strane potrebnú súčinnosť.
5.2.
Poskytovateľ poskytuje záruku na to, že všetky súčasti dodávaných licencií alebo služieb
nie sú zaťažené nevysporiadanými právami tretích subjektov a zároveň poskytuje záruku na
použiteľnosť počítačového programu pri jeho užívaní v súlade s užívateľskou príručkou v zmysle
platných právnych predpisov a to celú dobu trvania zmluvy. Licencia sa poskytuje aj na
príslušenstvo počítačového programu, ktoré tvoria užívateľské príručky a autorizované
inštalačné DVD . Podrobnejšie sú licenčné podmienky poskytovateľa upravené v prílohe č. 2,
ktorá tvorí neoddeliteľnú súčasť tejto zmluvy.

5.3.
Nadobúdateľ sa zaväzuje k riadnemu a včasnému uhrádzaniu vyúčtovanej odmeny
poskytovateľa za podmienok dohodnutých v tejto zmluve. V prípade omeškania nadobúdateľa
s úhradou vystavenej faktúry o viac ako 14 kalendárnych dní je poskytovateľ oprávnený
pozastaviť plnenie predmetu tejto zmluvy a zamedziť nadobúdateľovi prístup k počítačovému
programu, a to až do času realizácie úhrady v celom rozsahu. Uvedené nemá žiadny vplyv na
výkon ostatných zmluvných a zákonných práv poskytovateľa.
5.4.
Nadobúdateľ nie je oprávnený postúpiť alebo previesť právo na užívanie počítačového
programu a databázových súborov na akýkoľvek účel na tretie osoby bez predchádzajúceho
písomného súhlasu poskytovateľa. V prípade porušenia uvedenej povinnosti má poskytovateľ
právo na zaplatenie jednorazovej zmluvnej pokuty vo výške 50% z dohodnutej ročnej odmeny
poskytovateľa v zmysle článku IV. bod 4.1 zmluvy za každý jednotlivý prípad porušenia tejto
zabezpečenej povinnosti nadobúdateľa.
5.5.
Nadobúdateľ aj poskytovateľ sú povinní zachovávať mlčanlivosť o všetkých
skutočnostiach, o ktorých sa dozvedeli v súvislosti s realizáciou tejto zmluvy, a to aj na čas po
zániku zmluvného vzťahu založeného touto zmluvou. V prípade porušenia povinnosti
mlčanlivosti má poškodená zmluvná strana nárok na zaplatenie zmluvnej pokuty vo výške 2.000
€ (slovom: dvetisíc EUR) za každé jednotlivé porušenie tejto zabezpečenej povinnosti
nadobúdateľa. Zaplatením zmluvnej pokuty nie je dotknuté právo na náhradu škody. Zmluvné
strany berú na vedomie, že zmluva sa bude zverejňovať v Centrálnom registri zmlúv Úradu Vlády
Slovenskej republiky.
5.6.
Každá licencia na počítačový program oprávňuje nadobúdateľa používať tento počítačový
program v danom čase výhradne jedným užívateľom. Pre vylúčenie pochybností zmluvné strany
vyhlasujú, že obmedzenie podľa prvej vety sa týka iba počtu užívateľov a používanie počítačového
programu nie je viazané na konkrétnu osobu. Pre každého nového užívateľa počítačového
programu nad rámec počtu udelených licencií, je nadobúdateľ povinný obstarať od poskytovateľa
novú licenciu na databázové súbory. V prípade porušenia uvedenej povinnosti má poskytovateľ
právo na zaplatenie zmluvnej pokuty vo výške určenej ako štandardná cena jednej licencie
5

Zmluva číslo: ZM00000600

s označením „Projektant“ v zmysle cenníka poskytovateľa platného v čase zistenia porušenia
povinnosti nadobúdateľa, a to za každý jednotlivý prípad porušenia uvedenej zabezpečenej
povinnosti nadobúdateľa.
5.7.
Nadobúdateľ je povinný bez zbytočného odkladu poskytovateľa písomne informovať
o zmene v osobe oprávnenej na zastupovanie nadobúdateľa uvedenej v záhlaví tejto zmluvy.
V opačnom prípade nadobúdateľ v celom rozsahu zodpovedá za škodu spôsobenú porušením
tejto povinnosti.
5.8.
V prípade porušenia povinností nadobúdateľa vymedzenom v bode 5.4 a 5.6 tohoto
článku zmluvy je poskytovateľ zároveň oprávnený pozastaviť plnenie predmetu tejto zmluvy
a zamedziť nadobúdateľovi prístup k počítačovému programu, a to až do času nápravy
vzniknutého protiprávneho stavu.
5.9.
Nadobúdateľ a poskytovateľ sú povinní zaplatiť zmluvné pokuty podľa tohoto článku
zmluvy v lehote najneskôr do 30 dní odo dňa doručenia písomnej výzvy druhou zmluvnou
stranou. Zaplatenie zmluvnej pokuty nemá žiadny vplyv na výkon práv poskytovateľa
garantovaných zákonom č. 185/2015 Z.z. v súvislosti s ochranou autorských práv. Zaplatením
zmluvnej pokuty nie je dotknutý nárok poskytovateľa alebo nadobúdateľa na náhradu škody,
ktorý si môže uplatňovať v celej jeho výške, a to súbežne so zmluvnou pokutou.
5.10. Zmluvné strany sa výslovne dohodli, že poskytovateľ nie je oprávnený bez súhlasu
nadobúdateľa meniť licenčné podmienky, ktoré tvoria prílohu č. 2 tejto zmluvy. Pre zmluvné
strany sú záväzné licenčné podmienky účinné v čase podpisu zmluvy.

Článok VI.
Trvanie a zánik zmluvy
6.1.
Táto zmluva sa uzatvára na dobu určitú do 31. 12. 2020. Zmluvu možno ukončiť
vzájomnou dohodou zmluvných strán k dohodnutému dňu.
6.2.
Poskytovateľ je oprávnený od tejto zmluvy odstúpiť v prípade podstatného porušenia
povinností nadobúdateľa, ktorým sa na účely tejto zmluvy rozumie: (I) omeškanie nadobúdateľa
s úhradou faktúry na základe tejto zmluvy o viac ako 30 kalendárnych dní, (II) porušenie
povinností nadobúdateľa vymedzených v čl. V. bod 5.4 až 5.6 zmluvy, (III) akékoľvek porušenie
autorských práv poskytovateľa, (IIII) porušenie licenčných podmienok poskytovateľa (príloha č.
2 zmluvy). Odstúpením poskytovateľa od zmluvy táto zmluva zaniká okamihom doručenia
písomného odstúpenia nadobúdateľovi. Odstúpením od zmluvy nie je dotknutý nárok
poskytovateľa na náhradu škody, zmluvné pokuty, úroky z omeškania, resp. iné nároky, ktoré
podľa svojej povahy majú ostať zachované aj po skončení tohto zmluvného vzťahu..

6.3.
Nadobúdateľ je oprávnený od tejto zmluvy odstúpiť v prípade podstatného porušenia
povinností poskytovateľa, ktorým sa na účely tejto zmluvy rozumie: porušenie povinnosti podľa
bodu 5.10 tejto zmluvy. Odstúpením nadobúdateľa od zmluvy táto zmluva zaniká okamihom
6

Zmluva číslo: ZM00000600

doručenia písomného odstúpenia nadobúdateľovi. Odstúpením od zmluvy nie je dotknutý nárok
nadobúdateľa na náhradu škody, zmluvné pokuty, úroky z omeškania, resp. iné nároky, ktoré
podľa svojej povahy majú ostať zachované aj po skončení tohto zmluvného vzťahu.
6.4.
Každá zo zmluvných strán je oprávnená túto zmluvu písomne vypovedať, a to aj bez
udania dôvodu. Výpovedná doba je tri mesiace a začína plynúť prvým dňom kalendárneho
mesiaca, nasledujúceho po mesiaci, v ktorom bola výpoveď druhej zmluvnej strane doručená.
6.5.
V prípade zániku tejto zmluvy akýmkoľvek spôsobom je poskytovateľ oprávnený
zamedziť nadobúdateľovi prístup k počítačovému programu a zároveň je nadobúdateľ povinný
vrátiť všetky technické prostriedky odovzdané poskytovateľom za účelom plnenia predmetu tejto
zmluvy (najmä hardvérové kľúče a ostatné inštalačné príslušenstvo (užívateľské príručky a
autorizované inštalačné DVD), a to všetko bez zbytočného odkladu, najneskôr však v lehote do 5
kalendárnych dní odo dňa skončenia zmluvného vzťahu založeného touto zmluvou. V prípade
porušenia uvedenej zmluvnej povinnosti je nadobúdateľ povinný zaplatiť poskytovateľovi
zmluvnú pokutu vo výške 1.500 € (slovom: tisícpäťsto EUR) za každý jeden kus riadne a včas
nevráteného hardvérového kľúča.

Článok VII
Záverečné ustanovenia
7.1.
Práva a povinnosti zmluvných strán výslovne touto zmluvou neupravené, sa spravujú
príslušnými ustanoveniami Obchodného zákonníka, Autorského zákona a iných všeobecne
záväzných právnych predpisov platných na území Slovenskej republiky.
7.2. Táto zmluva nadobúda platnosť dňom jej podpisu oboma zmluvnými stranami a účinnosť
dňom nasledujúcim po dni jej zverejnenia v Centrálnom registri zmlúv Úradu vlády SR.
7.3.
Túto zmluvu možno meniť a dopĺňať iba so súhlasom oboch zmluvných strán, a to formou
písomných, vzostupne číslovaných dodatkov.
7.4.
Doručovanie písomností sa uskutočňuje na adresy zmluvných strán uvedené v záhlaví
tejto zmluvy. Zásielka sa považuje za doručenú aj dňom, kedy ju adresát odmietol prevziať, alebo
dňom uplynutia úložnej doby na pošte, prípadne dňom, ktorý bude označený na zásielke ako deň
neúspešného doručenia z dôvodu "Adresát neznámy".
7.5.
Ak by niektoré ustanovenie tejto zmluvy bolo alebo sa stalo neplatným, nebudú tým
dotknuté ostatné ustanovenia tejto zmluvy. Zmluvné strany sú povinné neplatné ustanovenie
bezodkladne nahradiť novým ustanovením, zodpovedajúcim hospodárskemu účelu tejto zmluvy,
ktorý zmluvné strany sledovali v čase jej podpisu.
7.6.
Táto zmluva je vyhotovená v dvoch rovnopisoch s platnosťou originálu, pričom každá zo
zmluvných strán obdrží jedno vyhotovenie.

7

Zmluva číslo: ZM00000600

7.7.
Neoddeliteľnou súčasťou tejto zmluvy sú nasledovné prílohy:
a) Príloha č. 1: Tabuľka výpočtu ceny za Balík podpory pre 5 ks programu CENKROS 4,
b) Príloha č. 2: Licenčné podmienky pre softvér radu CENKROS. V prípade akéhokoľvek
rozporu medzi znením zmluvy a licenčných podmienok poskytovateľa majú prednosť
ustanovenia tejto zmluvy.
7.8.
Zmluvné strany vyhlasujú, že táto zmluva bola uzatvorená slobodne a vážne, určito
a zrozumiteľne, účastníci si ju prečítali, rozumejú jej a na znak súhlasu ju podpisujú.

Za poskytovateľa:

Za nadobúdateľa:

V Žiline, dňa..............................

V Bratislave, dňa..............................

.........................................................
Ing. Alexander Matiščík
predseda predstavenstva

.................................................................
Václav Mika
generálny riaditeľ
Rozhlas a televízia Slovenska

8

Zmluva číslo: ZM00000600

Príloha č.1 : Tabuľka výpočtu ceny za Balík podpory programu CENKROS 4 od 1.1.2018
Tabuľka výpočtu ceny za Balík podpory pre 5 licencií programu CENKROS 4 na jeden rok
Rozsah licencie

Cena
programu

Upgrade
programu

Upgrade databáz

Upgrade spolu

1. licencia - Projektant

899,00 €

110,97 €

274,05 €

385,02 €

2. licencia - Projektant

899,00 €

88,78 €

219,24 €

308,02 €

3. licencia - Projektant

899,00 €

88,78 €

219,24 €

308,02 €

4. licencia - Projektant

899,00 €

88,78 €

219,24 €

308,02 €

5. licencia - Projektant

899,00 €

77,68 €

191,84 €

269,51 €

Ročná aktualizácia SQL
CENA SPOLU ZA UPGRADE VŠETKÝCH LICENCIÍ

332,00 €

454,98 €

1 123,61 €

1 910,58 €

Užívatelia licencií a programu CENKROS 4 – pracovníci RTVS ( STV a SRo) zoznam:
1,Ing.Pavel Malo ( miesto - počítač STV Ba)
2,Ing. Renáta Roskopfová ( miesto - počítač SRo Ba)
3,Ing.Zuzana Bujalková ( miesto - počítač STV Ba)
4,p.Tibor Šimek ( miesto - počítač STV Ba)
5,p.Michal Botlík ( miesto - počítač STV Ba)

9

Zmluva číslo: ZM00000600

Príloha č. 2: Licenčné podmienky pre stavebné programy

10

