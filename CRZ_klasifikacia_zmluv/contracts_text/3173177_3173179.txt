Reg. č.: 8950/2017-M_OIKT
Zázn. č.: 42022/2017

DODATOK č. 4
k Zmluve o poskytnutí licencií k Software, r.č. 2553/2008-IV/7
Článok 1
Zmluvné strany
1.1

Ministerstvo práce, sociálnych vecí a rodiny Slovenskej republiky
sídlo: Špitálska 4, 81643 Bratislava
IČO: 00 681 156
DIČ: 20 20 796 338
bankové spojenie: Štátna pokladnica
IBAN: SK17 8180 0000 0070 0010 6819
zast.: Ing. Jozef Vančo, generálny tajomník služobného úradu
(ďalej len „zákazník“)

1.2

Soimco a. s.
sídlo: Galvaniho 12, 82104 Bratislava
IČO: 44 367 465
IČ DPH: XXXX
zapísaný v Obchodnom registri Okresného súdu Bratislava I, oddiel: Sa, vložka č.: 5468/B
bankové spojenie: XXXX
IBAN: XXXX
zast.: Ing. Richard Beňo, predseda predstavenstva
(ďalej len „dodávateľ“)

(zákazník a dodávateľ spoločne ďalej len „zmluvné strany“)
sa dohodli na uzavretí tohto Dodatku č. 4 k Zmluve o poskytnutí licencií k Software, r.č. 2553/2008IV/7, zo dňa 11.12.2008, v znení Dodatku č. 1 zo dňa 07.09.2009, Dodatku č. 2 zo dňa 23.11.2009
a Dodatku č. 3 zo dňa 24.09.2010 (ďalej len „Dodatok č. 4“) v súlade s § 18 odsek 1 písm. b)
a odsek 5 zákona č. 343/2015 Z. z. o verejnom obstarávaní a o zmene a doplnení niektorých zákonov.
Článok 2
Úvodné ustanovenia
2.1.

Zákazník a dodávateľ uzavreli dňa 11.12.2008 Zmluvu o poskytnutí licencií k Software, r.č.
2553/2008-IV/7, ktorá bola zmenená a doplnená Dodatkom č. 1 zo dňa 07.09.2009, Dodatkom
č. 2 zo dňa 23.11.2009 a Dodatkom č. 3 zo dňa 24.09.2010 (ďalej len „Licenčná zmluva“).

2.2.

Predmetom Licenčnej zmluvy bolo dodanie a inštalácia licencií k Software SAP zákazníkovi
v rozsahu uvedenom v Licenčnej zmluve a tomu zodpovedajúci záväzok zákazníka zaplatiť
dodávateľovi dohodnutú cenu vo výške a podľa podmienok upravených v ustanoveniach
Licenčnej zmluvy.

2.3.

Licenčné práva poskytnuté zákazníkovi dodávateľom na základe Licenčnej zmluvy sú
nevyhnutné pre prevádzku informačných systémov zákazníka.

2.4.

S ohľadom na technologický pokrok v oblasti informačných technológií, na vlastné potreby
zákazníka pri prevádzke jeho informačných systémov, vyplývajúce z úloh a zodpovedností
zákazníka, ktoré zákazník musí plniť vo väčšom rozsahu a vyššej kvalite, ako predpokladala
analýza zákazníka v čase uzavretia Licenčnej zmluvy, ako aj na neustále sa vyvíjajúcu právnu
1/3

úpravu predmetu Licenčnej zmluvy, objavila sa u zákazníka potreba rozšírenia predmetu
Licenčnej zmluvy, ktorú zákazník ako verejný obstarávateľ nemohol predvídať ani pri
vynaložení náležitej starostlivosti pri uzavretí Licenčnej zmluvy, príp. pri uzavretí jej Dodatkov
č. 1, č. 2 a č. 3. Bez rozšírenia predmetu Licenčnej zmluvy hrozí nezhoda kľúčových procesov
v prevádzke informačných systémov zákazníka s platnou legislatívou, porušovanie autorských
práv tretích strán, ako aj nefunkčnosť procesov v prevádzke informačných systémov zákazníka.
V záujme vzájomnej zameniteľnosti a interoperability s už existujúcou infraštruktúrou
zákazníka, ako aj plnenia poskytované dodávateľom zákazníkovi na základe Licenčnej zmluvy,
alebo vo väzbe na Licenčnú zmluvu na základe iných existujúcich právnych vzťahov medzi
zákazníkom a dodávateľom, nie je zmena dodávateľa u zákazníka možná z technických
dôvodov, resp. takáto zmena by spôsobila významné ťažkosti v prevádzke informačných
systémov zákazníka a ohrozila by včasné a riadne plnenie úloh zákazníka.
2.5.

Podľa čl. 5 ods. 5.1 Licenčnej zmluvy je Licenčná zmluva uzavretá na dobu neurčitú.

2.6.

Podľa čl. 7, ods. 7.6 Licenčnú zmluvu je možné meniť alebo dopĺňať iba písomnou dohodou
zmluvných strán, ak nie je v Licenčnej zmluve ustanovené inak.

2.7.

S ohľadom na vyššie uvedené skutočnosti sa zmluvné strany dohodli zmeniť Licenčnú zmluvu
v znení Dodatkov č. 1, č. 2 a č. 3 tak, ako je uvedené v čl. 3 tohto Dodatku č. 4.
Článok 3
Zmena Licenčnej zmluvy

3.1.

Zmluvné strany sa dohodli, že predmet Licenčnej zmluvy, vymedzený v čl. 2 ods. 2.1 Licenčnej
zmluvy, sa rozširuje o licencie k Software tak, ako je uvedené v ods. 3.2 tohto Dodatku č. 4.

3.2.

Zmluvné strany sa dohodli, že v čl. 3, ods. 3.1 Licenčnej zmluvy sa dopĺňa zmluvná cena za
poskytnuté licencie k Software v nasledovnom rozsahu:
Produkt
SAP Professional User včítane DB Oracle
SAP User - Netweaver Foundation for Third
Party Applications

Merná
jednotka

Cena za
jednotku

Množstvo

Celková cena
bez DPH

Celková cena s DPH

Používateľ 4 000,00 €

5

20 000,00 €

24 000,00 €

390

89 700,00 €

107 640,00 €

109 700,00 €

131 640,00 €

Používateľ

Zmluvná cena licencie

3.3.

230,00 €

Zmluvné strany sa dohodli, že v čl. 3, ods. 3.2 Licenčnej zmluvy sa súčasné znenie tohto
ustanovenia dopĺňa nasledovným textom:
„Dodávateľ je oprávnený vystaviť zákazníkovi faktúru za licencie, o dodanie ktorých bol
predmet zmluvy rozšírený Dodatkom č. 4 k tejto zmluve, a to po nadobudnutí účinnosti Dodatku
č. 4 k tejto zmluve. Faktúra vystavená podľa predchádzajúcej vety je splatná do 30 dní od jej
doručenia zákazníkovi v listinnej forme na adresu sídla zákazníka. Zákazník sa zaväzuje
v lehote splatnosti zaplatiť dodávateľovi za dodané licencie, o ktoré bol predmet zmluvy
rozšírený Dodatkom č. 4 k tejto zmluve, celkovú dohodnutú zmluvnú cenu vo výške 131.640,00
EUR s DPH.“

3.4.

Zmluvné strany sa dohodli, že v čl. 5 Licenčnej zmluvy sa ods. 5.4 nahrádza nasledovným
textom:
„5.4 Zmluvné strany môžu zmluvu vypovedať písomnou výpoveďou s dodržaním 3-mesačnej
výpovednej lehoty, ktorá začne plynúť prvým dňom mesiaca nasledujúceho po doručení
výpovede druhej zmluvnej strane.“
2/3

3.5.

V ostatných častiach zostáva Licenčná zmluva nezmenená.
Článok 4
Záverečné ustanovenia

4.1.

Tento Dodatok č. 4 nadobúda platnosť dňom jeho podpisu oboma zmluvnými stranami
a účinnosť dňom nasledujúcim po dni jeho zverejnenia v Centrálnom registri zmlúv podľa
osobitného predpisu.

4.2.

Tento Dodatok č. 4 je vyhotovený v šiestich rovnopisoch, z ktorých po ich podpise štyri dostane
zákazník a dva dostane dodávateľ.

4.3.

Dodatok č. 4 je neoddeliteľnou súčasťou Licenčnej zmluvy.

4.4.

Pokiaľ je ktorékoľvek ustanovenie tohto Dodatku č. 4 neplatné alebo nevykonateľné alebo sa
takým stane, nie je tým dotknutá platnosť a vykonateľnosť ostatných ustanovení tohto Dodatku
č. 4 alebo Licenčnej zmluvy.

4.5.

Zmluvné strany vyhlasujú, že tento Dodatok č. 4, tak ako bol spísaný, zodpovedá ich skutočnej,
vážnej a slobodnej vôli, na dôkaz čoho pripájajú svoje podpisy.

Za zákazníka:

Za dodávateľa:

V Bratislave dňa .............................

V Bratislave dňa .............................

.................................................................
Ing. Jozef Vančo
generálny tajomník služobného úradu

.................................................................
Ing. Richard Beňo
predseda predstavenstva

3/3

