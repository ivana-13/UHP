ZMLUVA
o poskytnutí dotácie zo štátneho rozpočtu prostredníctvom rozpočtu
Ministerstva kultúry Slovenskej republiky na rok 2018
číslo: MK-4227/2018/3.2
uzatvorená podľa § 51 zákona č. 40/1964 Zb. Občiansky zákonník v spojení s § 4 ods. 5 zákona
č. 434/2010 Z. z. o poskytovaní dotácií v pôsobnosti Ministerstva kultúry Slovenskej republiky
(ďalej len „zmluva“) medzi zmluvnými stranami označenými
ako
Poskytovateľ:
Sídlo:
Zastúpený:
alebo
IČO:
Bankové spojenie:
Výdavkový účet:
Príjmový účet:
Depozitný účet:
(ďalej len „poskytovateľ“)

Ministerstvo kultúry Slovenskej republiky
Námestie SNP č. 33, 813 31 Bratislava 1
Ľubica Laššáková, ministerka kultúry Slovenskej republiky
Mgr. Kamil Peteraj, generálny tajomník služobného úradu
Ministerstva kultúry Slovenskej republiky
00165 182
Štátna pokladnica
SK90 8180 0000 0070 0007 1652
SK66 8180 0000 0070 0007 1599
SK18 8180 0000 0070 0007 1687

a
Prijímateľ:
Sídlo:
Zastúpený:
IČO:
IBAN:

Divadlo na Predmestí
Hurbanova 11, 052 01 Spišská Nová Ves
Róbert Pukluš, predseda
42111226
SK51 0900 0000 0005 2477 6360

(ďalej len „prijímateľ“)
Článok 1
Predmet a účel zmluvy
1. Predmetom zmluvy je poskytnutie dotácie prijímateľovi zo štátneho rozpočtu Slovenskej
republiky prostredníctvom rozpočtovej kapitoly Ministerstva kultúry Slovenskej republiky
na sprístupňovanie kultúrnych hodnôt žiakom základných škôl, žiakom stredných škôl
a pedagogickým zamestnancom základných škôl a stredných škôl prostredníctvom
vyzbieraných kultúrnych poukazov.
2. Prijímateľ umožní držiteľovi kultúrneho poukazu použiť buď celý blok kultúrnych poukazov
v hodnote 4 eurá zložený zo štyroch samostatných kultúrnych poukazov
v hodnote 1 euro alebo ľubovoľný počet samostatných kultúrnych poukazov v hodnote 1 euro
v závislosti od ceny podujatia alebo poskytovanej služby. Tri zo štyroch kultúrnych poukazov
môže ich držiteľ použiť na ľubovoľné kultúrne podujatie okrem audiovizuálneho
predstavenia v kine alebo inej kultúrnej inštitúcii, ktorá takéto predstavenie poskytuje.
Na audiovizuálne predstavenie je možné použiť jeden zo štyroch poukazov – takýto poukaz
je farebne odlíšený, má špecifický kód a je označený textom: „kino alebo ľubovoľné
podujatie“. Pri realizácii audiovizuálneho predstavenia môže kultúrna inštitúcia prijať
iba takýto typ kultúrneho poukazu. Ak držiteľ kultúrneho poukazu nemá záujem o návštevu

1

audiovizuálneho predstavenia, môže tento kultúrny poukaz využiť na návštevu iného
ľubovoľného podujatia.
3. Dotácia je podľa § 8 ods. 4 zákona č. 523/2004 Z. z. o rozpočtových pravidlách verejnej
správy a o zmene a doplnení niektorých zákonov v znení neskorších predpisov (ďalej len
„zákon č. 523/2004 Z. z.“) určená na úhradu bežných výdavkov súvisiacich s účelom zmluvy
podľa odseku 1 tohto článku. Dotáciu nemožno poskytnúť ani použiť na úhradu miezd,
platov, služobných príjmov a ich náhrad a ostatných osobných vyrovnaní, refundáciu
výdavkov uhradených v predchádzajúcich rokoch, ani použiť na splácanie úverov, pôžičiek
a úrokov z prijatých úverov a pôžičiek.
4. Poskytovateľ poskytuje dotáciu podľa zákona č. 434/2010 Z. z. o poskytovaní dotácií
v pôsobnosti Ministerstva kultúry Slovenskej republiky v znení neskorších predpisov,
bezhotovostne a v súlade so zákonom č. 291/2002 Z. z. o Štátnej pokladnici a o zmene
a doplnení niektorých zákonov v znení neskorších predpisov.
5. Prijímateľ prijíma dotáciu uvedenú v odseku 1 tohto článku bez výhrad, v plnom rozsahu
a zaväzuje sa naložiť s ňou podľa podmienok uvedených v tejto zmluve a v súlade s platnými
právnymi predpismi.
Článok 2
Podmienky použitia dotácie a povinnosti prijímateľa
1. Dotácia je účelovo viazaná. Prijímateľ sa zaväzuje použiť poskytnutú dotáciu
len na financovanie účelu podľa čl. 1 ods. 1 tejto zmluvy v členení výdavkov podľa čl. l
ods. 3 tejto zmluvy.
2. Za porušenie zmluvných podmienok sa nepovažuje, ak prijímateľ použije dotáciu na úhradu
len niektorých výdavkov určených v čl. 1 ods. 3 tejto zmluvy.
3. Prijímateľ je povinný o poskytnutej dotácii viesť účtovnú evidenciu v súlade so zákonom
č. 431/2002 Z. z. o účtovníctve v znení neskorších predpisov (ďalej len „zákon
č. 431/2002 Z. z.“). Prijímateľ, ktorý nie je účtovnou jednotkou podľa zákona
č. 431/2002 Z. z., je povinný po dobu piatich rokov odo dňa podpísania zmluvy uchovávať
všetky účtovné doklady, súvisiace s realizáciou účelu zmluvy. Prijímateľ je povinný po dobu
piatich rokov odo dňa podpísania zmluvy uchovávať všetky kultúrne poukazy alebo bloky
kultúrnych poukazov, ktoré vyzbieral a ktoré boli podkladom pre poskytnutie dotácie.
4. Prijímateľ je povinný k poslednému dňu kalendárneho mesiaca elektronicky zaslať
webovému sídlu www.kulturnepoukazy.sk (ďalej len „server“) kódy vyzbieraných
kultúrnych poukazov. Prevádzkovateľ servera zašle elektronicky prijímateľovi protokol P4 potvrdenie o elektronickom nahlásení kultúrnych poukazov.
5. Prijímateľ berie na vedomie a súhlasí, že posledným možným termínom na nahlásenie
vyzbieraných kultúrnych poukazov podľa odseku 4 tohto článku je 20. november 2018.
6. Prijímateľ je povinný realizovať prostredníctvom kultúrnych poukazov kultúrne podujatia
a aktivity, ktoré majú kultúrny a kultúrno-edukačný charakter, sú vhodné pre žiakov
základných škôl a študentov stredných škôl a zverejňovať informácie o realizácii týchto
kultúrnych podujatí a aktivít mesiac pred ich uskutočnením v štruktúre požadovaných údajov

2

prístupných
na
www.navstevnik.sk.

webovom

sídle

http://registerkultury.gov.sk/podujatia

resp.

Článok 3
Podmienky poskytnutia a zúčtovania dotácie
1. Poskytovateľ na základe ním potvrdeného protokolu P5 poskytne prijímateľovi dotáciu podľa
čl. 1 ods. 1 tejto zmluvy v hodnote vyzbieraných a v súlade s čl. 2 ods. 4 tejto zmluvy
nahlásených kultúrnych poukazov. Kinám a kultúrnym inštitúciám, ktoré prijímajú kultúrne
poukazy na audiovizuálne predstavenia, bude na základe potvrdeného protokolu P5
poskytnutá dotácia podľa čl. 1 ods. 1 tejto zmluvy len v hodnote vyzbieraných a v súlade
s čl. 2 ods. 4 tejto zmluvy nahlásených kultúrnych poukazov, ktoré sú označené textom „kino
alebo ľubovoľné podujatie“.
2. Poskytovateľ uvedie v protokole P5 údaje o celkovom počte a sume vyzbieraných kultúrnych
poukazov za príslušné obdobie. Poskytovateľ poskytne prijímateľovi na základe protokolu P5
finančné prostriedky, ak počet nahlásených kultúrnych poukazov za dva kalendárne mesiace
dosiahne aspoň 200 kusov. Ak počet nahlásených kultúrnych poukazov za dva kalendárne
mesiace bude menší ako 200 kusov, tak sa tento počet započíta do nasledujúceho obdobia,
najneskôr však do 20. novembra 2018.
3. Prijímateľ je povinný najneskôr do 30. novembra 2018 vytvoriť podľa pokynov na serveri
protokol P7, ktorý predstavuje ročné zúčtovanie celkového počtu vyzbieraných kultúrnych
poukazov, a teda ročné zúčtovanie poskytnutej dotácie. Číselná a vecná správnosť
vyúčtovania poskytnutej dotácie podľa protokolu P7 musí byť potvrdená štatutárnym
zástupcom prijímateľa, alebo ním písomne povereným zástupcom, pričom toto písomné
poverenie je potrebné zaslať poskytovateľovi spolu s protokolom P7 v termíne
do 30. novembra 2018.
4. Ak prijímateľ nezašle potvrdený protokol P7 v lehote podľa odseku 3 tohto článku,
je prijímateľ povinný podľa pokynov poskytovateľa protokol P7 predložiť v dodatočne
stanovenej lehote určenej poskytovateľom. V prípade, ak prijímateľ poskytovateľom
potvrdený protokol P7 nepredloží ani v dodatočne stanovenej lehote, je povinný poskytnutú
dotáciu v plnom rozsahu vrátiť.
5. Prijímateľ berie na vedomie, že poskytovateľ je okrem kontroly vecnej realizácie predmetu
zmluvy oprávnený vykonať kedykoľvek priebežnú finančnú kontrolu alebo následnú
finančnú kontrolu hospodárenia s poskytnutou dotáciou podľa zákona č. 357/2015 Z. z.
o finančnej kontrole a audite a o zmene a doplnení niektorých zákonov.

6. Ak sa zistia nedostatky pri hospodárení s poskytnutou dotáciou, poskytovateľ
až do odstránenia týchto nedostatkov zastaví poskytovanie ďalších finančných prostriedkov
na realizáciu účelu zmluvy.
Článok 4
Sankcie za porušenie zmluvných podmienok
1. Pri porušení finančnej disciplíny sa postupuje podľa § 31 zákona č. 523/2004 Z. z. v znení
neskorších predpisov.

3

2. Ak prijímateľ nedodrží lehotu na vyúčtovanie dotácie podľa čl. 3 ods. 3, je povinný zaplatiť
poskytovateľovi penále vo výške 0,1 % zo sumy poskytnutej dotácie za každý aj začatý deň
omeškania do dňa predloženia vyúčtovania, najneskôr do uplynutia lehoty podľa čl. 3 ods. 4.
Článok 5
Odstúpenie od zmluvy
1. Pred riadnym splnením záväzkov podľa tejto zmluvy, t. j. pred skončením jej platnosti môže
poskytovateľ odstúpiť od zmluvy ak dôjde k podstatnému porušeniu zmluvy alebo zmeny
okolností, za ktorých došlo k uzavretiu zmluvy, a to najmä ak:
a) sa preukáže, že údaje v žiadosti a dokladoch, na základe ktorých poskytovateľ rozhodol
o poskytnutí dotácie boli nepravdivé, neúplné, zavádzajúce alebo sfalšované,
b) prijímateľ bezdôvodne pozastavil realizáciu projektu, alebo tento nerealizoval v rozsahu
podľa čl. 1 ods. 1 tejto zmluvy,
c) sa právoplatne preukáže spáchanie trestného činu v súvislosti s realizáciou projektu,
d) použije dotáciu alebo jej časť v rozpore s touto zmluvou,
e) na majetok prijímateľa bola povolená reštrukturalizácia alebo vyhlásený konkurz, alebo
bol návrh na vyhlásenie konkurzu zamietnutý pre nedostatok majetku.
2.

Odstúpenie od zmluvy je účinné dňom doručenia písomného oznámenia poskytovateľa
o odstúpení od zmluvy prijímateľovi. Za doručené sa pritom považuje aj oznámenie,
ktoré bolo poskytovateľovi vrátené z dôvodu, že si ho príjemca v odbernej lehote
nevyzdvihol, a to aj v prípade, ak sa o tom prijímateľ nedozvedel.

3. Odstúpením od zmluvy nezanikajú nároky poskytovateľa vyplývajúce z porušenia finančnej
disciplíny ukladané v súlade so zákonom č. 523/2004 Z. z.
Článok 6
Spoločné a záverečné ustanovenia
1. Táto zmluva sa uzatvára na dobu určitú, a to do času riadneho splnenia záväzkov podľa tejto
zmluvy, najmä vysporiadania všetkých finančných záväzkov prijímateľa voči
poskytovateľovi.
2. Záväzky obsiahnuté v tejto zmluve nie je možné previesť na tretie osoby. Ak nastanú zmeny
právnej formy prijímateľa alebo zrušenia prijímateľa bez likvidácie alebo ak prijímateľ
zaniká bez právneho nástupcu t. j. s likvidáciou, je prijímateľ povinný bezodkladne oznámiť
túto skutočnosť poskytovateľovi; ak dôjde k zrušeniu prijímateľa bez likvidácie je prijímateľ
povinný oznámiť aj názov a sídlo svojho právneho nástupcu, na ktorého prechádzajú záväzky
z tejto zmluvy.
3. Prijímateľ dotácie je povinný bezodkladne oznámiť poskytovateľovi dotácie každú zmenu, ktorá
a) sa týka
1. údajov identifikujúcich prijímateľa dotácie,
2. kontaktných údajov prijímateľa dotácie,
3. údajov, ktoré prijímateľ preukázal poskytovateľovi dokladmi predloženými
k žiadosti o poskytnutie dotácie,
4. účelu, na ktorý bola dotácia poskytnutá prijímateľovi,
b) má vplyv na
1. právne postavenie prijímateľa dotácie,
2. doručovanie písomností prijímateľovi dotácie.
4

4. Prijímateľ dotácie berie na vedomie, že podmienky, za splnenie ktorých mu bola dotácia
poskytnutá je treba dodržiavať počas celého obdobia trvania zmluvy.
5. Prijímateľ vyhlasuje, že všetky údaje, ktoré sú uvedené v tejto zmluve, ako aj údaje, ktoré boli
poskytnuté prostredníctvom elektronickej registrácie do dotačného systému poskytovateľa,
sú úplné, pravdivé a získané v súlade s osobitnými právnymi predpismi. Prijímateľ vyhlasuje,
že súhlasí so spracovaním a zverejnením poskytnutých údajov poskytovateľovi v rámci
činností poskytovateľa súvisiacich s realizáciou dotačného systému poskytovateľa.
6. Návrh zmluvy môže prijímateľ prijať do 30 kalendárnych dní odo dňa jeho doručenia;
po uplynutí tejto lehoty návrh zmluvy podľa § 43b ods. 1 písm. a) Občianskeho zákonníka
v znení zákona č. 509/1991 Zb. zaniká.
7. Prijímateľ podpisom tejto zmluvy udeľuje poskytovateľovi súhlas na zverejnenie obsahu
zmluvy v Centrálnom registri zmlúv podľa osobitného predpisu, nakoľko plnenie podľa tejto
zmluvy je plnením za verejné financie a obsah zmluvy nepodlieha ochrane z dôvodu ochrany
obchodného tajomstva.
8. Táto zmluva nadobúda platnosť dňom jej podpísania obidvoma zmluvnými stranami
a účinnosť dňom nasledujúcim po dni jej zverejnenia v Centrálnom registri zmlúv podľa
osobitného predpisu.
9. Poskytovateľ si vyhradzuje právo znížiť výšku dotácie z dôvodu nedostatku finančných
prostriedkov v rozpočte v súvislosti s viazaním výdavkov štátneho rozpočtu Ministerstvom
financií Slovenskej republiky, o čom písomne upovedomí prijímateľa. V takomto prípade
poskytovateľ nezodpovedá prijímateľovi za vzniknuté výdavky, ani za prípadnú škodu.
10. Práva a povinnosti zmluvných strán výslovne neupravené touto zmluvou sa spravujú
príslušnými ustanoveniami Občianskeho zákonníka, zákona č. 523/2004 Z. z. a zákona
č. 431/2002 Z. z.
11. Ustanovenia tejto zmluvy možno zmeniť len po vzájomnej dohode zmluvných strán,
a to výlučne vo forme písomného dodatku odsúhlaseného oboma zmluvnými stranami.
12. Zmluva je vyhotovená v troch rovnopisoch, z ktorých jeden dostane prijímateľ a dva
poskytovateľ.
13. Zmluvné strany vyhlasujú, že si zmluvu prečítali, s jej obsahom súhlasia a dobrovoľne
ju potvrdzujú svojimi podpismi.
Bratislava,

Spišská Nová Ves,

Za poskytovateľa:

Za prijímateľa:

.............................................................
Mgr. Kamil Peteraj,
generálny tajomník služobného úradu

.............................................................
Róbert Pukluš
predseda

5

