RÁMCOVÁ ZMLUVA č. RZ_001_2018_FNTN

105/18

uzavretá podľa §409 a nasl. zákona č. 513/1991 Z. z. Obchodného
zákonníka a v znení neskorších predpisov
I.
Zmluvné strany
Dodávateľ:
Sídlo:
Zastúpený:
IČO:
DIČ:
IČ DPH:
Bankové spojenie:
Tel.:
E-mail:
Zapísaný:

tnTEL, s.r.o.
Bratislavská 614, 911 05 Trenčín
Ing. Tomáš Kútny, konateľ
36319449
2020178556
SK2020178556

Okresný súd Trenčín, odd. Sro, vložka 12775/R
(ďalej len „dodávateľ“)
a

Odberateľ:
Sídlo:
Zastúpený:
IČO:
DIČ:
IČ DPH:
Bankové spojenie:
Číslo účtu:
Tel.:
Kontaktná osoba:
E-mail:

Fakultná nemocnica Trenčín
Legionárska 28, 911 71 Trenčín
Ing. Marián Juruš, generálny riaditeľ
JUDr. Marek Šedík, ekonomický riaditeľ
MUDr. Stanislav Pastva, medicínsky riaditeľ
00610470
2021254631
SK2021254631
Štátna pokladnica
SK23 8180 0000 0070 0028 0438
032/6566 586
Ing. Lukáš Križan
lukas.krizan@fntn.sk
(ďalej len „odberateľ")

9

II.
Predmet zmluvy
2.1. Predmetom zmluvy je dodávka a montáž štruktúrovanej kabeláže v priestoroch Fakultnej nemocnice
Trenčín podľa Prílohy č. 1 tejto zmluvy.
2.2. Špecifikácia je definovaná v Prílohe č.1.
2.3. Potrebné množstvá budú realizované formou objednávok, podľa potrieb odberateľa, počas celej doby
trvania zmluvy.
2.4. Príloha č. 1 je neoddeliteľnou súčasťou tejto zmluvy.

2

III.
Miesto, čas a dodacie podmienky
3.1. Miestom realizácie predmetu zmluvy je Fakultná nemocnica Trenčín, Legionárska 28, 911 71 Trenčín.
3.2. Dodávka predmetu zmluvy bude realizovaná v pracovných dňoch v čase od 8,00 hod. do 16.30 hod..
3.3. Dodávky sa uskutočnia na základe e-mailovej objednávky odberateľa a jej potvrdením zo strany dodávateľa.
3.4. Objednávka musí obsahovať odvolanie sa na túto zmluvu, názov a množstvo požadovaného tovaru a prác,
požadovanú lehotu dodávky a dátum jej vyhotovenia. Dodávateľ je povinný dodať predmet zmluvy
v požadovanej lehote stanovenej v objednávke, ktorú zmluvné strany obojstranne schvália, pričom ak sa
nedohodnú, platí lehota primeraná. Prevzatie bude odberateľ potvrdzovať na pracovných listoch alebo
faktúre.
3.5. Odberateľ sa stáva vlastníkom predmetu dodávky úplným zaplatením kúpnej ceny.
IV.
Podmienky financovania a platobné podmienky
4.1. Splatnosť daňového dokladu (faktúry) je 60 dní odo dňa doručenia a prevzatia daňového dokladu
odberateľom. Úhrada sa bude uskutočňovať bezhotovostným platobným stykom v eurách.
4.2. Faktúra musí obsahovať všetky náležitosti podľa § 74 zákona č. 222/2004 Z. z. o dani z pridanej hodnoty
v znení neskorších predpisov. Faktúra je vystavovaná na základe objednávky so špecifikáciami
obsiahnutými v objednávke.
V.

Cena a cenové podmienky
5.1. Predpokladaná hodnota zákazky tejto zmluvy je 14.900,00 € bez DPH. Cena predmetu zmluvy bude určená
podľa skutočne realizovaných dodávok na základe jednotkových cien jednotlivých položiek obsiahnutých
v Prílohe č. 1.
5.2. Ceny špecifikované v Prílohe č. 1 sú pre dodávateľa záväzné počas celej doby trvania zmluvy a nie je možné
ich zvyšovať.
5.3. Pokiaľ by odberateľ požadoval tovar nešpecifikovaný v Prílohe č. 1 cena bude určená dohodou zmluvných
strán, na základe aktuálnych predajných cien.
VI.
Doba platnosti zmluvy
6.1. Zmluva sa uzatvára na dobu určitú na 12 mesiacov od účinnosti tejto zmluvy.
6.2. Pred uplynutím doby platnosti zmluvy možno tento zmluvný vzťah ukončiť:
a/ z dôvodu jej porušenia, kde výpoveď môže dať len tá strana, ktorá sa tohto porušenia nedopustila,
výpovedná lehota sú tri mesiace a začína plynúť doručením výpovede, od prvého dňa nasledujúceho
mesiaca,
b/ zmluva môže byť ďalej zrušená vzájomnou dohodou odberateľa a dodávateľa, pričom sa vyžaduje písomná
forma dohody,
c/ písomným odstúpením odberateľa od tejto zmluvy z dôvodu, že dodávateľ nedodá predmet zmluvy
vymedzený v článku II., bod 2.1 riadne a v dojednanej dobe,

3
VII.
Zmluvné pokuty a úroky z omeškania
7.1. V prípade omeškania odberateľa s úhradou faktúry za dodaný tovar nad dohodnutú dobu splatnosti môže
dodávateľ účtovať odberateľovi zákonné úroky z omeškania.
7.2. V prípade omeškania dodávateľa s realizáciou predmetu zmluvy podľa článku II., bod 2.1 v dojednanej
lehote, môže odberateľ účtovať dodávateľovi zmluvnú pokutu vo výške 0,05% z hodnoty predmetu
zmluvy, s ktorého dodávkou je v omeškaní, a to za každý deň omeškania.
7.3. V sporných prípadoch sa zmluvné strany riadia ustanoveniami Obchodného zákonníka a inými všeobecne
záväznými právnymi predpismi. Týmito predpismi sa riadia aj vzťahy neupravené v zmluve.
VIII.
Zodpovednosť za vady a záruka
8.1. Záručná doba je 24 mesiacov od dátumu jeho prevzatia odberateľom. Zmluvné strany sa budú riadiť § 422
a nasl. Obchodného zákonníka, ktorý upravuje nároky zo zodpovednosti za vady.
8.2 Dodávateľ sa zaväzuje dodať odberateľovi tovar výhradne 1. akostnej triedy. Odberateľ prípadné reklamácie
uplatní neodkladne po ich zistení písomnou resp. elektronickou formou.
Článok IX.
Zodpovednosť za škodu
Zmluvná strana, ktorá poruší svoju povinnosť zo záväzkového vzťahu založeného touto zmluvou, je povinná
nahradiť druhej zmluvnej strane škodu tým spôsobenú, ibaže preukáže, že porušenie povinností bolo
spôsobené okolnosťami vylučujúcimi zodpovednosť v zmysle § 374 zákona číslo 513/1991 Zb. Obchodného
zákonníka v znení neskorších predpisov.
X.
Záverečné ustanovenia
9.1. Táto rámcová zmluva vznikla na základe výsledku súťaže.
9.2. Zmluvné strany sa dohodli, že zmluvná strana v postavení veriteľa nepostúpi akúkoľvek svoju pohľadávku z
tejto Zmluvy tretej osobe bez predchádzajúceho písomného súhlasu dlžníka (FN Trenčín). Písomný súhlas
dlžníka s týmto úkonom je zároveň platný len za podmienky, že bol na tento úkon udelený predchádzajúci
písomný súhlas Ministerstva zdravotníctva SR. V prípade, že dôjde zo strany veriteľa k porušeniu tejto
povinnosti a svoje práva a povinnosti z tejto Zmluvy postúpi tretej osobe, bude toto postúpenie v súlade s §
39 zákona č. 40/1964 Zb. považované za neplatné.

9.3. Právne vzťahy, ktoré nebudú zmluvou upravené, sa budú riadiť príslušnými ustanoveniami Obchodného
zákonníka a ďalších všeobecne záväzných právnych predpisov.
9.4. Zmluva nadobudne platnosť jej podpísaním zmluvnými stranami a účinnosť nasledujúci deň po dni jej
zverejnenia v Centrálnom registri zmlúv.
9.5. Zmluva je vyhotovená v 2 vyhotoveniach, každý s platnosťou originálu, z ktorých dodávateľ obdrží 1
vyhotovenie a odberateľ 1 vyhotovenie. Zmluvné strany vyhlasujú, že obsahu zmluvy porozumeli,
neuzatvorili ju za zvlášť nevýhodných podmienok, je vyjadrením ich dobrej vôle, a na znak súhlasu ju
záväzne podpisujú.9.6 Zmluvné strany sa dohodli, že akékoľvek oznámenia, správy a pod. (ďalej aj len
ako „Oznámenia“) týkajúce sa tejto Zmluvy, si Zmluvné strany budú doručovať niektorým
z nasledovných spôsobov: osobne, doporučeným listom s doručenkou a kuriérom na adresy Zmluvných
strán a kontaktné údaje uvedené v záhlaví tejto Zmluvy. V prípade, ak zmluvná strana doručuje formou
doporučeného listu s doručenkou a zmluvná strana, ktorej je Oznámenie adresované, jeho prijatie

4
odmietne alebo iným spôsobom jeho prijatiu zabráni (neoznámením zmeny jej adresy alebo iných
kontaktných údajov), považuje sa na účely tejto Zmluvy za preukázané doručenie vrátenie nedoručenej
zásielky odosielateľovi podľa poslednej známej adresy takejto zmluvnej strany. To platí aj vtedy, ak je
v tejto Zmluve začiatok dohodnutej lehoty viazaný na okamih doručenia písomnosti. V takomto prípade
sa za okamih doručenia považuje okamih vrátenia nedoručenej zásielky odosielateľovi. Za poslednú
známu adresu zmluvnej strany sa považuje adresa pozostávajúca z označenia obce, názvu ulice alebo
verejného priestranstva (ak je obec členená na ulice a inak označované verejné priestranstvá), súpisného,
popr. i orientačného čísla a poštového smerovacieho čísla a v prípade, ak ide o adresu mimo Slovenskej
republiky i označenie štátu, oznámená písomne inej zmluvnej strane, inak adresa, ktorá je uvedená pri
každej zo zmluvných strán v záhlaví tejto Zmluvy. Ak niektorá zo zmluvných strán v súlade a za
podmienok uvedených v tejto Zmluve oznámi inej zmluvnej strane zmenu adresy, považuje sa za
poslednú známu adresu táto oznámená adresa, a to vždy tá, ktorá bola oznámená najneskôr. Pre účely
tejto Zmluvy budú Oznámenia považované za doručené dňom:
- potvrdenia doručenia adresátom, alebo dňom odmietnutia prevzatia zásielky adresátom, ak sa doručuje
osobne, alebo
- potvrdenia doručenia adresátom alebo dňom odmietnutia prevzatia zásielky adresátom, ak sa doručuje
kuriérom, alebo
- potvrdenia doručenia adresátom alebo dňom odmietnutia prevzatia zásielky adresátom, ak sa doručuje
doporučenou poštovou zásielkou s doručenkou.
9.7 Zmluvné strany sa dohodli, že túto Zmluvu je možné zmeniť alebo doplniť len formou písomných
dodatkov. K návrhom dodatkov k tejto Zmluve sa Zmluvné strany zaväzujú vyjadriť písomne, v lehote 14
dní od doručenia návrhu dodatku. Po tú istú dobu je týmto návrhom viazaná zmluvná strana, ktorá ho
podala.
9.8 Zmluvné strany sa zaväzujú, že sa budú oboznamovať o všetkých skutočnostiach spôsobilých mať vplyv na
realizáciu práv a povinností vyplývajúcich z právnych vzťahov založených touto Zmluvou, a to bez
zbytočného odkladu, v lehote najneskôr však v lehote 10 dní.
9.9

Na účely tejto Zmluvy sa do lehoty určenej podľa dní nezapočítava deň, kedy došlo ku skutočnosti
určujúcej začiatok lehoty. Koniec lehoty určenej podľa týždňov, mesiacov alebo rokov pripadá na deň,
ktorý sa pomenovaním alebo číselným označením zhoduje s dňom, na ktorý pripadá udalosť, od ktorej
sa lehota začína. Ak nie je takýto deň v poslednom mesiaci, pripadne koniec lehoty na jeho posledný
deň. Ak posledný deň lehoty pripadne na sobotu, nedeľu alebo sviatok, je posledným dňom lehoty
najbližší nasledujúci pracovný deň.

9.10 Zmluvné strany sa zaväzujú, že si budú poskytovať všetku vzájomnú súčinnosť potrebnú k dosiahnutiu
splnenia oprávnení a záväzkov vyplývajúcich z tejto Zmluvy. Súčinnosť si budú poskytovať bezprostredne
po tom, čo budú inou zmluvnou stranou na jej poskytnutie vyzvané.

5
V Trenčíne, dňa .............................

V Trenčíne, dňa ..................................

Za dodávateľa:

Za odberateľa:

_________________________________
Ing. Tomáš Kútny
konateľ
tnTEL, s.r.o.

_________________________________
Ing. Marián Juruš
riaditeľ
Fakultná nemocnica Trenčín

_________________________________
JUDr. Marek Šedík
riaditeľ
Fakultná nemocnica Trenčín

